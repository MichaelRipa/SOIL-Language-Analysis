ROMA - Soffertissimo quanto importante successo del Paris Saint Germain: i parigini piegano al Parco dei Principi il Lille per 1-0, raggiungendo in vetta il Lione ma in realtà comandando per la migliore differenza reti. Per la squadra di Carlo Ancelotti la rete decisiva grazie ad uno sfortunato autogol di Chedjou al 68', ma il finale è stato molto difficile per l'assalto costante del Lille, che ha prodotto tante insidie, la più eclatante un palo interno di De Melo. In classifica Lione e Psg sono a quota 45 punti, tre in più del Marsiglia. RISULTATI 22a GIORNATA VENERDI' Valenciennes      - Lione              0-2 SABATO Rennes            - Marsiglia          2-2 Evian TG          - Ajaccio            1-1 Montpellier       - Sochaux            2-0 Nancy             - Lorient            2-1 Reims             - Tolosa             1-1 Troyes            - Brest              2-1 DOMENICA St.Etienne        - Bastia             3-0 Nizza             - Bordeaux           0-1 Paris SG          - Lille              1-0 Leggi i commenti I commenti dei lettori 
Ancora un raid vandalico all' interno dello stadio 'Giarrusso' di Quarto (Napoli), campo di gioco della Nuova Quarto Calcio per la Legalità, testimonial di iniziative anti racket. Ieri notte alcune persone sono entrate all'interno della segreteria dello stadio di via Dante, sventrando l'inferriata di una finestra. Rubate targhe, coppe ed altre onorificenze della "squadra per la legalità", tra cui il trofeo della Legalità ed i gagliardetti della squadra dei magistrati e dell' associazione SOS Impresa, che con il proprio presidente, Luigi Cuomo, gestisce l'organizzazione. Questa mattina appena scoperto il raid il dirigente unico Luigi Cuomo e l'amministratore giudiziario Luca Catalano, hanno denunciato l'accaduto ai carabinieri della locale stazione. I militari hanno effettuato un immediato sopralluogo ed avviato le indagini. "Voglio pensare che sia stata la solita stupida azione di vandali, ma per quanto sottratto mi sembra che sia un chiaro segnale contro la squadra e ciò che intende rappresentare", commenta l'amministratore unico della società 'Nuova Quarto Calcio per la legalita, Luigi Cuomo. Va detto che la squadra è regolarmente scesa in campo in mattinata nel derby con il Monte di Procida, valido per la terza giornata di ritorno del campionato di Promozione, e sebbene ridotta in dieci, ha vinto per 1-0. Al Quarto sono giunte note di solidarietà da parte del sindaco di Pozzuoli, Vincenzo Figliolia e dal coordinatore del locale Pd e membro della direzione regionale, Francesco Dinacci. 
INCONTRI & EVENTI COSA SUCCEDE IN CITTA’ Si apre alle 21 al Circolo dei Lettori in via Bogino 9, il ciclo di  incontri “Cosa succede in città”, in programma fino a maggio. Il primo  appuntamento si intitola “Scuola. Cari maestri” con i dirigenti  scolastici Anna Beretta, Sonia Brunetti Luzzati, Elena Cappai, Vitangelo  Denora, Gianni Oliva, Mauro Pace. Info www.circololettori.it L'ETERNO SOPRAVVISSUTO Alle 18 al Circolo dei Lettori in via Bogino 9 l’ambasciata di Israele  in Italia propone l’incontro con Shaul Ladany, in occasione della  “Giornata della Memoria 2013” con il marciatore, da Bergen-Belsen a  Monaco '72 e autore del volume “L’eterno sopravvissuto” (Add).  Intervengono Sarah Kaminski e Andrea Schiavon. Info www.addeditore.it PARTIGIANO D’INVERNO Per “Filo Diretto”, “Partigiano Inverno”, il primo romanzo di Giacomo  Verri, è protagonista alle 10.30 a Palazzo Lascaris. Pagine della  Resistenza in Valsesia a settant'anni di distanza, con Barbara Berruti  dell’Istituto storico della Resistenza e Guido Neppi Modona, presidente  emerito della Corte Costituzionale. I COLORI DEL LIBRO Alle 18 alla libreria Libraccio di via Santa Teresa 7 sarà inaugurato il  sesto ciclo di incontri “Giallo e Nero” a cura dell'associazione I  colori del Libro. Si parla di “Eros e Thanatos in "Cime Tempestose" di  Emily Bronte” con Massimo Romano, critico letterario e scrittore. Info 338/5318777 . MUSICA FILARMONICA 900 In occasione della “Giornata della Memoria” alle 20.30 al Teatro Regio  in piazza Castello 215, la Filarmonica '900 del Teatro Regio propone  musiche di Hans-Peter Dott (“Passacaglia”), Ernest Bloch (“Schelomo,  rapsodia ebraica per violoncello e orchestra”), Robert Schumann  (“Sinfonia n. 3 in mi bemolle maggiore op. 97 (Renana)”) diretta da  Israel Yinon, con Jan Vogler al violoncello. Info 011/8815241/242 e www.teatroregio.torino.it AMSTERDAM BAROQUE I Solisti dell’Amsterdam Baroque Orchestra diretti al clavicembalo da  Ton Koopman sono protagonisti dell’appuntamento odierno del cartellone  dell’”Unione Musicale 2012-2013”: alle 21 al Conservatorio Verdi in  piazza Bodoni propongono pagine di Bach, Vivaldi-Koopman, Vivaldi-Bach.  Info 011/5669811 e www.unionemusicale.it CHILDREN’S CRUSADE Da oggi a mercoledì al Piccolo Regio Puccini alle 10.30, ancora in  occasione del “Giorno della Memoria”, il Regio propone per il pubblico  dell’infanzia, nell’ambito de “La Scuola all’Opera”, “Children’s Crusade  (La crociata dei bambini)”, struggente ballata per voci bianche su  testo di Bertolt Brecht e musica di Benjamin Britten. Info 011/8815209 . L’OPERA RINATA In collaborazione con l'associazione L'Opera Rinata, alle 18 alla  Feltrinelli in piazza Cln 251, lezione-concerto “Invito all'opera:  Giuseppe Verdi” con Valter Carignano, Merita Di Leo, Giuseppina Salemme,  Paolo Audello, Eva Carazzolo. Info 011/5620830 TEATRO LUNA IN UN GIORNO Alle 21 al Teatro Astra in via Rosolino Pilo 9 va in scena “La luna in  un giorno” ispirato a F. G. Lorca: uno spettacolo di circo perennemente  in movimento, ispirato al mondo dei testi e delle poesie di Lorca, per  la regia di Pablo Volo e Manel Pons Romero. Info 011/5634352 e www.fondazionetpe.it L’ALBERO DI ANNA Alle 10 al cienteatro Agnelli in via Paolo Sarpi 111, in occasione della  “Giornata della Memoria”, Assemblea Teatro mette in scena lo spettacolo  “L’albero di Anna” su testi di Anne Frank. Una pièce che tra realtà e  fantasia, riconduce ai drammatici giorni della Seconda Guerra Mondiale.  Ingresso unico 5 euro; info www.assembleateatro.com MARCO & MAURO VARIE-TO Alle 21 in corso Moncalieri 241, serata inaugurale al Teatro Erba per la  rassegna comica che scalderà le serate invernali: in scena, “VarieTò”  con Marco & Mauro, dopo il grande successo riscosso nell’ambito del  cartellone “Piemonte in scena” con lo spettacolo “Concerto”. Info www.torinospettacoli.it CINEMA PRIMA CHE VI UCCIDANO Alle 20.30 nella sala tre del Cinema Massimo in via Verdi 18 si proietta  il film “Prima che vi uccidano. Giuseppe Fava, idea di un'isola.  Omaggio al giornalista siciliano”. Aiace Torino, Museo Nazionale del  cinema, Nomadica, Fondazione Fava, Associazione Libera e Narcomafie  dedicano un omaggio al giornalista siciliano ucciso a Catania il 5  gennaio del 1984 con un ciclo di proiezioni che si apre stasera con  Elena Fava, Maria José Fava, Manuela Mareso, Giuseppe Spina e Michele  Marangi. Info 011/538962 e 5067525. L’ULTIMO IMPERATORE Nell'ambito della rassegna “Ribellione e poesia. Retrospettiva Bernardo  Bertolucci”, alle 16.30 al Cinema Massimo in via Verdi 18 si proietta il  film “L’ultimo imperatore” del 1987. Il film più spettacolare di  Bertolucci, che vinse nove Oscar tra cui miglior regia, fotografia  (Storaro) e musiche originali (Sakamoto, Cong Su e David Byrne). Info 011/8138574 e www.museocinema.it 
MILANO - Andrea Stramaccioni vede il bicchiere mezzo vuoto dopo il pareggio rimediato in casa contro il Torino. La sua Inter, infatti, ha perso la ghiotta opportunità di avvicinare Lazio e Juventus. "Abbiamo perso un'occasione ma dobbiamo fare i complimenti al Torino che ha disputato un'ottima partita - dice il tecnico -. Eravamo partiti bene cercando di aggredire il Torino e impedendogli di giocare come voleva. Siamo passati in vantaggio, poi è venuto fuori il Torino che ha fatto meglio di noi. Il gol del Torino è stato un grande errore collettivo, non voglio colpevolizzare nessuno perché è un errore di squadra. Ma dobbiamo fare un grosso mea culpa perché non ci si può far rimontare così in casa". 'CONCESSO TROPPO NELLA RIPRESA' - "Per vincere la partita abbiamo concesso troppo nel secondo tempo - dice ancora Stramaccioni -, quando abbiamo fatto vedere le cose migliori. Non siamo fortunati sugli infortuni - continua riferendosi a Chivu e Mudingayi, prima di commentarli voglio parlare con lo staff medico, ma credo che Gabi (Mudingayi ndr) abbia avuto l'infortunio peggiore, è caduto male sul tendine d'Achille. Se c'è bisogno di tornare sul mercato? Io non devo convincere nessuno, la situazione è chiara - risponde Stramaccioni - e la squadra ha una sua identità già così com'e'. Il nostro obiettivo rimane il terzo posto e noi dobbiamo provarci fino alla fine indipendentemente dal mercato". Stramaccioni evita polemiche sulle parole di Marotta nel dopo Juve-Genoa di ieri: "Noi non abbiamo mai cercato alibi, nemmeno per i risultati, e penso che sia giusto rispondere a domande solo sulla mia squadra. Andiamo avanti per la nostra strada, gli altri si assumeranno le responsabilità di ciò che dicono". ZANETTI, UN PUNTO GUADAGNATO - Il bicchiere mezzo pieno, invece, lo vede il capitano nerazzurro, Zanetti. "Per come si era messa la partita credo che sia più un punto guadagnato che due punti persi. Dispiace perché avevamo trovato il 2-2 e abbiamo avuto tante occasioni. Ora dobbiamo guardare avanti, siamo in un momento di difficoltà per gli infortuni. Non so quando finirà questa emergenza - dice ancora Zanetti -, noi dobbiamo solo pensare a dare il massimo. I dirigenti stanno cercando di rinforzare questa squadra, ma noi dobbiamo solo pensare a fare bene il nostro lavoro, non sappiamo se arriverà qualcuno". Leggi i commenti I commenti dei lettori 
MILANO - E' necessario che gli equivoci all'Inter cessino, o che in ogni caso si faccia chiarezza sul futuro. Il pareggio affannoso contro il Torino, un 2-2 su cui Giampiero Ventura si rammaricherà nei secoli dei secoli, apre ufficialmente l'era delle grandi domande, e dalle risposte che ne conseguiranno si capirà la direzione che l'Inter vuole prendere. Prima domanda: visto che appare chiaro come questa Inter non sia in grado di arrivare tra le prime tre del campionato con questo organico, Moratti ha intenzione di rafforzarla in questi ultimi giorni di mercato con Paulinho e un regista, cioè i giocatori che chiede Stramaccioni? E se non lo facesse, vorrebbe dire che non interviene perché il bilancio non lo consente o perché forse, magari, chissà, è da un paio di mesi che non riceve risposte rassicuranti da Andrea Stramaccioni? E' intorno a queste due domandine che si gioca tutto, ovvero il destino dell'Inter nella seconda metà della stagione. Perché ora, dopo che Stramaccioni è stato giustamente considerato uno dei migliori allenatori nella prima parte della stagione, qualche dubbio sulla gestione dell'allenatore è normale che arrivi, da parte della critica e anche da parte del presidente. L'Inter vista contro il Torino è stata deludente per un motivo principale: ancora una volta, Stramaccioni ha deciso di schierare i propri giocatori con un modulo che ricalcasse quello degli avversari. Il Toro era col suo 4-2-4 e l'Inter si è adeguata, con un 4-4-2 che non fa parte del suo dna, al punto che c'era Guarin all'ala destra (!), Nagatomo all'ala sinistra e una coppia di centrocampo Gargano-Mudingayi che grida vendetta agli dei. Tutto sbagliato, e il Torino ha saputo approfittarne, nonostante fosse passato in svantaggio dopo appena 5'. Solo dopo aver incassato i due gol di Meggiorini, Stramaccioni ha ridisegnato l'assetto con un più logico e offensivo 4-1-3-2, Cambiasso ha pareggiato, c'è stato qualche scrollone, anche se poi il Toro con il palo di Bianchi al 25' (ma miracolo in deviazione di Handanovic) e un'altra parata nel finale di Handanovic su Meggiorini avrebbe meritato la vittoria. Ma il problema dell'Inter è che regala sempre almeno un tempo di gioco agli avversari, che si modella troppo sui rivali rinunciando ad assumere una sua precisa identità, che ha alcuni uomini-chiave fuori forma o addirittura fuori causa: Cassano è sempre intermittente, Milito e Samuel sono scomparsi dietro ai loro infiniti malanni fisici. E intanto si avverte, fortissima, l'esigenza di un uomo d'ordine a metà campo e di un altro centrocampista di grande qualità come Paulinho. E si torna al dilemma iniziale: Moratti ha voglia di intervenire oppure no? O meglio: Moratti ha voglia di soccorrere Stramaccioni in difficoltà o vuole lasciarlo cuocere nel suo brodo e nei suoi dubbi? Rispondete, dunque. Ma fate in fretta. Inter-Torino 2-2 (1-1) Inter (3-4-1-2): Handanovic 6.5; Ranocchia 5.5, Chivu 6.5 (28' pt Pereira 5.5), Jesus 5; Zanetti 6.5, Gargano 6, Mudingayi 5.5 (8' st Cambiasso 6.5), Nagatomo 6; Guarin 6; Cassano 6 (32' st Alvarez sv), Palacio 6. (27 Belec, 77 Di Gennaro, 6 Silvestre, 42 Jonathan, 18 Rocchi, 17 Mariga, 24 Benassi, 82 Bessa, 88 Livaja). All: Stramaccioni Torino (4-2-4): Gillet 6; D'Ambrosio 6, Glik 6.5, Rodriguez 6, Masiello 6; Gazzi 6, Brighi 6.5; Cerci 6.5 (36' st Vives sv), Barreto 6 (16' st Bianchi 5.5), Meggiorini 7, Santana 6 (25' st Birsa 5.5). (23 Gomis, 36 Darmian, 5 Di Cesare, 15 Caceres, 8 Suciu, 4 Basha, 18 Bakic). All.: Ventura Arbitro : Massa di Imperia Reti: nel pt 5' Chivu; 23' Meggiorini; nel st 7' Meggiorini, 22' Cambiasso. NOTE : Recupero: 2' e 4'. Angoli: 7-3 per l'Inter. Ammoniti: Cambiasso per comportamento non regolamentare Spettatori: 40.128 per un incasso di 101.710 euro Leggi i commenti I commenti dei lettori 
MILANO - "Rammarico c'è ma va bene così. Abbiamo fatto una buona partita creando buone occasioni. Siamo venuti a San Siro a proporre calcio e l'obiettivo è stato centrato". Giampiero Ventura è soddisfatto, anche se con una punta di rammarico, dopo il 2-2 con l'Inter.  "Una neopromossa ha come obiettivo finale la permanenza di categoria, siamo reduci da anni non facilissimi. Questo è l'anno zero per ricostruire una mentalità. Vogliamo fare qualcosa che abbia un futuro, stiamo gettando le basi per società che ha storia alle spalle". Ventura è contento anche perchè Meggiorini si è sbloccato: "Ha vissuto un periodo non buono. Quest'anno dopo un buon inizio è andato in crisi, la piazza l'ha criticato. Ma da domenica ha ritrovato serenità e oggi l'ha confermato. Sono contento per i due gol e per lui, se lo meritava". Grande protagonista, Riccardo Meggiorini, autore di una doppietta. "Con l'Inter mi gira bene. Sono contentissimo. Sono serate che si sognano da quando si inizia a giocare a calcio. Ho passato un periodo di insicurezza ma stasera mi sono sbloccato - ha aggiunto - la doppietta contro l'Inter vale tanto moralmente. Prima facevo di più il gioco sporco ed ero poco lucido davanti alla porta invece, a partire dalla gara di Pescara, ho modificato l'atteggiamento pensando più da attaccante che da centrocampista". Leggi i commenti I commenti dei lettori 
ROMA  - Lo scivolone casalingo con il Chievo non turba più di tanto il presidente Claudio Lotito anche se la sua Lazio è adesso a 6 lunghezze dalla Juve capolista LOTITO: "LOTTA SCUDETTO? ORA PENSIAMO ALLA COPPA" - "Lotta scudetto? Intanto dobbiamo pensare alla semifinale di Coppa Italia di martedì sera; poi penseremo anche al campionato  -  afferma il numero uno del club biancoceleste ai microfoni di RaiSport, ospite della trasmissione '5' di recupero - Timore di un calo dopo gennaio, come avvenuto negli ultimi anni? No. Speriamo infatti che ciò non accada in questo campionato. Abbiamo una buona mentalità, infusa alla squadra dal nostro nuovo allenatore, e un buon organico, sia dal punto di vista tecnico che sul piano atletico". "STIMO PETKOVIC, SUL MERCATO POSSIBILI RITOCCHI" - Mancano pochi giorni alla chiusura della finestra di mercato di gennaio, nella quale la società biancoceleste non ha ancora piazzato un colpo ad effetto. "Ho grande stima di Petkovic, che non critico per il turn-over fatto ieri sera  -  sottolinea Lotito  -  e credo molto nella nostra rosa, che, ripeto, è certamente competitiva. Adesso, senza alterare gli equilibri dello spogliatoio, faremo il punto sull'organico col nostro allenatore e forse, in questo mercato, faremo piccoli ritocchi". "LE POLEMICHE SUGLI ARBITRI NON FANNO BENE" - Quindi un commento sulle polemiche sugli arbitraggi levatesi alte e dure in queste ore. "Non fanno bene. Noi, infatti, cerchiamo sempre di evitarle. Le contestazioni vanno fatte all'interno del sistema e non fuori: bisogna infatti evitare di screditare all'esterno la componente arbitrale che è e deve essere terza", l'opinione del presidente laziale, indicati da tanti addetti ai lavori come il protagonista dell'esito della recente elezione per il vertice della Lega di serie A. "IN LEGA NON VITTORIA MIA MA DI 14 SOCIETÀ" - "Quella in Lega è stata una 'battaglià vinta non da Lotito ma da 14 squadre. I voti, ripeto, si devono contare e non pesare, con pari rispetto per tutti i vari rappresentanti delle diverse squadre. Nell'organismo di gestione della Lega bisogna trovare il consenso: non è che ci si deve far parte a prescindere e solo per il blasone del proprio team. Alcune società importanti non sono in questo organismo, è vero  -  conclude il massimo dirigente biancoceleste  -  però mantengono sempre un ruolo importante all'interno dell'assemblea". Leggi i commenti I commenti dei lettori 
CANTU' - Roma aggiunge un'altra perla alla sua sempre più sorprendente stagione, strappando il successo a Cantù, che al Pianella non aveva mai perso. Finisce 65-60 e vale pure il sorpasso in classifica (la Virtus ora è quarta), in una partita dove s'è fatto poco canestro e lo si è cercato, con eccesso, da tre punti. I tiri pesanti hanno dato la prima svolta, con Datome e Taylor nel terzo quarto (Roma fino a +10), pure se i canestri della vittoria sono arrivati da dentro l'area, ancora di Datome e Taylor. Aggiungendo un altro inquietante indizio sulla fragilità di Cantù quando i possessi diventano decisivi e la qualità delle giocate (di Tabu) cala. Era già accaduto a Venezia. Markoishvili, tentando di ergersi ad eroe, vedeva entrare ed uscire la tripla della possibile parità a dieci secondi dalla fine. Poteva essere la sua serata, non lo è stata. Vi spieghiamo il perché. Il caso  - Prima ancora della partita, e del suo risultato, Cantù era stata scossa dalla notizia della più che probabile cessione di Markoishvili al Galatasaray. Il danaroso club turco è allenato dall'ex allenatore di Siena, Ataman. Ha un roster da Eurolega, forte di giocatori con trascorsi NBA (Arroyo e Ndong), o di alta fascia europea (Macvan, Akyol, Dudley) e lotta per vincere l'Eurocup, portando a vederla 6000 spettatori di media. Ha perso David Hawkins (positivo ad un controllo antidoping a fine dicembre) e di conseguenza puntato l'attenzione sulla 27enne guardia georgiana. Mettendo sul tavolo molti soldi per lui (si parla di un contratto da oltre mezzo milione euro a stagione) ma tanti anche per il buyout (800.000). Offerta che Cantù non può rigettare, anche perché il suo sponsor, chebolletta, sarebbe inadempiente riguardo gli accordi siglati la scorsa estate. Il club sa bene che non ha il potere economico per trattenere Markoishvili, contratto in scadenza a giugno ed a quel punto senza trarne alcun beneficio economico. E' altrettanto vero che per le ambizioni dei brianzoli si tratta di un duro colpo, perdendo il miglior giocatore (e marcatore a 13 di media) ad otto giorni da una Final Eight nella quale Cantù è una delle pretendenti alla vittoria. Come in un campionato estremamente aperto e che ugualmente la vede tra le favorite. Con i denari in entrata si può andare sul mercato, a prendere un pezzo buono e che per i quattro mesi restanti può ingombrare il budget meno di Markoishvili. Ma l'effetto dell'operazione avrebbe una ricaduta importante da qui in avanti, sia sulla stagione che sulla percezione delle ambizioni e delle potenzialità del club. La notte sarà decisiva, emotivamente il distacco per il giocatore e la famiglia è complesso. Ma la ragione, di questi tempi, alberga altrove e l'affare (economico) lo fanno in due. "Sono stati quattro giorni difficili, comunque vada a finire emetteremo un comunicato" ha detto la presidentessa Anna Cremascòli. Ma dando più l'idea del già fatto piuttosto che l'è da farsi. Primo quarto - Cantù conferma il quintetto alto, con Brooks ala piccola. A maggior ragione da perfezionare se verrà a mancare Markoishvili. Nei primi tre minuti due schiacciate e tre stoppate, in campo c'è atletismo debordante sui due lati. Non si segna mai (5-4 al 5'), entra Markoishvili e, se la decisione di andare non fosse ancora presa, il pubblico del Pianella fa l'impossibile per convincerlo a restare. Aradori e Tyus creano canestri e stoppate, Lawal sorprende dalla media, non la sua specialità. Roma sorpassa con i liberi di Goss (10-12) e prova pure un miniallungo, per il +4 sulla sirena che in un quarto che finisce 16-12 per gli ospiti sembra pure un break pesante. Secondo quarto  - Cantù cambia volto, ora col quintetto piccolo e regolare, Brooks-Tuys come lunghi. E torna sopra nel giro di due minuti (17-16). Lawal segna pure i liberi, torna in campo Aradori, Scekic porta a Cantù le cose buone di prima dell'infortunio. Ce ne è un altro che torna da un problema fisico, D'Ercole che ritrova il campo e 5 punti che creano il controsorpasso, costringendo Trinchieri al timeout. Ne esce l'ultimo guizzo brianzolo del parziale, altrettanto avaro in punti segnati (2/13 da 3 in coppia), ma che vale il 30-28 dell'intervallo lungo. Con Markoishvili fermo a 0/4 dal campo. Forse specchio del tumulto interiore. Terzo quarto - Roma alterna uomo e zona, le squadre si scambiano il vantaggio, con Taylor che segna due volte da 3. Quando arriva pure quella di Datome il break diventa più corposo (32-37 al 23'). Aradori mette un canestro difficile per scuotere Cantù, ma Datome non si ferma, canestro e libero aggiuntivo. Altra tripla di Taylor per il +10 di Roma (36-46). Per Cantù segna solo Aradori (da 3), ma Datome (12 nel quarto) mette l'ennesimo siluro, zona da dove la Virtus viaggia col un pazzesco 60% (6/10). Czyz commette un ingenuo antisportivo che consente a Leunen due liberi facili ma, sulla rimessa, ma poi Aradori butta la palla che non riduce il -8. Lo fa Tabu (dentro al posto del confusionario Anderson), ovviamente da 3, riaccendendo il Pianella alla penultima sirena (46-51). Ultimo quarto - Trinchieri ha bisogno di qualcosa da Mazzarino e Markoishvili, subito a segno. In una serata di grazia segna da 3 pure Jones, uomo da 27%. Si tira solo da dietro l'arco, lo spettacolo tecnico è rivedibile ma non conta: come invece conta la tripla di Tabu che balla tre volte sul ferro e poi entra, riportando Cantù sul -2 (54-56 al 34') che diventa +1 quando s'aggiunge Markoishvili (da 3 ovviamente). Ultimi cinque minuti, la difesa di Cantù ha ora fermato lo spunto di Roma, che viaggia ad 1 punto al minuto. Markoshvili scivola ma viene accreditato di un fallo, mette un libero ma la palla era di Roma. Ancora il georgiano con la valigia per il +4 (60-56), Brooks sbaglia l'appoggio del +6 e qui la partita sfugge dalle mani di Cantù. Goss segna (con fortuna) la tripla del -1. Datome gioca ora da ala forte ed appoggia il canestro del sorpasso quando mancano 90 secondi. Ancora Datome protagonista, si mette con coraggio davanti ad Aradori e lo costringe allo sfondo. Taylor galleggia in aria per il 63-60, esce la tripla di Tabu, Roma ha il pallone della vittoria ma ne esce un tiro sbilenco. Mancano 13 secondi, Cantù ha il possesso del pareggio, ma serve la tripla. La tenta Markoishvili, la palla entra ed esce, il rimbalzo è di Datome. Si guadagna i liberi, che non sbaglia mai (ha 37/37, fuori casa): +5, vince Roma. Che si prende il settimo colpo in trasferta (come solo Varese e Milano), tenendo con la sua difesa Cantù a 60 punti in casa e col 35% al tiro. Mentre Markoishvili si attarda a salutare il Pianella. Più d'un segnale, come lo striscione di commiato già fatto dalla curva. chebolletta Cantù-Acea Roma 60-65 (12-16; 30-28; 46-51) chebolletta Cantù: Tabu 12, Aradori 12, Brooks 9, Leunen 4, Cusin 4; Anderson, Mazzarino, Markoishvili 10, Scekic 4, Tyus 5. N. e. Abass, Casella. Acea Roma: Taylor 11, Goss 10, Datome 18, Czyz 4, Lawal 14; D'Ercole 5, Tambone, Jones 3, Lorant. N. e. Tonolli, Guagliardi, Gorrieri. Note  -  Arbitri: Seghetti, Quacci, Mazzoni. Tiri da 2: Ctù 16/39; Rm 16/41. Tiri da 3: Ctù 6/24; Rm 8/21. Tiri liberi: Ctù 10/13; Rm 9/10. Rimbalzi: Ctù 44; Rm 34. Massimo vantaggio Cantù: +4 (60-56 al 35'). Massimo vantaggio Roma: +10 (41-51 al 29'). Leggi i commenti I commenti dei lettori 
