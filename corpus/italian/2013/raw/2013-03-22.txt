Non c'è due senza tre. Dopo i forfait di Valentina Vezzali e Ilaria Salvatori - la prima in dolce attesa di un altro maschietto, la seconda ufficialmente “esentata dalle convocazioni per un po' di tempo, causa motivi personali” -, oggi, prima giornata della Coppa del Mondo di fioretto femminile presso il PalaRuffini, è arrivata un'altra illustre defezione, quella della campionessa olimpica Elisa Di Francisca, afflitta da uno stato influenzale con febbre alta. A tenere alto l'onore del Dream Team azzurro, nella prova a squadre di domenica, toccherà quindi ad Arianna Errigo, Alice Volpi, Benedetta Durando e a una quarta giovane scelta dal neo ct della Nazionale Andrea Cipressa. La tre giorni torinese di fioretto si è aperta questa mattina alle 11, con il minuto di silenzio per le recenti scomparse del campione olimpico Pietro Mennea e dell’ex vicepresidente FIS Stefano Simoncelli. Le eliminatorie di oggi hanno composto il tabellone delle 64 atlete che domani (dalle ore 9.30, con finali a partire dalle 15.30 in diretta su Rai Sport) daranno vita alla prova individuale. Fra le note di colore della giornata, la presenza a bordo pedana degli ultimi tre ct azzurri del plurimedagliato Dream Team: oltre all’attuale Andrea Cipressa, i suoi predecessori Andrea Magro e Stefano Cerioni, ora rispettivamente alla guida di Giappone e Russia. Oggi, inoltre, è stato ultimato l'allestimento presso il PalaRuffini del museo itinerante “FIE100”, l’esposizione che celebra il centenario della nascita della Federazione Italiana Scherma attraverso la raccolta di cimeli, immagini e testi storici. E in tema di musei, domani mattina, alle 11.30, Arianna Errigo incontrerà al PalaRuffini il presidente del Museo Nazionale dello Sport Onorato Arisi per donare alcuni oggetti simbolo della sua carriera sportiva. 
CITTADELLA -  Prosegue nel migliore dei modi la preparazione dell'Under 21 di Devis Mangia all'Europeo di categoria del prossimo giugno. Gli azzurrini, al 'Tombolatò di Cittadella, battono per 2-0 la Russia (altra partecipante alla fase finale in Israele), al termine di una gara nella quale, pur non dominando, hanno dimostrato una chiara superiorità. BENE LA COPPIA IMMOBILE-GABBIADINI - Mangia sceglie un 4-4-2 molto aggressivo, con Florenzi ed Insigne quali esterni di centrocampo con licenza di affondare i colpi, mentre Immobile e Gabbiadini sono le punte 'di ruolo'. Gli azzurrini partono subito forte e, già al 9', passano grazie a Immobile che, servito da Gabbiadini, insacca con una gran botta dal limite. L'Italia gioca bene in velocità, colpendo un palo con lo stesso attaccante del Bologna, ma prima del riposo rischia sulla deviazione di tacco di Yakovlev, che colpisce la traversa. INSIGNE FIRMA IL RADDOPPIO - Calano i ritmi nella ripresa, con la squadra azzurra a controllare il gioco senza affanno, fino al minuto 29: al termine di una splendida azione tutta di prima, lanciata dal colpo di tacco di Gabbiadini, il subentrato Saponara serve il pallone del raddoppio sulla testa di Insigne. La girandola delle sostituzioni offre la chance di debuttare con gli azzurrini a Vasco Regini, subito protagonista con una provvidenziale chiusura su Kanunnikov. Finisce senza ulteriori brividi, con un risultato netto legittimato da una prestazione convincente. Argomenti nazionale under 21 lorenzo insigne devis mangia ciro immobile Leggi i commenti I commenti dei lettori 


ROMA - Ridotto da 63 a 5 il numero dei bordelli, nessuna famiglia coinvolta nel racket della prostituzione, bambini istruiti, tenuti lontani dalla strada. Questi i risultati raggiunti grazie al centro di accoglienza gestito da ECPAT Italia e Cifa Onlus a Sihanoukville, il più grande porto della Cambogia, meta emergente di turismo sessuale. Oggi molti di questi risultati rischiano di andare persi e i bambini di tornare in strada. Per impedire questo ECPAT, organizzazione presente in oltre 70 paesi, impegnata nella lotta allo sfruttamento sessuale dei minori a fini commerciali, lancia un appello per aiutare i bambini di strada e figli di prostitute. Il porto della Cambogia. A Sihanoukville ci sono tante strade a "luci rosse" dove le donne si prostituiscono. Quelle donne sono mamme e le loro figlie rischiano di essere coinvolte nel mercato del sesso. È qui, in uno sobborghi più degradati, il villaggio di Phuom Tmey, luogo simbolo della prostituzione, che opera ECPAT-Italia insieme a Cifa Onlus. Si tratta di un'area ad altissimo degrado socio-economico dove la condizione dell'infanzia è particolarmente drammatica. Qui la prostituzione si respira ad ogni angolo della strada, e il rischio per i bambini, figli di prostitute o provenienti da famiglie poverissime, di cadere in questo racket e rimanerci invischiati è altissimo. Da schiavi a bambini. Dal 2010 questo pericolo è diminuito, grazie all'intervento di ECPAT Italia e Cifa Onlus che insieme al partner locale, Respect for children , hanno aperto un centro di accoglienza, un posto in cui offrire ai figli di prostitute e bambini di strada, istruzione, gioco e assistenza. Oggi il centro ospita oltre 100 bambini. Prima dell'esistenza di questo centro la prostituzione era la forma di sostentamento più diffusa tra le famiglie. Lavorare in uno dei 63 bordelli presenti nella zona garantiva un'entrata sicura e redditizia per la famiglia, una buona occasione per guadagnare 15-20 US $ al giorno, molto di più rispetto ai 4 US $ al giorno che non permettono neanche un pasto al giorno. Il progetto Via del campo. In 3 anni le cose a Sihanoukville sono cambiate. I bordelli aperti sono solo 5, nessun bambino del villaggio è stato coinvolto nella prostituzione, nessuna famiglia ha fatto ricorso al mercato del sesso per il proprio sostentamento. I bambini si costruiscono giorno dopo giorno il loro futuro, studiano, ricevono assistenza medica e fanno pasti regolari. Le famiglie sono state coinvolte nel processo di gestione del centro. Ogni fenomeno di violenza o di abuso viene denunciato agli assistenti sociali presenti nella struttura, ormai punti di riferimento per tutta la comunità. Il progetto "Via del campo", dal titolo della canzone di De Andrè, ha dato un nuovo volto al villaggio di Phuom Tmey. La campagna. Tutto questo però rischia di essere solo un ricordo. Infatti, oggi molti dei bambini aiutati e sostenuti rischiano di dover lasciare il centro. Per far si che ciò non accada e per offrire ad altri bambini le nostre attività e la nostra protezione, ECPAT Italia si è data l'obiettivo di raccogliere almeno 7.500 euro quest'anno. Cerchiamo 100 amici che con 75 euro ci aiutino a sostenere il progetto "Via del Campo". Noi di ECPAT Italia non possiamo permettere che i bambini tornino in strada. Cos'è ECPAT. E' una rete internazionale di organizzazioni, presente in oltre 70 paesi, impegnata nella lotta allo sfruttamento sessuale dei bambini a fini commerciali: turismo sessuale a danno di minori; prostituzione minorile; tratta e traffico di minori a fini di sfruttamento sessuale; pedopornografia. E' nata nel 1994 per combattere il turismo sessuale e far approvare la legge 269/98, che punisce gli italiani che commettono abusi sessuali su minori anche all'estero. Argomenti bambini cambogia sfruttamento sessuale 

PADOVA - Si è spento a Padova mons. Giovanni Nervo, primo presidente di Caritas Italiana, della quale ha curato la nascita e l'organizzazione, a livello nazionale e diocesano, fino al 1986. "Saper fiorire dove Dio ci ha seminati", è l'esortazione che amava ripetere ed è quanto è riuscito sempre a fare nella sua vita. Una guida e un esempio per tutti noi, che ha testimoniato e vissuto quotidianamente e con coerenza la carità evangelica, specie accanto ai più poveri, i più deboli, i più piccoli. Uniti nella preghiera lo ricordano il Presidente di Caritas Italiana , mons. Giuseppe Merisi, il Direttore don Francesco Soddu, e tutti gli operatori di Caritas Italiana. A 13 anni in seminario. Giovanni Nervo nasce a Casalpusterlengo (MI) il 13 dicembre 1918, da una famiglia profuga, proveniente da Solagna (VI). A 13 anni entra nel Seminario della diocesi di Padova, da cui uscirà sacerdote nel 1941. Dal 1945 al 1950 è assistente provinciale delle ACLI a Padova, e dal 1950 al 1963 cappellano di fabbrica con l'ONARNO (Opera nazionale assistenza religiosa e morale agli operai), istituita da mons. Baldelli, della quale dal 1963 al 1965 diventa responsabile nazionale del servizio sociale. Gli studi di politiche sociali. Nel 1964, con mons. Giuseppe Pasini e altri docenti della Scuola di servizio sociale di Padova, da lui istituita nel 1951, crea un centro di studio, ricerca e formazione nel settore delle politiche sociali e dei servizi sociali e sanitari, intitolata a Emanuela Zancan, vicedirettrice della Scuola di servizio sociale, morta nel novembre 1963. Mons. Nervo ne ricopre la carica di presidente dal 1964 all'ottobre 1997, sostituito da mons. Pasini. La nascita della Caritas. Il 2 luglio 1971, dopo che papa Paolo VI ha sciolto la P. O. A. (Pontificia Opera di Assistenza), la Conferenza Episcopale Italiana costituisce la Caritas Italiana come proprio organismo "per favorire l'attuazione del precetto evangelico dell'amore nella comunità ecclesiale italiana in forme consone ai tempi e ai bisogni, in vista dello sviluppo integrale dell'uomo, con particolare attenzione alle persone e alle comunità in situazione di difficoltà" e incarica mons. Nervo di organizzarla in qualità di presidente. Mons. Nervo manterrà tale carica fino al 1976, quando a seguito di una modifica dello Statuto, la carica è assunta da uno dei vescovi vicepresidenti della CEI e lui acquisirà quella di vicepresidente, che manterrà per tutto il tempo previsto dal nuovo Statuto della Caritas, e cioè fino al 1986. Le varie onorificienze ricevute. Tra le varie onorificenze, mons. Nervo riceve il 13 novembre 1996 la laurea honoris causa in Economia e commercio dall'Università degli Studi di Udine per il prezioso lavoro fatto, alla guida di Caritas Italiana, con il volontariato in occasione del terremoto del 1976 in Friuli. Il 1° dicembre 2003 riceverà anche quella in Scienze dell'Educazione dall'Università di Padova. Nel 2008 è stato insignito, dal Comune di Padova, del "Premio speciale riservato a grandi personaggi che hanno speso i loro anni al servizio dell'umanità", nell'ambito della VI edizione del "Premio internazionale Sant'Antonio". I suoi libri e gli articoli. In questi anni mons. Nervo ha scritto oltre 500 articoli, in parte a carattere divulgativo, sui temi della promozione sociale e in modo preponderante di carattere scientifico, su molteplici riviste, a partire dal mensile "Italia Caritas". Oltre 20 i libri scritti, sui temi che vanno dalla carità, alla giustizia, alla pace. Argomenti caritas italiana 
Il gossip le ha matato la vita. "Sto vivendo un incubo, una situazione tragica", dice Stefania Fummo, la studentessa universitaria additata dai blog come l'amante di Edinson Cavani, il calciatore del Napoli, il beniamino del San Paolo, per tutti i tifosi il Matador. "Ma io non sono amica di Cavani, non l'ho mai frequentato. È tutto completamente inventato", si dispera Stefania. Un flirt inesistente, dunque. Ma capace di azionare una impressionante macchina mediatica che da giorni sta rovinando l'esistenza di Stefania, del suo fidanzato, del suoi genitori. "Non sono libera di uscire di casa, di andare all'università, di frequentare le lezioni", racconta. "Sono stata aggredita da sconosciuti per strada, che mi rivolgono frasi ingiuriose e minacciose perché sarei la responsabile dell'appannamento del loro idolo", si legge nella querela presentata ieri dai suoi legali, gli avvocati Lucio Majorano e Marco Aria. E non è finita. Il profilo Twitter di Stefania è stato violato, le sue foto rubate, "poi diffuse sui giornali e sulla rete". Su Facebook, è stata aperta una falsa pagina a nome di Stefania, con una chat piena di false conversazioni accompagnate da commenti, insulti dei supporter più esagitati compresi. Qualcuno si è persino introdotto illecitamente nel sito di un gestore di telefonia per visualizzare "in chiaro" l'elenco dei numeri chiamati dal cellulare della studentessa, evidentemente allo scopo di individuare sms o contatti con le utenze di Cavani. "Stento ancora a credere che abbiamo potuto fare questo - si sfoga con Repubblica Stefania Fummo - usare il mio nome per creare scandalo senza alcuna considerazione per la mia persona e per i danni che mi avrebbero procurato". Sfinita da giorni di tam tam, la 22 enne napoletana, figlia di un noto ristoratore cittadino, ha scelto di rivolgersi all'autorità giudiziaria. Avvertita da un'amica dell'esistenza del falso profilo Facebook, ha presentato una prima querela ai carabinieri della stazione di Posillipo, chiedendo (e ottenendo) che la pagina fosse oscurata e con essa le conversazioni dove l'ignoto pirata si lasciava andare, a nome di Stefania, a commenti del tipo: "Scusate se non rispondo a tutte le vostre domande, al momento non posso dire nulla, parlerò al momento opportuno, smettetela per favore di insultarmi". Tutto falso. Ma la notizia non ha smesso di correre sulla rete e nei media. "La mia vita è travolta, perché nessuno si fa scrupolo di tutelare la mia dignità, la mia riservatezza, la mia vita privata al cospetto del solo scopo di incrementare audience, lettori e contatti", si chiede Stefania Fummo nella querela depositata ieri mattina in Procura dagli avvocati Majorano e Area. "Una falsa notizia, priva di qualsiasi riscontro e vaglio, sta condizionando irrimediabilmente la mia vita", sottolinea. Nella querela vengono ripercorsi tutti i passaggi della vicenda, dalle prime indiscrezioni pubblicate il 16 marzo sul sito del giornalista Gabriele Parpiglia in un articolo dal titolo "Cavani in crisi di gol e con la moglie" dove, senza indicare il nome, si parlava di una "napoletana figlia di uno dei più noto ristoratori" della città accostandola alla presunta crisi coniugale del centravanti uruguaiano. Due giorni più tardi un altro blog, Gossip. it, scriveva il nome di Stefania Fummo e del locale. Notizia ripresa successivamente sia su carta stampata che in televisione ed on line. Intanto si sono verificati gli episodi segnalati ai magistrati. Quella "aggressione mediatica che sta provocando gravissimi effetti collaterali" di cui parlano i legali della ragazza, a cominciare dalle "condotte di intollerabile ed abusiva interferenza nella vita privata" di cui si chiede alla magistratura identificare i responsabili. Non solo per eventuali ipotesi di diffamazione, ma anche per i casi segnalati di accesso abusivo a sistema informatico e trattamento illecito di dati personali. Gli avvocati chiedono anche "la immediata rimozione dei dati sensibili da tutti i siti che riportano le immagini" raffiguranti Stefania e, in alcuni casi, anche il suo fidanzato. Ora la studentessa spera di poter tornare alla sua vita di prima, lasciandosi alle spalle questo momento dove le è capitato di tutto. Anche di ricevere telefonate al ristorante di famiglia dove l'interlocutore, dopo aver prenotato un tavolo per quindici persone, aggiungeva: "Allora veniamo, però vogliamo trovare Cavani e vostra figlia". E il Matador? Domenica pomeriggio, dopo alcune prestazioni ritenute deludenti, è tornato al gol contro l'Atalanta. Ha festeggiato la prima rete mimando il ciucciotto per celebrare la nascita del secondogenito Lucas, che ha potuto conoscere solo in questi giorni, al rientro in Uruguay dove la moglie Maria de Soledad lo ha dato alla luce. Il secondo gol è stato accompagnato dal gesto delle chiacchiere, interpretato come un messaggio ai pettegolezzi delle ultime settimane. Alla vigilia della partita, Cavani aveva incontrato il presidente Aurelio de Laurentiis per un lungo colloquio e anche l'allenatore Walter Mazzarri ha spiegato ai cronisti di aver parlato con il calciatore "come faccio con mio figlio". Dopo la gara, prima di partire per il Sudamerica, Cavani ha scritto un sms allo zio di Stefania, che conosce per aver frequentato, insieme a Maria de Soledad, il locale: "Mi scuso di quello che sta succedendo, vorrei poter parlare con tuo fratello". Argomenti ssc napoli 
CITTADELLA – Prosegue nel migliore dei modi la preparazione dell’Under 21 di Devis Mangia all’Europeo di categoria del prossimo giugno. Gli azzurrini, al ‘Tombolato’ di Cittadella, battono per 2-0 la Russia (altra partecipante alla fase finale in Israele), al termine di una gara nella quale, pur non dominando, hanno dimostrato una chiara superiorità. BENE LA COPPIA IMMOBILE-GABBIADINI - Mangia sceglie un 4-4-2 molto aggressivo, con Florenzi ed Insigne quali esterni di centrocampo con licenza di affondare i colpi, mentre Immobile e Gabbiadini sono le punte ‘di ruolo’. Gli azzurrini partono subito forte e, già al 9’, passano grazie a Immobile che, servito da Gabbiadini, insacca con una gran botta dal limite. L’Italia gioca bene in velocità, colpendo un palo con lo stesso attaccante del Bologna, ma prima del riposo rischia sulla deviazione di tacco di Yakovlev, che colpisce la traversa. INSIGNE FIRMA IL RADDOPPIO - Calano i ritmi nella ripresa, con la squadra azzurra a controllare il gioco senza affanno, fino al minuto 29: al termine di una splendida azione tutta di prima, lanciata dal colpo di tacco di Gabbiadini, il subentrato Saponara serve il pallone del raddoppio sulla testa di Insigne. La girandola delle sostituzioni offre la chance di debuttare con gli azzurrini a Vasco Regini, subito protagonista con una provvidenziale chiusura su Kanunnikov. Finisce senza ulteriori brividi, con un risultato netto legittimato da una prestazione convincente. Leggi i commenti I commenti dei lettori 
