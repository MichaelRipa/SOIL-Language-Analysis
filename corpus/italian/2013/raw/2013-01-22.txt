CUNEO - La Bre Banca Cuneo fa il suo dovere e spazza via 3-1 (25-16, 25-21, 24-26, 25-16) l'Ach Volley Lubiana anche nella gara di ritorno (andata 0-3 per Wijsmans e soci) dei playoff 12 nella Champions league di volley. I piemontesi affronteranno la vincente tra Lube Macerata e Resovia, gara in programma mercoledì alle 20.30. Stesso orario e giorno per il match fra Trentino Diatec e Dinamo Mosca. Il sestetto gialloblù deve rimontare la sconfitta rimediata nella sfida di andata e vincere pure il Golden set. Una volta compiuta l'impresa, Trento troverà lo Zenit Kazan. La squadra allenata da Alekno supera al tie break Berlino. Le gare di andata dei playoffs 6 sono previste tra il 5 e 7 febbraio, ritorno dal 12 al 14 febbraio. A Cuneo tutto come previsto con il sestetto di casa superiore e gli sloveni costretti a rincorrere. La Bre Banca rischia nel finale di secondo set ma recupera bene. Va peggio nel terzo parziale quando, con sei punti avanti, si addormenta e lascia a Lubiana l'unico set della doppia sfida. La parola fine arriva subito dopo, nel quarto set e un'ora e quaranta minuti di gioco, con l'inserimento in regia di Grbic (fino a quel momento in panchina a rifiatare) per Nimir Abdelaziz. La squadra allenata da Roberto Piazza mette insieme la quarta vittoria consecutiva (le altre tre tutte per 3-0). Ancora assente il centrale Luigi Mastrangelo, il tecnico fa affidamento sul nuovo modulo finora quanto mai azzeccato. Nella voce turn over a riposo pure Wijsmans. Numeri e cifre sono tutti dalla parte dei biancoblù: 17 muri a 6 e 10 ace a 2. Sotto rete domina Sokolov, tra l'altro secondo miglior realizzatore della manifestazione europea, con 25 punti (cinque muri). Bene pure Antonov che però cala un po' nel terzo set. Nel complesso lo schiacciatore mette a terra 17 palloni (quattro muri). Genio e sregolatezza di questa Bre Banca è il giovane francese Ngapeth autore di 11 punti conditi da quattro ace e un quaranta per cento in ricezione. Il giocatore è capace di grandi colpi e momenti di vuoto, insomma con un po' di continuità in più Cuneo sarebbe più tranquilla. Trentino Diatec-Dinamo Mosca è la partita più equilibrata e difficile della serata. I quattro volte Campioni del Mondo in carica della Trentino Diatec attenderanno la visita dei russi, formazione che sette giorni fa si è imposta in casa per 3-2. Nel presentare la sfida coach Stoytchev non usa mezzi termini: "Nella partita contro i russi non abbiamo margini di errore. Dobbiamo vincere e per farlo serve mantenere alta la concentrazione. I nostri avversari hanno già dimostrato nella gara di andata di saper giocare una pallavolo di alto livello. Rispetto a sette giorni battuta e muro dovranno fare la differenza. Il golden set? Sarebbe un errore pensarci prima di averlo coqnuistato. Comuqnue in caso di spareggio conterà molto il fattore mentale e ambientale". Contro la Dinamo la società trentina raggiunge un traguardo storico: giocherà la 500esima partita della sua storia. Macerata non deve fare calcoli e vincere la partita. La squadra allenata da Alberto Giuliani si presenta al match con i galloni di sestetto ancora imbattuto nel 2013 tra campionato e Champions league. Nel roster dei dodici ci sarà pure il giovane, classe 1994, Tartaglione presente pure in A1. "La gara col Resovia - dice Simone Parodi, che domenica scorsa nella sfida di campionato col Ravenna, la sua 200esima in Serie A, è rimasto a riposo per il turn over voluto dal tecnico Giuliani - è sicuramente una delle più importanti di questa parte di stagione già trascorsa, perché la Champions League è una competizione prestigiosa, che rappresenta uno dei primi obiettivi della società. Noi vogliamo continuare il cammino per arrivare fino in fondo. La vittoria in Polonia dobbiamo scordarcela, bisogna scendere in campo concentrati e determinati proprio come siamo riusciti a fare all'andata, cercando però di partire meglio con una buona battuta ed un cambio palla regolare. Il Resovia è una squadra forte, merita tutto il rispetto. Sono molto fiducioso perché stiamo giocando piuttosto bene". Per quanto riguarda gli avversari sabato scorso l'Asseco Resovia, è stato sconfitto in campionato (dopo tre vittorie consecutive) sul campo dell'Effector Kielce (settima in classifica), una battuta d'arresto maturata al tie break dopo aver sprecato un vantaggio di due set a zero. I prossimi avversari della Cucine Lube Banca Marche con il punto conquistato e la contemporanea sconfitta del Belchatow hanno mantenuto il quarto posto in graduatoria, a sette punti di distacco dalla nuova capolista Delecta Bydgoszcz. Programmma e risultati dei playoffs 12: Zenit Kazan-Berlino 3-2, Bre Banca Cuneo-Ach Volley Lubiana 3-0, Noliko Maaseik-Zaksa Kozle 2-3. Mercoledì Trentino Diatec-Dinamo Mosca (ore 20.30, diretta Sportitalia 2), Lube Macerata-Assecco Resovia (ore 20.30), Belchatow-Arkas Izmir (ore 18). Qualificate : Bre Banca Cuneo, Zaksa Kozle e Zenit Kazan. Leggi i commenti I commenti dei lettori 
Costa cara a Francesco Montervino l'esultanza dopo il gol vittoria all'Aversa. Il centrocampista della Salernitana è stato squalificato per 6 giornate per aver rivolto, scrive il giudice sportivo di Lega Pro, "con volgare gestualità, frasi ingiuriose verso i tifosi sputando più volte verso gli stessi".  Il giudice cita il rapporto dell'arbitro, dei Carabinieri e dell'ispettore della Procura Federale, e sottolinea la "particolare gravità" dell'esultanza da cui sono scaturiti incidenti tra i tifosi delle due squadre. "Francesco Montervino - si legge nel dispositivo del giudice sportivo della Lega Pro - espulso per doppia ammonizione, entrambe per condotta non regolamentare, in occasione della segnatura della rete raggiungeva la zona sottostante la tribuna occupata dai sostenitori della squadra avversaria, si aggrappava alla stessa e rivolgeva, con volgare gestualità, frasi ingiuriose verso i tifosi sputando più volte verso gli stessi; tale comportamento provocava la reazione dei tifosi locali e l'ulteriore reazione dei tifosi ospiti con conseguenti incidenti descritti in separata sede. Tale comportamento, deprecabile e del tutto ingiustificato, si manifesta di particolare gravità per le conseguenze che dallo stesso sono derivate". Il giudice della Lega Pro ha inoltre inflitto alla Salernitana una ammenda di 15.000 euro "perchè i propri sostenitori in campo avverso introducevano e accendevano nel proprio settore diversi fumogeni e facevano esplodere alcuni petardi, senza conseguenze; gli stessi, più volte durante la gara, lanciavano sul terreno di gioco numerosi oggetti fra i quali alcuni seggiolini divelti dalla tribuna ed un sasso di notevole grandezza che cadevano sul terreno di gioco senza colpire; gli stessi nell'intervallo della gara tentavano di venire a contatto con l'opposta tifoseria verso la quale lanciavano numerosi oggetti". Ammenda di 2.500 euro anche per l'Aversa Normanna "perchè propri sostenitori durante la gara indirizzavano numerosi sputi verso calciatori della squadra avversaria in riscaldamento muscolare nei pressi della rete di recinzione e per comportamento gravemente offensivo verso un addetto federale; gli stessi durante la gara tentavano di venire a contatto con l'opposta tifoseria, verso la quale lanciavano vari oggetti, prontamente fermati dall'intervento della forza pubblica". 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
TORINO - Una Lazio mai doma strappa un pari d'oro a Torino con la Juve e mette un'ipoteca sulla finale di Coppa Italia. Tra una settimana a Roma, infatti, i campioni d'Italia saranno costretti a segnare almeno una rete per rimettersi in corsa per il discorso qualificazione. L'1-1 premia il carattere e la duttilità della squadra biancoceleste. Brava per un'ora a mettere in scacco tatticamente i più blasonati avversari e poi, dopo il gol, paziente nel resistere alle sfuriate bianconere prima di colpire, nel finale, come un cobra con la zampata di Mauri. CONTE, TANTE RECRIMINAZIONI - La Juve può sicuramente recriminare. Dopo il gol di Peluso al 63', che aveva finalmente aperto una gara sbloccata, è mancata nel colpo del ko. Soprattutto con Vidal che, oltre ad un palo, non è riuscito a superare per due volte da pochi passi un superlativo Marchetti. E se a ciò aggiungiamo, poco prima dell'1-1, un fallo subito in area da Vucinic da parte di Biava da punire con un calcio di rigore ecco che è scontato ipotizzare che a Conte il risultato non andrà giù tanto facilmente. UNA JUVE STRAVOLTA - Un po' per esigenza (l'indisponibilità di Giovinco e le precarie condizioni di Vucinic), un po' per volontà (Buffon, Lichtsteiner e De Ceglie tenuti a riposo), il tecnico bianconero ha ridisegnato la Juve travolgente vista con l'Udinese mettendo Marrone al centro della difesa, Isla e Peluso sugli esterni e il rientrante Marchisio a supporto di Matri in attacco. UNA LAZIO CAMALEONTICA - Mosse che non hanno spaventato la Lazio che con un attento 4-5-1, tramutato in 3-5-2 in fase offensiva, ha controllato senza affanno il match a centrocampo, rischiando solo sulle palle inattive. Occasioni che la Juve, con Bonucci e due volte con Pogba non ha sfruttato, dando ulteriore fiducia ai bianconcelesti che nel finale di tempo, hanno preso fiducia spaventando anche Storari con un'azione Lulic-Mauri, sventata in extremis sulla linea con un prodigioso recupero da Barzagli. PELUSO SBLOCCA IL RISULTATO - Il copione non è cambiato nella ripresa. E se si eccettua un destro al volo di Matri sventato da Marchetti, non è un caso che i bianconeri siano riusciti a passare al 68' proprio sugli sviluppi di un angolo: Giaccherini ha pescato in mezzo all'area Peluso che con un prodigioso stacco aereo ha infilato sulla sinistra il portiere biancoceleste. VIDAL FALLISCE IL COLPO DEL KO - La Lazio ha faticato a riorganizzarsi ma la Juve non ne ha approfittato: Vidal ha prima colpito un palo poi non ha trovato la porta da due passi su un cross di Barzagli infine si è visto sventare da Marchetti con un gran colpo di reni un pallonetto di testa su lancio del subentrato Vucinic. MAURI, LAMPO NEL FINALE - Nel finale l'ex giallorosso è divenuto l'assoluto protagonista: non si è visto accordare un rigore (fallo di Biava) dopo un dribbling in area poi, su un angolo per la Lazio, ha involontariamente servito di nuca a Mauri all'86' la palla giusta per infilare in spaccata da pochi passi Storari. E ora la strada verso Roma per i bianconeri si fa tutta in salita. JUVENTUS-LAZIO 1-1 (0-0) Juventus (3-5-1-1): Storari 5.5, Bonucci 7 (42' Caceres 6), Marrone 6.5, Barzagli 7, Isla 6, Vidal 5.5, Pogba 6,5, Giaccherini 6.5, Peluso 7 (30' st De Ceglie sv), Marchisio 5 (30' st Vucinic 6), Matri 6. (34 Rubinho, 41 Gagliardini, 26 Lichtsteiner, 36 Rugani, 37 Schiavone, 20 Padoin, 38 Garcia, 40 Kabashi, 35 Beltrame). All. Conte. Lazio (3-5-1-1): Marchetti 7.5, Cavanda 6.5, Ciani 7, Biava 6, Lulic 6.5, Cana 5.5, Ledesma 6.5 (30' st Candreva 5.5), Hernanes 5.5 (30' st Brocchi sv), Gonzalez 6.5, Mauri 7, Floccari 6. (1 Bizzarri, 84 Carrizo, 5 Scaloni, 26 Radu, 78 Zauri, 25 Rozzi, 18 Kozak). All. Petkovic. Arbitro : Damato di Barletta 6.5 Reti : 17' st Peluso, 40' st Mauri Angoli : 8-7 per la Juventus Recupero : 3' e 3' Ammoniti : Hernanes e Ciani Leggi i commenti I commenti dei lettori 
Il giallo delle liste del Pdl in Campania, sottratte per vendetta da Nicola Cosentino e poi restituite all'ultimo al coordinatore Nitto Palma, si tinge di ridicolo. Nelle due ore non ancora raccontate, quello spazio di tempo che va dalla resa di Cosentino lunedì pomeriggio alla consegna delle firme, succede infatti di tutto. Ma la parte più grottesca tocca all'onorevole Marcello Di Caterina. Il povero deputato riceve infatti dalle mani di Nitto Palma le famigerate liste di Campania 2, che devono arrivare alla Corte d'appello di Benevento entro le ore venti. Pena la débacle, la perdita di milioni di voti. Così il Di Caterina, con questa delicata missione, prende la sua auto personale e pigia a tavoletta l'acceleratore con l'orologio sempre sott'occhio. Tic-tac, tic-tac, cento chilometri di traffico e autostrade - da Napoli a Benevento - da percorrere in poco più di un'ora. Intanto, sotto la Corte d'appello, già attendono in ansia Luigi Cesaro e Ignazio Abbrignani, arrivati da Roma a duecento all'ora con tanto di scorta della polizia. Ma la sfortuna si abbatte sull'onorevole. Di Caterina infatti manda il motore in fuorigiri e fonde. Dramma, tragedia, insulti al telefono da Verdini a Nitto Palma. Non c'è tempo da perdere e Di Caterina, sempre più disperato, molla la Mercedes sul ciglio della strada e si mette a fare l'autostop. Un generoso vecchietto, alla guida di una Fiat Panda, impietosito si ferma e l'onorevole si vede quasi salvo. "La prego, vada un po' più forte", implora, "è una questione di vita o di morte". L'anziano fa quello che può ma l'auto è più vecchia di lui, la strada piena di curve e, insomma, Di Caterina lo fa inchiodare davanti al tribunale solo alle 19.56. Mancano quattro minuti e poi zac... il buio. Abbrignani interviene, agguanta le liste dalle mani del poveretto e si lancia verso la cancelleria. Un usciere solerte si fa avanti: "Prego onorevole, l'ascensore è per di qua". "Ma quale ascensore?? E se poi si ferma? Prendo le scale!". Quattro piani di corsa e, pochi secondi prima della fine, il Pdl è salvo. Leggi i commenti I commenti dei lettori 
SAN FRANCISCO - Crescono i profitti di Google: nell'ultimo trimestre l'azienda ha registrato un attivo di 2,89 miliardi di dollari e ricavi record che per la prima volta hanno raggiunto i 50 miliardi. Nel quarto trimestre, registrato un utile netto di 3,57 miliardi di dollari, in aumento rispetto ai 3,13 miliardi del quarto trimestre dell'anno precedente, su ricavi per 14,42 miliardi di dollari, il 36% in più rispetto al 2011. L'utile per azione è risultato pari a 10,65 dollari, oltre le attese degli analisti. E nelle contrattazioni after-hour, le azioni hanno raggiunto il 4% di aumento. "Abbiamo chiuso il 2012 con un trimestre solido - afferma l'amministratore delegato Larry Page in una nota - i ricavi sono saliti del 36% su base annua e dell'8% su base congiunturale. E abbiamo raggiunto per la prima volta lo scorso anno quota 50 miliardi di dollari di ricavi". 

TORINO - "Dispice solo per il risultato". Antonio Conte recrimina per l'1-1 con la Lazio ma è soddisfatto per la prestazione della Juve: "Nonostante fossimo in totale emergenza la squadra ha fatto un'ottima partita. Malgrado abbia dovuto cambiare 5-6 uomini ho visto la quadra leggere bene il gioco e le situazioni. A conferma che ho tutti titolari. La Lazio ha avuto anche un pizzico di fortuna anche se ha confermato di merita il 2° posto", sottolinea. "Pazienza, cercheremo di riprenderci la qualificazione al ritorno". C'ERA IL RIGORE SU VUCINIC - Conte non se la prende con il piazzamento della difesa in occasione del pari di Mauri: "La spizzata di Vucinic ha messo fuori tempo tutti. Però non è colpa sua. E' un gol fortuito. Piuttosto dispiace che proprio su Vucinic non sia stato dato un rigore evidente. Mi auguro che il giorno che finalmente ci fischieranno questi falli a favore non ci siano quei processi mediatici a cui siamo sottoposti ogni volta noi...". Il tecnico bianconero non accetta anche le proteste di Marchetti in occasione del gol di Peluso: "Sono situazioni d'area. Se si fischiano questi falli allora non si batterebbero più i calci d'angolo...". BENE MARCHISIO PUNTA - A Conte è piaciuto Marchisio come seconda punta: "Era quello che dava più garanzie. Ha fatto molto bene". Soddisfatto anche per la prestazione di Pogba: "Ha fatto un'ottima prestazione insieme ai suoi compagni e sono molto contento". Sul rinnovo di contratto di Buffon (fino al 2015, ndr), il tecnico aggiunge: "E' il portiere più forte al mondo e sono molto contento". Leggi i commenti I commenti dei lettori 
TORINO - "Abbiamo creduto fino in fondo nel pari e siamo stati premiati". Vladimir Petkovic accoglie con soddisfazione l'ottimo 1-1 strappato a Torino con la Juve. Ma riconosce che è stata una partita difficile per la Lazio: "Ci sono state fasi di gioco in cui la Juventus ci ha schiacciato e abbiamo sofferto. Nel primo tempo abbiamo giocato bene, nel secondo siamo andati un po' in difficoltà. Ma abbiamo avuto il grande merito di non perdere mai la testa e di non mollare". DOPO IL GOL FATICAVAMO A RISISTEMARCI - Petkovic si è lamentato più volte dell'assetto dei suoi a bordo campo. Spiega così i motivi: "Non ero soddisfatto perché a centrocampo bisognava cambiare qualcosa. Soprattutto dopo il gol. La Juve ha avuto queste 3-4 occasioni per chiuderla, è vero ma anche noi nel primo tempo abbiamo avuto qualche occasione che con un po' più di cattiveria avremmo potuto mettere dentro dando un corso diverso alla gara". IL PERCHE' DEL 3-5-2 - Infine il tecnico biancoceleste spiega perché ha adottato il 3-5-2: "In ripartenza ho cercato qualche spinta di più anche per liberarmi della pressione della Juventus. E per lunghi tratti la tattica ha funzionato. Spero che anche all'Olimpico la squadra si ripeta. Magari aiutata dalla spinta del pubblico". Leggi i commenti I commenti dei lettori 
