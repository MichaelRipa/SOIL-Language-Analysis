SALONICCO - Nel giorno dell'esordio di Strootman, la Roma batte per 2-1 in rimonta l'Aris a Salonicco e mostra confortanti progressi di gioco. Partita lenta, la squadra di Garcia ha cambiato marcia nella ripresa grazie soprattutto all'ingresso di Totti che ha dato maggiore vivacità e soluzioni alla manovra offensiva. UDOJI SORPRENDE SKORUPSKI - La Roma si è fatta sorprendere al 17' da Udoji che ha battuto il giovane Skorupski su punizione. Non si è disunita e, presa per mano da Pjanic e Strootman, ha a più riprese mancato il pari con Borriello e con un sinistro dalla lunga distanza del neo-arrivato olandese. TOTTI CAMBIA LA ROMA - La svolta nella ripresa: Totti, subentrato a Caprari, per tre volte ha ispirato le conclusioni di Borriello (2) e Marquinho. Per pareggiare, però, c'è voluta un'incornata al 70' di Burdisso su un angolo battuto da Taddei. L'Aris ha subito sfiorato il nuovo vantaggio con Damarlic (79'), che ha colpito un palo, sul capovolgimento di fronte, all'80', la Roma ha trovato il gol-vittoria con Bradley, bravo a girare al volo da pochi passi di piatto un cross dalla sinistra di Balzaretti. Nel finale Verre, lanciato solo davanti alla porta da Totti, ha fallito l'occasione per rendere più largo il successo giallorosso. Argomenti as roma serie a francesco totti Leggi i commenti I commenti dei lettori 
Un "bugiardo che inganna il suo pubblico". Così, dalle console del Nabilah di Bacoli, che venerdì lo vedranno impegnato in un dj set alle 22, il disk jockey americano Frankie Knuckles commenta duramente la "figuraccia" che ha colpito il collega David Guetta. L'episodio, avvenuto qualche giorno fa a Parigi ha smascherato il celeberrimo musicista francese davanti al pubblico durante un suo show. In pratica, premendo casualmente il tasto "play" della sua console, ha fatto partire una traccia pre-registrata. Un vero e proprio scivolone, che ha subito suscitato aspre polemiche  nel mondo internazionale del dancefloor: ogni dj che si rispetti infatti, esegue le sue performance rigorosamente dal vivo. Guetta, dal canto suo, si è giustificato adducendo tutto alla sua fobia del pubblico, che a volte gli causa insicurezza. Pare addirittura, stando a quanto ha dichiarato, che chiuda ogni volta gli occhi per non vedere la gente ballare. Knuckles gli risponde per le rime. "Non ho mai voluto ingannare il mio pubblico", scrive in una lunga nota sul suo profilo Facebook: "Sono ormai 40 anni che faccio il dj e ogni volta che suono, ancora oggi, sono molto spaventato. Ma cerco sempre di sforzarmi e di fare del mio meglio, guadagnandomi il rispetto di chi viene ad ascoltarmi". Le stoccate continuano nei righi successivi: "Non penso sia disgustosa la quantità di denaro che viene pagata a David Guetta. Ma credo sia vergognoso che proprietari, promoter e clienti dei club spendano tutto quel denaro per qualcuno che non faccia questo lavoro correttamente". "David Guetta ha milioni di followers e di gente che ammira la sua musica. La menzogna si perpetra in ogni arena, prendendo in giro i fan. E' soltanto una pop star. Se non altro, di me non si potrà mai dire che ero un falso o ciarlatano". (paolo de luca) 
INIZIATIVE Notte al museo Alla Galleria Nazionale di Palazzo Spinola, piazza di Pellicceria 1, "Una notte al museo": apertura straordinaria dalle 20 alle 24. Serata pegliese Sul Lungomare, all'altezza dell'Arena del Mare, dalle 21 stand gastronomici e cabaret con Simone D'Alessandro. Abissi notturni Al WOW! Genova Science Center ai Magazzini del Cotone, Porto Antico, apertura serale di "Abissi - Missione in fondo al mare", dalle 10 a mezzanotte per i festeggiamenti per l'inaugurazione del nuovo Padiglione dei Cetacei dell'Acquario. Grigliata e boxe Dalle 18 ai Giardini Luzzati, sopra piazza delle Erbe. Festa peruviana A Sampierdarena, villa Scassi, dalle 18. MUSICA Finardi Concerto di Eugenio Finardi "Musica & Parole", alle 21.15 in piazza delle Feste al Porto Antico per Palco sul mare festival. Ingresso primo settore numerato 20 euro. LIBRI Il tasto G Rossella Calabrò presenta "Il tasto G" al Sys Sporting Club di Lungomare Lombardo 27, alle 17.30. Ingresso libero. SUI PALCHI Bella addormentata Alle 21.30 a Villa Imperiale a San Fruttuoso per "Ridere d'agosto ma anche prima", andrà in scena l'anteprima genovese del festival della Fiaba di Rocchetta Nervina realizzata da Studio Associato Attori per la regia di Fabrizio Giacomazzi. Sul palco, "La bella addormentata nel bosco". Intero 13 euro, ridotto 10. Le stagioni In piazza San Matteo alle 21.15, per "Festival in una notte d'estate" di Lunaria Teatro, burattini di Gino Balestrino in "Le stagioni" (biglietto unico 5 euro). USCIRE Festa brasiliana Al Sys di Lungomare Lombardo 27, dalle 23.30 si balla sulla spiaggia con la festa brasiliana. Sono tutti invitati a vestirsi verde e oro. Ingresso con consumazione. Russian party Dalle 23,  Russian Party a Le Sharm disco club di Sturla (via V maggio 2) con il dj set di dj Mimmo Roselli sulla terrazza, mentre in spiaggia si balla hip hop con dj Nass. Caribe Alle 22 al Caribe Summer Club di Corso Italia 3 - Giardini Govi, serata con dj Matteo Herrera con tutti i grandi successi della musica latina. Sotto i tetti Al lounge bar Sotto i Tetti di via Walter Fillak 235  -  237 r dalle 18 apericena con buffet a 6 euro e musica. MOSTRE Abissi "Abissi - Missione in fondo al mare", mostra scientifica interattiva alla scoperta dei misteri degli oceani proposta da WOW! Genova Science Center, Magazzini del Cotone, Porto Antico. Ore 10-19. Lucematrice A Palazzo Ducale, Sala del Minor Consiglio, inaugurazione della mostra "Lucematrice" di Roberto Ciaccio. Ore 10-19. Altmann Al Museo di Sant'Agostino in piazza Sarzano 35 r, mostra con le opere di Roberto Altmann. Ore 10-19. Eye on Japan "Ryuhei Matsuo. Eye on Japan": personale del pittore emergente giapponese, a cura di Adelinda Allegretti. Museoteatro della Commenda di Prè  -  secondo piano. Ore 10-19. Colore e dispositivo A Villa Croce, via Jacopo Ruffini 3, personale di Gintaras Didžiapetris. Ore 10-19. Baci Spezzati A UnimediaModern Contemporary Art, in piazza Invrea 5 b, "Baci spezzati" di Mauro Ghiglione. Ore 15.30-19.30. Latitudini dell'arte A Palazzo Ducale, Munizioniere, mostra d'arte contemporanea "Le Latitudini dell'arte - Finlandia e Italia". Ore 15.30-19. Il Teatro dei Cartelami Scenografie tra mistero e meraviglia, in mostra a Palazzo Ducale, appartamento del Doge. Ore 10-19. Guido Fiorato Alla Galleria Arte in Porto (Marina Genova Aeroporto, via Pionieri ed Aviatori d'Italia) mostra di Guido Fiorato "Ceramiche, teatrini, collage". Ore 10.30-13 14-19. Stanley Kubrick "Fotografo", a cura di Michel Draguet. Sottoporticato di Palazzo Ducale. Ore 10-19. Intero 10 euro, ridotto 8. Geishe e Samurai "Esotismo e fotografia nel Giappone dell'800" a cura di Francesco Paolo Campione. Loggia degli Abati, Palazzo Ducale. Ore 10-19. Intero 10 euro, ridotto 8. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Ore 10-19. MUSEI Galata Darsena, Calata De Mari 1. ore 10-19.30, 20-24. Galleria Spinola Piazza di Pellicceria 1. Ore 13.30-19.30, 20-24. Palazzo Reale Via Balbi 10. Ore 9-19, 20-24. Gam Villa Saluzzo Serra, via Capolungo 3. Ore 10-19, 20-24. Frugone Ore 10-19, 20-23. Via Capolungo 9. Luxoro Viale Mafalda di Savoia 3. Ore 10-13. Wolfsoniana Via Serra Gropallo 4. Ore 10-18 20-24. Commenda di Prè Museoteatro della Commenda, via Gramsci. Ore 10-19 20-24. Luzzati Porta Siberia, Porto Antico. Ore 10-13 14-23. Acquario Ponte Spinola. Ore 8.45-20.30 (ultimo ingresso: 19). Villa Croce Museo d'arte contemporanea, via Jacopo Ruffini 3. Ore 10-23. Strada Nuova Palazzo Rosso, Palazzo Bianco e Palazzo Tursi. Via Garibaldi: aperti 10-19 e 20.30-24. Via del Campo 29r Nell'ex negozio-museo di Gianni Tassio spazio per la conservazione del patrimonio culturale e musicale della "scuola genovese", la sua valorizzazione e la sua diffusione. via del Campo 29r. Ore 10.30-12.30 14-19. Museo Navale Villa Doria, piazza Bonavino 7 (Pegli). Nella villa di Giovanni Andrea Doria sono esposte le collezioni marittime relative a Genova e alle Riviere dal XV al XIX secolo. Ore 10-21. San Lorenzo Cattedrale, piazza San Lorenzo. Ore 9-12 15-18. D'Albertis Corso Dogali 18. Ore 10-23. Storia Naturale Museo "Giacomo Doria", via Brigata Liguria 9. Ore 10-19 20-23.30. Risorgimento Casa di Mazzini, via Lomellini 10. Ore 10-19 21-13. 

Dal balcone sovrastante colavano gocce di sangue sulla tenda, così uno dei condomini di un palazzo di via Pagani, a Latina, ha chiamato la polizia. Gli agenti hanno fatto irruzione nell'appartamento e sul balcone in questione hanno trovato il corpo di G.D.R., di 73 anni, riverso nel sangue, a terra sul pavimento. Particolare raccapricciante: all'uomo mancava parte della faccia. Sulle prime si è pensato ad un omicidio compiuto con un'arma da taglio pesante, un'ascia per esempio, ma le accurate indagini medico legali hanno appurato che l'uomo era morto per cause naturali: un malore che gli avrebbe fatto perdere i sensi e cadere a terra, battendo il volto sul pavimento del balcone. Il colpevole dell'orribile stato in cui il cadavere è stato rinvenuto, in realtà era il cane della vittima, un barboncino che, alla vista del sangue che colava dalla ferita, avrebbe mangiato parte della faccia del suo padrone. 
Un gruppo di manifestanti No Tav ha scosso la Festa dell'Unità di Garbatella. Dopo aver esposto striscioni contro la realizzazione dell'alta velocità Torino-Lione, i manifestanti hanno infatti contestato il senatore del Partito Democratico Stefano Esposito, sotto il palco dove è ospite il segretario del Pd Guglielmo Epifani. La protesta è partita quando la giornalista Bianca Berlinguer ha pronunciato il nome del parlamentare subalpino, nel mirino dei contestatori per un tweet nel quale accusava una manifestante No Tav, Marta Camposana, di aver mentito accusando la polizia di averla molestata. Gli striscioni dei manifestanti Per tenere a bada i circa 50 manifestanti, in maggioranza donne, sono dovuti intervenire i carabinieri con i quali sono volati spintoni. La Berlinguer a quel punto ha invitato sul palco una delle ragazze che protestava per esporre al microfono le proprie ragioni: "Marta è stata molestata dalle forze dell'ordine - ha detto la giovane - e il vostro partito non dice nulla". Nel frattempo da un altro gruppo, composto da esponenti di Occupy Pd, è partito lo slogan: "Guglielmo facci votare", riferendosi al dibattito sulle regole congressuali del partito. "Deriva anti Stato". "Confermo quanto ho già detto. C'è una deriva in cui la Tav non c'entra più nulla. C'è una deriva anti Stato". Così il senatore Esposito: "La signora Marta - ha proseguito - è indagata per azioni violente contro la polizia. Finalmente oggi la procura di Torino ha aperto fascicolo sulle presunte molestie. Immagino finirà come ho detto, che la signora Marta le molestie se le sia inventate". "C'è il problema - afferma il senatore, che non era presente alla festa dell'Unità a Roma e quindi non ha assistito alla protesta - di non consentire che servitori dello Stato che prendono le botte siano additati come molestatori con dichiarazioni false. Le forze dell'ordine devono essere tutelate e rispettate. Quando, invece, hanno sbagliato, come a Genova, sono state punite". La protesta degli attivisti si è poi spostata sul Lungotevere, all'altezza di piazza Trilussa. Le forze dell'ordine sono intervenute per disperdere la manifestazione, chiuso un tratto di lungotevere tra Ponte Mazzini e ponte Garibaldi con i bus deviati. 

