PARIGI - Falcao risponde a Ibrahimovic: finisce così in parità (1-1) il big match del Parco dei Principi tra i campioni di Francia in carica e il Monaco di Claudio Ranieri, che mantiene la testa della classifica con 14 punti, due in più del Psg allenato da Laurent Blanc. I padroni di casa erano passati in vantaggio al 5' con una rete dello svedese, servito da Maxwell; al 20' il pareggio dei monegaschi, con un gol del colombiano, un altro dei grandi protagonisti del match. RISULTATI SESTA GIORNATA VENERDI' Saint Etienne - Tolosa 1-2 SABATO Bastia - Marsiglia 0-0 Evian TG - Montpellier 2-2 Reims - Guingamp 1-1 Rennes - Ajaccio 2-0 Sochaux - Lille 0-2 DOMENICA Lorient - Bordeaux 3-3 Lione - Nantes 3-1 Nizza - Valenciennes 4-0 Paris SG  - Monaco 1-1 Argomenti calcio francese paris saint germain monaco calcio zlatan ibrahimovic radamel falcao Leggi i commenti I commenti dei lettori 
MILANO - C’è tanto rammarico nelle parole di Massimiliano Allegri dopo il ko in casa contro il Napoli capolista. "Direi che stasera la squadra ha fatto una buona prestazione sotto il piano tecnico. Abbiamo regalato i primi dieci minuti, poi però abbiamo disputato la nostra migliore partita del campionato, creando diverse occasioni. A Torino siamo stati bravi e fortunati, stasera bravi e sfortunati. Abbiamo difeso male e in modo sbagliato, dobbiamo sicuramente migliorare – spiega il mister rossonero -, ma poi abbiamo giocato un buon calcio: se avessimo realizzato quel rigore, magari riprendevamo la partita. Certo, abbiamo preso sette gol in quattro partite e così non possiamo pensare di vincere, però stasera abbiamo giocato alla pari con una grande squadra come il Napoli, una candidata per lo scudetto. Ora aspetto che rientri qualche infortunato, dopo la sosta si vedranno gia’ dei correttivi". ISTERISMI NON SERVONO - Balotelli ancora croce e delizia. Una buona partita, nonostante il penalty fallito, ma poi la bagarre finale che gli è costato il secondo cartellino giallo. "Quando le partite sono finite, è meglio restare zitti, altrimenti si fanno danni – sottolinea Allegri – .Sono contro gli attacchi isterici, è inutile restare a fare confusione quando l’arbitro fischia: anche se ha sbagliato non può cambiare niente. Siamo una buona squadra, anche se abbiamo collezionato quattro punti in altrettante giornate, e abbiamo ottime possibilità per giocarci le posizioni più alte della classifica, però gli attacchi isterici non servono a niente". Argomenti serie a milan ac massimiliano allegri Leggi i commenti I commenti dei lettori 
MILANO - La capolista non arretra di un centimetro e resta a punteggio pieno in testa alla classifica a braccetto con la Roma. A San Siro è calcio spettacolo nel posticipo della 4/a giornata di serie A e a metterlo in scena sono il Napoli di Benitez e il Milan di Allegri. A spuntarla alla fine sono gli azzurri, bravi e cinici nel sfruttare le pochissime occasioni da gol create e maturi al punto giusto da resistere all’assalto milanista targato Balotelli. Serata magica per Reina che para l’impossibile, compreso un rigore a Balotelli che da professionista non ne aveva ancora sbagliati. Il Napoli non vinceva in casa del Milan dai tempi di Maradona, dal 13 aprile del 1986. PROVA DI MATURITA’ NAPOLI - Benitez ha chiesto a tutti di attendere due mesi prima di capire dove può arrivare la sua squadra. La realtà dei fatti, al di là della classifica che vede gli azzurri al comando meritatamente, è che questa rosa è maturata in maniera esponenziale con l’arrivo del tecnico spagnolo e con gli inserimenti giusti in mezzo al campo. Al di là del risultato, infatti, il Napoli ha giocato di fatto solo i primi 10′ del primo e del secondo tempo, stringendo i denti e soffrendo per tutto il resto della gara di fronte alle sortite dei padroni di casa e in particolare all’agonismo di uno scatenato Balotelli. Una vera e propria prova di maturità che arriva a pochissimi giorni dalla convincente vittoria in Champions contro i vice-campioni in carica del Dortmund. E non sarebbe un’eresia se qualcuno dicesse che sotto la gestione Mazzarri questa partita i partenopei non l’avrebbero mai portata a casa. Alla fine dei conti si tratta della quinta vittoria consecutiva tra campionato e Champions con ben 13 gol messi a segno e appena 4 subiti. RABBIA E SFORTUNA MILAN - Il Milan non può far altro che recriminare per una sconfitta che non meritava assolutamente. E’ stato a tutti gli effetti il miglior Milan della stagione. Bello da vedere e rapido in fase di impostazione. Restano le perplessità per un reparto difensivo che continua a prendere tanti gol, soprattutto su palla inattiva. Quella di questa sera, però, era una serata stregata e lo si è capito quando Balotelli si è visto parare il rigore dopo 22 penalty trasformati in carriera senza mai fallire. La riprova di ciò è arrivata poco dopo con la traversa da due passi. Poi la rabbia ha preso il sopravvento del numero 45 rossonero espulso a partita già finita per ripetute proteste nei confronti di Banti. Da valutare altre due azioni dubbie in area azzurra. Ora la vetta è lontanissima: 8 punti separano i rossoneri dalla coppia di testa. Allegri dovrà ripartire dal gioco messo in mostra questa sera e sperare che dall’infermeria inizino ad arrivare le prime buone notizie. NAPOLI CINICO - Avvio di gara scoppiettante a San Siro col Napoli che parte subito col botto. Dopo essere andato per due volte a un passo dal vantaggio, con Behrami al 4′ e Higuain al 5′, al 6′ gli azzurri passano con Britos lesto nell’appoggiare di testa sulla sponda di Albiol con la difesa rossonera completamente in bambola. La reazione milanista è immediata ed è affidata principalmente a Balotelli che ci prova prima di sinistro, poi di destro, ma in entrambe le occasioni Reina è attento a far suo il pallone. SuperMario ci prova allora su punizione, ma la sfera esce di pochissimo alla sinistra dell’estremo azzurro. Poi è il turno di Matri, ma il suo colpo di testa è facile preda del portiere. Poco prima del 40′ i padroni di casa protestano per un’entrata scomposta in area di Zuniga su Birsa, Banti (nel dubbio) lascia correre. SUPER-REINA STREGA IL MILAN - La ripresa vede subito il raddoppio dei partenopei (9′) con un gran destro dal limite di Higuain che si infila nell’angolino basso alla destra di Abbiati. Al quarto d’ora l’occasione per accorciare al Milan capita dagli undici metri, ma Balotelli questa volta si lascia ipnotizzare dopo 22 centri consecutivi. Che non è serata lo si capisce poco dopo quando SuperMario colpisce in pieno la traversa dal limite dell’area piccola. Nel finale Banti non se la sente di fischiare un altro penalty per il Milan per un fallo di Mesto su Balotelli. Lo stesso n. 45 rossonero ci prova dal limite, ma Reina gli dice di “no” con la punta delle dita. Allo scadere la grande occasione per Dzemaili, questa volta Abbiati respinge evitando un più pesante 3-0. Un minuto più tardi il solito Balotelli si inventa un tiro al giro dal limite sul quale Reina questa volta non può arrivarci. A partita finita SuperMario rimedia il rosso per le vistose proteste ai danni di Banti. Milan-Napoli 1-2 (0-1) Milan (4-3-1-2): Abbiati 5.5, Abate 5.5 (34′ st Nocerino sv), Mexes 5.5, Zapata 5, Emanuelson 5.5, Poli 6 (28′ st Niang 5.5) , De Jong 6, Muntari 5.5, Birsa 5.5 (11′ st Robinho 5), Matri 5.5, Balotelli 6 (1 Amelia, 35 Coppola, 81 Zaccardo, 33 Vergara, 21 Constant, 24 Cristante). All.: Allegri Napoli (4-2-3-1): Reina 7.5, Mesto 6, Albiol 6.5, Britos 6.5, Zuniga 6, Behrami 7, Dzemaili 6.5, Callejon 6.5, Hamsik 6.5 (22′ st Pandev 6), Insigne 6.5 (39′ st Inler sv), Higuain 7 (33′ st Mertens sv) (1 Rafael, 15 Colombo, 11 Maggio, 21 Fernandez, 28 Cannavaro, 27 Armero, 91 Zapata). All.: Benitez Arbitro: Banti Reti: nel pt 6′ Britos; nel st 9′ Higuan, 45′ Balotelli NOTE: Angoli: 7 e 3 per il Milan. Recupero: 2′ e 3′. Ammoniti: Balotelli, Poli, De Jong, Britos per gioco falloso. Espulsi: Balotelli per comportamento non regolamentare. Spettatori: 51.384 per un incasso di 1.724.452,55. Argomenti serie a milan ac ssc napoli Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
SAN FRANCISCO - Oracle Team Usa non molla. Il Defender vince sia la regata 14 che la regata 15, con vantaggi rispettivamente di 23 e 37 secondi, e tiene ancora aperta la finale della 34esima Coppa America. Oracle ha così avvicinato i kiwi nel punteggio della serie, passando dall'8-3 all'8-5 (sarebbe 8-7 senza i due punti di penalità scontati dal team americano). A Emirates Team New Zealand continua a mancare un solo punto per conquistare l'America's Cup, mentre agli statunitensi per difenderla servono altre quattro vittorie consecutive. Le due regate sono state pressoché identiche. Oracle è partito sottovento a Emirates Team New Zealand e ha comandato dall'inizio alla fine, consolidando e difendendo in modo attento la leadership. "Che giornata fantastica - ha dichiarato lo skipper di Oracle, James Spithill - Davvero due ottime regate, con Ben Ainslie e Tom Slinsgby davvero ispirati. Dal punto di vista fisico i ragazzi sono straordinari, ci vogliono parecchi cavalli e loro sono pronti a fornirli. Le ultime modifiche sono state azzeccate e non vedo l'ora di rientrare alla base per proseguire nell'ottimizzazione". Le regate 16 ed eventuale 17 sono in programma questa sera, a partire dalle 22.15 e 23.15 italiane. Argomenti america's cup vela Leggi i commenti I commenti dei lettori 
MILANO -  C'è tanto Pepe nella vittoria del Napoli. Se in attacco ha brillato la  stella di Higuain, la prestazione di Reina è stata altrettanto decisiva.  Non solo il rigore parato a Balotelli, che mai da professionista si era  visto respingere un tiro dal dischetto, ma anche altri interventi  importanti: "E' stata una partita calda e difficile. Sapevamo che  l'ultima vittoria del Napoli a Milano risaliva a tanti anni fa e per  questo fa ancora più piacere aver vinto - ha dichiarato il portiere  spagnolo ai microfoni di Sky al termine della vittoria per 2-1 sul Milan  -. Siamo ancora al 70 per cento, come dice Benitez. Questa è la strada  che dobbiamo continuare a percorrere per crescere e vittorie come questa  sono importantissime per il morale della squadra". Infine una battuta  sul rigore parato a Balotelli: "Sapevo che Mario è forte dal dischetto,  sono stato fortunato". BRITOS: "CONTENTO PER IL GOL, MA DEVO ANCORA MIGLIORARE" - "E' stato emozionante e importante segnare oggi perchè nelle partite precedenti avevo fatto qualche errore. Devo ancora lavorare tanto". Questo il commento del centrale difensivo del Napoli, Miguel Britos, autore del gol che ha sbloccato il risultato in avvio del posticipo vinto dagli azzurri a San Siro. "Il Milan ci pressava molto - ha aggiunto il difensore - e abbiamo fatto fatica nel possesso palla, ma va bene così vista la vittoria conquistata". Argomenti serie a ssc napoli pepe reina Leggi i commenti I commenti dei lettori 
Il Napoli è meritatatamente tornato in testa alla classifica, raggiungendo la Roma a punteggio pieno. E se i giallorossi hanno trionfato nel derby, gli azzurri Benitez hanno vinto una grande partita in casa di un ottimo Milan. Già, un ottimo Milan e questo rende ancora più significativa l'impresa del Napoli, che in quattro giorni ha celebrato il suo momento d'oro, schiantando i vicecampioni d'Europa del Borussia Dortmund e poi è andato a fare l'en plein a San Siro. Con le prodezze di Reina, che ha parato il primo rigore a Balotelli, con una fantastica partita di Behrami, che ha fatto da diga e da molla a centrocampo, con la rete di Britos che ha spianato la strada verso il successo. Ma ancora una volta il protagonista è stato Higuain, che ha chiuso la sfida con un gol di grande potenza. Sì, questo, questa potenza, ha colpito del suo modo di calciare, quasi da fermo. Un altro avrebbe provato a indirizzare verso Abbiati, nel migliore dei modi avrebbe potuto cercare la precisione più che l'energia. Lui, no. Praticamente da fermo, con due appoggi soltanto ha scaricato un pallone che ha piegato le mani ad Abbiati. Su quel gol il Napoli ha cementato il successo, mettendolo in cassaforte. Dal gol di testa e di precisione contro il Borussia a questa rete, di piede e di forza, contro il Milan: Higuain conferma, semmai ce ne fosse stato bisogno, di saper segnare in tutti i modi, di saper essere decisivo, sia se la sua squadra è propositiva e sia se la sua squadra aspetta il momento e la ripartenza giusta per colpire. Un'ultima cosa, sul Napoli. Ci avete fatto caso? Nella ripresa sono usciti Hamsik, Higuain e Insigne: i tre tenori di questa squadra, di questo coro fantastico. Sì, un coro fantastico perché sono entrati Pandev, Inler e Mertens, che hanno forza ed esperienza. Tre di altissimo profilo, Anche in questo, nella sua completezza, è la forza straordinaria di questo Napoli capolista ancora con la Roma. 
NAPOLI - Rafa Benitez si gode il quarto successo consecutivo in campionato del suo Napoli, il quinto contando anche quello in Champions. Una vittoria che vale il primo posto in classifica. "Abbiamo giocatori di qualità – dice – che possono fare sempre la differenza. Non mi sorprende niente del mio Napoli, prima di stasera eravamo al 72%, adesso siamo al 73% del nostro potenziale, perché ho visto come abbiamo lavorato in ritiro e possiamo migliorare ancora tanto. E se miglioriamo possiamo vincere tante partite. Stasera non era facile controllare la posizione di Balotelli, a metà tra il nostro centrocampo e la nostra difesa, lui ha avuto molto spazio e questi aspetti dobbiamo ancora aggiustarli, ma siamo all’inizio del nostro lavoro, la fase difensiva deve migliorare ma come allenatore sono molto soddisfatto di aver vinto qua". RIGORI NON SONO UNA NOVITA’ - Sul rigore che Pepe Reina ha parato a Balotelli c'è spazio per un dolce amarcord: l'incredibile finale di Champions vinta ai rigori contro il Milan quando sedeva sulla panchina del Liverpool: "E’ da tanto che facciamo questo lavoro, cioè di osservare i rigoristi insieme all'allenatore dei portieri. Tutte e tre i portieri fanno questo lavoro specifico, poi io ho avuto l'esperienza di Dudek a Istanbul. Durante quella finale, su cinque rigoristi, di quattro sapevamo dove avrebbero buttato la palla". Chiosa finale sulla formazione di stasera e sui cambi effettuati: "Maggio non era in campo, perché anche Mesto è un grandissimo giocatore e comunque aveva un fastidio al ginocchio. Insigne stasera poteva essere pericoloso, ma l’ho cambiato, perché Higuain era stanco e c’era bisogno di una mano a centrocampo, non era facile capire chi togliere e alla fine ho scelto lui". Argomenti serie a ssc napoli rafael benitez Leggi i commenti I commenti dei lettori 
