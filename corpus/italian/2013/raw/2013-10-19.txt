None Leggi i commenti I commenti dei lettori 
UDINE - "Siamo una squadra che deve assolutamente migliorare la qualità delle prestazioni esterne, quest'anno siamo partiti malissimo. Stasera, dal punto di vista del coraggio e della voglia di fare, ho visto dei miglioramenti: se avessimo giocato così nelle altre tre trasferte, probabilmente avremmo qualche punto in più". Francesco Guidolin cerca di vedere il bicchiere mezzo pieno: il tecnico dell'Udinese incassa il quarto ko esterno stagionale e cerca di individuare le ragioni della sconfitta con il Milan. "Un'Udinese in salute avrebbe potuto fare risultato, purtroppo fuori casa non siamo brillanti come un anno fa. Teniamoci il passo in avanti dal punto di vista della personalità e continuiamo a lavorare per crescere. Ovviamente dobbiamo commettere meno errori, essere più precisi nei 30 metri finali: non è facile, ci proveremo". ERRORI TOLLERABILI  - Il gol subito in contropiede non preoccupa il mister friulano, anzi. " Preferisco aver preso un gol in contropiede che aver replicato la prestazione fatta a Bergamo, quando siamo stati messi sotto per 45 minuti dall'Atalanta. Ho visto personalità e ovviamente questo comporta dei rischi. Alcune ripartenze gliele abbiamo regalate noi, perdendo palla in maniera ingenua. Nella partita abbiamo cambiato 3 sistemi, non ho visto una squadra bassa nemmeno nella fase iniziale. Muriel è arrivato l'altra sera dalla Colombia, è un ragazzo che se non si allena fa fatica ad entrare in forma. Mi aspettavo che potesse darci un po' di vivacità e qualche spunto lì davanti, ha avuto una gran palla nel finale ma non è riuscito a proteggersi dal recupero di Abate. Indubbiamente la nostra squadra cambia pelle di anno in anno, non giochiamo con la stessa difesa praticamente dalla prima di campionato, questi giovani che tanto ci hanno dato nella parte finale di stagione forse ora stanno pagando un po'. La convivenza tra Di Natale e Muriel non è semplicissima, sto riflettendo molto sulle soluzioni da adottare". Argomenti udinese serie a francesco guidolin Leggi i commenti I commenti dei lettori 
None Leggi i commenti I commenti dei lettori 
L'ULTIMA PAROLA, il nuovo romanzo di Hanif Kureishi (esce in Italia il 21 ottobre in anteprima mondiale), è un titolo aperto a varie direzioni di senso. Ha l'ultima parola la scrittura che ferma il tempo, fissa un significato, riempie di memoria frammenti esistenziali, dato che il romanzo racconta il viaggio di uno scrittore nella vita di un altro scrittore. E poiché Kureishi pone al centro di quest'architettura un teso passo a due tra la problematica genialità di un vecchio indiano affermato e l'arroganza intellettuale di un giovanotto inglese frustrato, si può aggiungere che "l'ultima parola" non ce l'abbia l'Occidente, pur continuando a sventolare la sua imperialistica prosopopea in una società ormai impregnata di multiculturalismo. Infine è "libertà" l'ultima parola, quella che chiude il libro. Libertà di vivere, parlare, pensare. È la sigla di una parabola magistrale sui temi cari a Kureishi, inventore di storie aspre e incisive nel rendere "leggeri" argomenti "pesanti" come l'immigrazione, il razzismo e l'impatto dell'Islam sull'Occidente. Scrittore di successo grazie a libri come Il Budda delle periferie, Il dono di Gabriel, Goodbye Mother e Il corpo, Kureishi è un personaggio-simbolo di prospettive culturalmente trasversali. Nato nel '54 a Londra da padre pakistano e madre inglese, condisce di humour irriverente una capacità fantastica di critica sociale, pulsante dietro le facciate del suo stile da commedia dolceamara. Ha firmato alcune sceneggiature, come quella di My Beautiful Laundrette di Stephen Frears, e questa specialità emerge dal piglio incalzante dei suoi dialoghi, che riescono adelineare fisionomie credibili e vitali senza bisogno di descriverle. Ne L'ultima parola i personaggi respirano, mostrandosi terribilmente umani per contraddizioni, interrogativi, sfumature psicologiche, indeterminatezza delle scelte. Protagonista è Harry, un trentenne inglese del genere biondo, alto e flessuosamente giusto per l'amore, di professione biografo. Piace alle donne, e lui trova confortante e adorabile la pratica del sesso, esplorato sulle pagine (come sempre in Kureishi) con una pertinenza minuziosa: niente di meno del necessario, con uso esplicito dei termini. In quanto autore "di riporto", Harry non ha una relazione pacificata col suo lavoro. Lo osserviamo in preda al tormento nel misurarsi con cervelli che, a differenza del suo, sanno far germogliare materiali originali. Quando gli viene affidato il compito di biografare il famoso scrittore indiano Mamoon Azam, sbarcato da ragazzo in Inghilterra per erigervi la sua leggenda, il loro incontro, più che uno scambio, diventa uno scontro di vedute e obiettivi. È una battaglia aspra sia nei contrasti ideologici sia nelle fratture emozionali. "Il tuo lavoro nasce dall'invidia", gli dirà spietato Mamoon. "Hai mai letto un biografo in grado di scrivere bene quanto il suo soggetto?". Il libro parte dall'approdo di Harry nella casa di campagna inglese dell'indiano, che vi abita con la seconda moglie Liana, un'italiana sulla cinquantina di temperamento isterico e sensuale. Harry è accompagnato da Rob, editor spregiudicato e ubriacone, il quale lo spinge verso "una biografia estrema" che sveli le nefandezze di Mamoon, il suo narcisismo ossessivo e i suoi comportamenti sadici verso le donne. Qualcosa di scandaloso e altamente commerciabile. Harry s'immerge nel ritratto seguendo le tracce femminili che hanno segnato l'ascesa in Europa di Mamoon, come fili-guida nel labirinto del Minotauro. I percorsi sono tre. Uno lo rappresenta la prima moglie dell'indiano, Peggy, morta affossata nella depressione e nell'isolamento (Harry legge i suoi taccuini). Un altro equivale alla rovinosa e affascinante Marion, ex amante di Mamoon, che per lei lasciò Peggy. Poi Marion, a sua volta, è stata piantata per Liana. Convinto che "intelletto e libido siano collegati", Harry trova in Marion uno scrigno di segreti preziosi sulle deviazioni sessuali di Mamoon. Sarà quest'ultimo a confessargli come Marion avesse acceso in lui la più potente scintilla creativa: "Qualunque artista ha bisogno di lavorare con il proprio uccello o la propria fica". Nell'indagine di Harry, i tre fili rossi femminili che lo portano a Mamoon scorrono paralleli a quelli di altre tre donne, presenti o fantasticate, che sospingono l'esistenza dello stesso Harry. C'è la sua defunta madre, una sessantottina di tendenze promiscue e d'indole schizzata, la quale assilla come uno spettro magnetico i sogni del figlio. C'è la fidanzata di Harry, Alice, elegante, vanesia e meravigliosa da guardare. Di lei s'infatua l'anziano Mamoon, che dedicherà il suo ultimo libro a questa donna algida e "quieta come un Modigliani". Alice è resa oggetto, da parte del suo giovane compagno, di un sentimento tanto sincero quanto connotato dalla liquidità: nella testa e nel cuore di Harry non c'è posto per un amore fedele. Il terzo polo di Harry è Julia, la giovane domestica di Mamoon che con le sue forme tonde e innocentemente viziose, e con lo squallore consumistico del suo contesto familiare, pare uscita da un film di Ken Loach. Il suo modo di parlare, vivere e persino fare sesso esprimono con puntualità esilarante gli atteggiamenti del proletariato inglese al massimo livello di degrado. Fin dal principio Julia si lancia tra le braccia dell'attraente biografo, il quale se la porta a letto in modo partecipe e caldo, e al solito senza rimorsi nei confronti di Alice. Spesso, sullo sfondo e nei discorsi, è evocata la crisi finanziaria, come sintomo e motore della fragilità del tutto, anche dell'amore, narrato con un distacco che sfiora il cinismo, e che denuncia con eloquenza lo sfilacciamento dei rapporti affettivi nel nostro tempo. "Solo cambiando amanti in continuazione ti senti sempre al sicuro", dice Marion a Harry. "Non soffri mai la mancanza di qualcuno, e senza sacrificio non c'è amore". Ma anche tramite affermazioni come queste, L'ultima parola è soprattutto un libro politico, dove l'intimità dei singoli si specchia in un'epoca di enorme vulnerabilità sociale e di dolorosi conflitti interrazziali. Mamoon è una figura straordinaria nelle lacerazioni della sua identità di suddito delle colonie sedotto dalla cultura dei colonizzatori, che si consuma nel senso di colpa del transfuga inseguito dalle recriminazioni di chi lo vede come un traditore delle radici. L'ultima parola di Hanif Kureishi Bompiani trad. di Andrea Silvestri pagg. 302, euro 18 Argomenti libri romanzi hanif kureishi 
None Leggi i commenti I commenti dei lettori 
ROMA - Si chiude l'era della Diatec Trentino, ma anche dei club italiani sempre usciti vincenti, in cima al mondo. La squadra italiana vincitrice delle ultime quattro edizioni del Mondiale per club perde in semifinale contro i russi del Lokomotiv Novosibirsk 1-3 (27-25, 21-25, 24-26, 23-25) e domenica dovrà accontentarsi di disputare la finale per il terzo posto contro la perdente dell'altra semifinale tra Sada Cruzeiro e Upcn. Se da un lato c'è la delusione per l'occasione mancata, dall'altro c'è la consapevolezza che il ciclo appena iniziato nell'estate con coach Serniotti, al timone di una squadra rinnovata e senza il carisma di alcuni talenti andati via, è sulla strada giusta. Contro i campioni d'Europa si vede una partita equilibrata e decisa da episodi nella fase finale dei set. E' evidente che a Trento manca ancora il colpo risolutore e con un Sokolov (21 punti e top scorer) a corrente alterna spesso il sestetto fatica. Tra gli schiacciatori Ferreira con 16 punti, due muri e due ace, prova a dare un mano insieme a Lanza 11 punti e tre muri. Al centro per lunghi tratti spazio all'argentino Solé, al posto di Burgsthaler, al fianco di Birarelli (10 punti). Alla base della sconfitta qualche errore gratuito e alcune ingenuità tipiche di un gruppo da poco rimesso in piedi. Dal punto di vista dei fondamentali i dodici muri del Novosibirsk contro i sei di Trento fanno la differenza. E con i russi capaci di attaccare con il 62 per cento per la squadra italiana tutto si complica. Tra gli uomini guidati da Voronkov buona prestazione di Camejo con 17 punti e cinque muri. Il resto lo fanno Moroz (15 punti) e Divis (12 punti). Inizio di partita equilibrato, le due squadre si alternano al comando diverse volte fino al secondo time out tecnico. A un certo punto del parziale la battaglia diventa una sfida tra opposti: Sokolov per Trento e Moroz in casa russa. Anche il finale di set si gioca punto a punto e le emozioni si susseguono. In campo c'è nervosismo e le proteste del regista Suxho per un punto dato agli avversari sono l'occasione per scatenare polemiche e rimproveri fino a un cartellino giallo e di seguito uno rosso. Nonostante il Novosibirsk ottiene un break che sembra decisivo, i gialloblù trovano le energie soprattutto mentali per rientrare nel set fino ad annullare una palla set. Due errori dei ragazzi allenati da Voronkov consegnano il parziale al sestetto campioni del mondo. Nel secondo set in evidenza subito Camejo con due muri importanti per assegnare il primo vantaggio ai detentori della Champions league. L'allungo russo viene subito rintuzzato dalla forza e dal coraggio dolomitico. Dopo un altro paio di tentativi, arriva la fuga del Lokomotiv. Complice un Sokolov abbastanza falloso che spiana la strada agli avversari. La situazione ritorna in parità. Invece nel terzo set è proprio l'opposto bulgaro a ridare speranze. La fuga sotto la spinta di Sokolov viene vanificata dalla crescita del giocatore della squadra russa Divis. Al secondo time out tecnico arriva una Diatec in stato confusionale. Dall'altra parte il Novosibirsk cresce tanto e mette sotto pressione i campioni d'Italia. Allora coach Serniotti inserisce Solé al posto di Burgsthaler. Trento risorge con i numeri di Sokolov e Suxho, ma non basta. Dopo aver annullato due set point ai russi, alla terza occasione il palleggiatore Butko chiude con un ace, il numero migliore del suo repertorio, non trattenuto in ricezione da Colaci e così vanifica la strepitosa rimonta gialloblù. Messi con le spalle al muro e con la convinzione di non poter più sbagliare, Birarelli e compagni sfoderano un avvio di quarto set da brividi. La squadra italiani domina in ogni settore della rete e con la battuta tiene a distanza il Novosibirsk. La risalita russa parte dal muro e dal calo in attacco di Sokolov e Ferreira che soffrono le difese avversarie. Come spesso accaduto in questa partita si gioca punto a punto con nessuna delle due squadre capaci di dare la scossa decisiva. Solo nella fase finale una sorniona Novosibirsk trascinata da Camejo evita il tie break. Trento non demerita, ma sbaglia qualche palla di troppo e un muro su Sokolov chiude l'era della Diatec in cima al mondo. Argomenti volley mondiale per club volley Leggi i commenti I commenti dei lettori 
MILANO - Un successo accolto positivamente. Massimiliano Allegri si tiene stretti i tre punti ottenuti contro l'Udinese. "Con molti giocatori fuori, la squadra ha fatto una buona partita per 90 minuti sul piano dell'attenzione. Nel primo tempo non abbiamo fatto benissimo perché l'Udinese ci pressava molto, nel secondo tempo abbiamo fatto meglio, anche grazie ai nuovi entrati. Niang ha sbagliato molte conclusioni ma ha fatto bene, anche Kakà ci ha dato molto, se non dal punto di vista tecnico, certamente da quello psicologico. Dobbiamo tenere questo spirito che inizialmente non avevamo, non a caso abbiamo preso 13 gol per disattenzioni". GABRIEL PROMOSSO  - Il tecnico del Milan promuove la prestazione di Gabriel, lanciato dal primo minuto fra i pali per l'assenza di Abbiati. "Ha giocato perché ho fiducia in lui e non è in lista Champions, martedì giocherà Amelia. Penso che possa essere un portiere importante per il futuro, ha ottime qualità. Tornando alla prestazione, siamo stati bravi rispetto ad altre partite a ripartire con lucidità, i centrocampisti hanno dato un grande aiuto, Montolivo ha rubato diversi palloni con le sue intuizioni ed abbiamo fatto bene. Matri? Non è semplice giocare da solo lì davanti, ha combattuto e ci ha provato fino alla fine. Poi ci sono momenti in cui non si fa gol ma lui li ha sempre fatti e li farà". I tre punti fanno morale anche in vista della super sfida di martedì con il Barcellona. "Martedì sarà una partita difficilissima, bisognerà fare una prestazione perfetta per portar via un risultato positivo". KAKA': "UNA GRANDE EMOZIONE" - E' tornato in campo al Meazza Kakà: "Un'emozione difficile da spiegare, un'altra emozione a San Siro. Tutta la giornata è stata particolare, tutto il giorno ho pensato al momento in cui sarei entrato, ai tifosi, all'accoglienza, una emozione che porterò sempre con me". GALLIANI: BALOTELLI E' STATO MULTATO  - Pre e post partita movimentato per Adriano Galliani: l'amministratore delegato rossonero, al fischio finale, ha attaccato duramente i tifosi rei di aver lanciato cori contro il pubblico napoletano - "Segmenteremo la curva, i cori arrivano sempre da un determinato spicchio di settore, mi auguro e spero non si ritorni alla chiusura della curva" -, mentre prima del match era tornato sulla gestione della squalifica di Mario Balotelli da parte della società. "Mario è stato punito severissimamente. Ha ricevuto una sanzione economica molto salata, non vedo il motivo di andare a raccontare le cose in giro. La linea societaria in questi casi è durissima ma rimane interna e non pubblica". "RICOMINCIA LA LUNGA MARCIA" - "Ero curioso di capire come saremmo passati dopo le prime otto partite, passiamo a 11, ancora pochi ma meglio dei 7 della scorsa stagione. Ora dobbiamo cominciare la lunga marcia", prosegue Adriano Galliani a Milan Channel. "Siamo a 8 punti dal famoso terzo posto, dobbiamo cercare di recuperarli piano piano nelle prossime 30 partite. Tutti i giocatori hanno capito il senso del ritiro anticipato, non era assolutamente punitivo e poi una notte in più a Milanello non fa male a nessuno". Galliani manifesta soddisfazione per la prestazione di Kakà, entrato nella ripresa: "Ho visto un bel Ricky, è entrato bene, una nota molto positiva, sono molto felice. Ho sentito il presidente Berlusconi, è bello che il suo Milan vinca, non viene allo stadio ma ci segue sempre". Argomenti milan ac serie a massimiliano allegri Leggi i commenti I commenti dei lettori 
MILANO - Alla faccia del trequartista operaio. Il Milan alza gli occhi, legge quota 11 punti in classifica e si ritrova a riflettere sul fatto che 6 di questi abbiano in calce la firma di Valter Birsa, che come contro la Sampdoria trova il mancino del ko. E' lui il carnefice dell'Udinese, al quarto ko in altrettante gare esterne: i rossoneri tornano nella metà sinistra di classifica e, rispetto a un anno fa, suona addirittura come un miglioramento, visto che all'ottava di campionato  -  3-2 a Roma contro la Lazio  -  la graduatoria recitava soltanto 7 punti. Un successo, quello odierno, arrivato in condizioni di emergenza pressoché totale: fuori Mexes e de Jong per squalifica, nonché Abbiati, Bonera, De Sciglio, Pazzini, El Shaarawy e Balotelli per problemi fisici. PENNELLATA SLOVENA  - Allegri lancia Gabriel fra i pali, relegando Amelia al ruolo di terzo portiere; Guidolin opta per un'Udinese conservativa, spazio a Pereyra a ridosso di Di Natale, con Muriel confinato in panchina. Il match stenta a decollare, al 21′ Pinzi va vicinissimo al rosso diretto: entrata durissima sul ginocchio di Birsa, Guida lo grazia con il giallo. Lo sloveno festeggia lo scampato pericolo con il gol del vantaggio. Muntari lancia il contropiede rossonero soffiando palla ad Allan, l'ex Genoa e Toro guida la transizione e scambia con Robinho, pennellando col mancino a giro dai 20 metri: nulla da fare per Kelava, pallone sotto l'incrocio dei pali e Diavolo che inizia a legittimare il risultato con un paio di ripartenze pericolose. La prima frazione, in sostanza, non dice granché: Gabriel Silva cerca di scuotere l'Udinese con un bel sinistro da fuori area, senza però trovare la porta. Tornano, nel primo quarto d'ora, i cori contro i tifosi napoletani: un rischio non da poco preso dal pubblico milanista, già graziato dal giudice sportivo in settimana. GABRIEL SENZA PAURA  - Guidolin, in avvio di ripresa, inserisce Muriel per Basta, ridisegnando i suoi con il 4-3-1-2: ne guadagna il fraseggio ai 20 metri, Di Natale cerca i pali al 9′, blocca a terra Gabriel. Poco dopo il quarto d'ora il brasiliano mette in mostra le sue qualità: punizione per i friulani dai 25 metri, posizione defilata sulla sinistra, la mattonella ideale per il destro a giro di Antonio Di Natale. Il pallone supera la barriera, l'estremo classe 1992 vola ad alzare sulla traversa la pennellata di "Totò". Gli ospiti perdono campo col passare dei minuti, Allegri si affida a Niang per sostituire uno stremato Birsa. Il francese gioca uno spezzone di match all'insegna dell'energia e dell'imprecisione: apprezzabili i suoi spunti sulla destra, molto meno le conclusioni. Al 27′ è Poli a sfiorare il raddoppio, con un destro secco dopo aver mandato in tilt l'intera difesa bianconera: Kelava ci mette i pugni. Minuto 32, San Siro esplode per il ritorno sul prato amico di Kakà, che al 40′ fa tutto bene sul fondo per poi servire Niang, il cui tiro termina in curva. Soltanto sessanta secondi prima, Abate aveva letteralmente salvato i suoi: Pereyra per Di Natale, tocco a servire Muriel, diagonale provvidenziale del terzino. Il Milan torna a respirare, l'ossigeno glielo ha portato il trequartista operaio. MILAN-UDINESE 1-0 (1-0) Milan (4-3-3): Gabriel 6.5; Abate 6.5, Zapata 6, Silvestre 6.5, Constant 6; Poli 7, Montolivo 6.5, Muntari 6 (41′ st Nocerino sv); Birsa 7 (23′ st Niang 6), Matri 5.5 (32′ st Kakà 6), Robinho 5.5. (Amelia, Coppola, Vergara, Zaccardo, Cristante, Emanuelson, Saponara). All.: Allegri Udinese (3-5-1-1): Kelava 6; Heurtaux 6, Danilo 6, Naldo 6; Basta 5.5 (6′ st Muriel 5.5), Pinzi 5 (29′ st Zielinski 6), Allan 5.5, Lazzari 5.5, Silva 5.5; Pereyra 5.5 (44′ st Ranegie sv); Di Natale 6. (Benussi, Bubnjic, Santos, Widmer, Badu, Fernandes, Maicosuel, Merkel, Lopez). All.: Guidolin Arbitro : Guida di Torre Annunziata Rete : 22′ pt Birsa Ammoniti : Allan, Pereyra, Robinho e Muntari per reciproche scorrettezze, Montolivo e Pinzi per gioco falloso Recupero : 1′ e 4′ Argomenti milan ac udinese serie a Leggi i commenti I commenti dei lettori 
None Leggi i commenti I commenti dei lettori 
