Chi ha saputo trasformare in corsa la propria economia industriale, punta tutto sull’istruzione. Sempre di più. Tipico soprattutto di alcuni paesi asiatici, sia potenze consolidate (Cina, Giappone, Corea) sia potenze nuove. Una di queste, la Thailandia, ha appena annunciato un grosso investimento per modernizzare la pubblica istruzione. Fornirà 1milione e 700mila tablet ad altrettanti studenti. E’probabilmente uno dei più grandi progetti mai lanciati per l’educazione digitale nel mondo in cui viviamo. E’stato il Ministero per la tecnologia dell’informazione e della comunicazione, un nuovo dicastero del governo reale (e già la dice lunga che un tale dicastero così mirato esista) ad annunciare l’iniziativa. Che parte subito nel concreto, con una specie di gara d’appalto postmoderna a livello mondiale. Surapol Navamavadhana, consulente governativo che è tra i responsabili del progetto chiamato ‘one laptop per child’, cioè un computer portatile per ogni bambino, ha spiegato che a giorni, in aprile, nove produttori di tablet di diversi paesi, compresi tra gli altri Cina, India, Germania, si riuniranno su invito dell’esecutivo thai per unirsi in un capitolato per la fornitura, secondo le caratteristiche che Bangkok chiederà per i computer per tutta l’infanzia. I thailandesi scommettono sulle capacità digitali  imparate fin dall’infanzia per dare un futuro migliore alle nuove generazioni, all’economia nazionale, alla società. Negli ultimi anni, l’industria è talmente cresciuta nel regno del Sudest asiatico da fornire ormai circa il 32 per cento del prodotto interno lordo, percentuale paragonabile alla nostra o a quella francese, ma in crescita, non in declino. Elettronica, componenti ad alto contenuto tecnologico per i big giapponesi e coreani, componenti aeronautiche sono i comparti di punta. La voglia di rimboccarsi le maniche, lavorar sodo e modernizzarsi senza sosta, come in Cina, Giappone, Corea e Indonesia ha da tempo contagiato anche il regno delle loro maestà Bhumibol e Sirikit. Considerata all’inizio del mandato una creatura del potentissimo e ricchissimo fratello maggiore Thaksin, la giovane (e graziosa) premier Yingluck Shinawatra si sta invece rivelando un personaggio forte, che manda avanti idee giuste. Il paese cresce, fino all’attenzione ai dettagli e al gusto. La capitale è un centro mondiale del design, e dispone di una rete di metro e ‘skytrain’ (metro sopraelevata) fornita da Siemens, che in città come Roma o Napoli sarebbe solo un sogno. E sta anche attento ai soldi pubblici: per rinnovare la linea di volo militare, scelta necessaria viste le mille tensioni regionali e il riarmo dei vicini, l’efficiente Royal Thai Air Force ha ordinato non jet costosissimi e pieni di difetti come gli F-35, bensì i semplici ma efficacissimi Saab 39 Gripen, il supercaccia low cost svedese. Soldi risparmiati (un F-35 costerebbe più di dieci Gripen), e spesi poi anche per il programma ‘un tablet per ogni bambino’. 
ROMA – Non poteva chiedere miglior esordio Walter Novellino. Il Modena, sulla cui panchina sedeva appunto per la prima volta ‘Monzon’ chiamato dalla società emiliana a rimpiazzare l’esonerato Dario Marcolin, passa infatti per 1-0 a Padova nell’anticipo della 33esima giornata del campionato di serie B. MAZZARANI STENDE IL PADOVA, RESPIRA IL MODENA - Il cambio d'allenatore, dunque, porta bene ai canarini, mentre non sortisce lo stesso effetto il ritorno di Fulvio Pea (dopo tre mesi) al posto di Franco Colomba sulla panchina dei veneti, costretti a incassare la quarta sconfitta consecutiva, la terza davanti al proprio pubblico. A decidere la sfida dell’Euganeo, caratterizzata da tanta tensione visto il delicato momento delle due contendenti, a cinque minuti dal novantesimo è un colpo di testa di Mazzarani, dopo un rimpallo in area, superando Silvestri: per il match winner braccia alzate al cielo a dedicare la rete al padre, morto due settimane fa dopo una lunga malattia. Un’azione che sembra viziata da un fallo di mano dell'ex di turno Ardemagni. In classifica il Padova resta fermo a 42 punti, uno in più dei gialloblù emiliani, in coabitazione con Juve Stabia e Cesena. COLPO CESENA, IL GROSSETO SEMPRE PIU’ GIU’ - Proprio i romagnoli in precedenza, nel primo dei due anticipi in programma, si erano imposti per 2-1 sul terreno del Grosseto, conquistando tre punti pesanti per allontanarsi ulteriormente dalla zona play-out e agganciando il Modena a quota 41. I maremmani, fanalino di cosa del torneo cadetto, hanno invece perso una delle ultime occasioni per continuare a sperare nella salvezza, ormai sempre più una missione impossibile. La gara è stata caratterizzata dall'espulsione del grossetano Barba dopo 1' di gioco per fallo da ultimo uomo su chiara occasione da gol nei confronti di Granoche. E’ lo stesso centravanti uruguaiano a portare in vantaggio al 31’ la squadra di Bisoli, che poi raddoppia dieci minuti più tardi con D'Alessandro, espulso però due minuti più tardi per somma di ammonizioni ripristinando la parità numerica in campo. Nella ripresa i padroni di casa riescono ad accorciare le distanze, ma solo a cinque minuti dal termine con Gimenez, al primo gol stagionale con la maglia del Grosseto, ma non basta per evitare una sconfitta interna che sa tanto di condanna. PADOVA-MODENA 0-1 (0-0) PADOVA (4-3-3): Silvestri; Rispoli, Legati, Cionek, Gallozzi; De Feudis, Cuffa (25' pt Ze' Eduardo), De Vitis; Farias, Bonazzoli (40' st Raimondi), Cutolo (27' st Vantaggiato). A disp.: Calderoni, Galli, Babacar, Acka. All.: Pea. MODENA (4-4-2): Manfredini; Gozzi, Andelkovic, Perna, Gulan; Lazarevic (32' st Piscitella), Osuji, Signori, Surraco (10' st Nardini); Ardemagni, Stanco (24' st Mazzarani). A disp.: Di Stasio, Minarini, Maiorino, Aldrovandi. All.: Novellino. ARBITRO: Pinzani di Empoli RETE: 41' st Mazzarani. AMMONITI: Surraco, Aerdemagni, Lazarevis, Osuji, Rispoli. NOTE: spettatori paganti 1040, abbonati 4019, Voucher 403, totale 5462 per un incasso lordo di euro 9044,10. Angoli 6-3 per il Modena. Recupero: 2', 3'. GROSSETO - CESENA 1-2 (0-2) GROSSETO (4-4-2): Lanni; Barba, Padella, Cosenza, Som; Soddimo, Brugman (21' st Coulibaly), Obodo (35' st Jadid), Gimenez; Lupoli (23' pt Foglio), Piovaccari. A disp. Franza, Asante, Biraschi, Falzerano. All.: Moriero. CESENA (4-5-1): Campagnolo; Comotto, Volta, Tonucci, Consolini; Ceccarelli, Parfait, Giandonato (28' pt D'Alessandro), Djokovic, Tabanelli (22' st Meza Colli); Granoche (14' st Graffiedi). A disp. Ravaglia, Morero, Brandao, Rodriguez. All.: Bisoli. ARBITRO: Merchiori di Ferrara. RETI: 31' pt Granoche (C), 41' pt D'Alessandro (C), 40' st Gimenez (G). ESPULSI: al 1' pt Barba (G) per fallo su chiara occasione da gol, al 41' pt D'Alessandro (C) per somma di ammonizioni. AMMONITI: Giandonato, Brugman e Djokovic. NOTE: angoli 11-5 per il Grosseto; recupero: 2'; 4'; spettatori 1800 circa. Argomenti modena calcio serie b cesena calcio padova calcio Leggi i commenti I commenti dei lettori 
Superenalotto regala a Firenze una vincita di 500mila euro. La schedina è stata venduta presso il Chiosco degli sportivi in via degli Anselmi ed è risultata vincitrice grazie alla promozione Superstar che assegna un codice alfanumerico a ogni giocata e che permette di partecipare all’estrazione del Super Vincitore. Il premio istantaneo straordinario è, appunto, 500 mila euro. Argomenti superenalotto vincita 
ROMA - "Siamo lieti di incontrare Beppe Grillo nei tempi e nei modi che  decideremo insieme. Sarà l'occasione per avere un confronto con il  leader del Movimento 5 Stelle sulle tematiche che più ci allarmano e  presentargli la documentazione inquietante che abbiamo raccolto". E'  quanto afferma Riccardo Pacifici, il presidente della Comunità ebraica  di Roma, dopo lo scontro con il leader del Movimento 5 Stelle, Beppe Grillo. Pacifici aveva precisato i contenuti della intervista ad Haaretz che aveva innescato la polemica. "Apprendiamo con stupore il fatto che ci vengano attribuiti falsi pensieri su  Grillo e il Movimento 5 Stelle. La frase 'Grillo e' ancora più pericoloso dei  fascisti non è stata mai pronunciata in nessuna intervista. Siamo vigili, però,  di fronte ai molteplici commenti che si leggono sui post del suo blog - aveva aggiunto - che richiamano alla mente la cultura dell'estrema destra e  dell'estrema sinistra. Commenti che spesso sono ostili nei confronti degli ebrei  e di Israele". Poco prima Beppe Grillo aveva  replicato a Pacifici: "Di fronte agli insulti gratuiti e infondati di Riccardo  Pacifici, lo invito a informarsi correttamente prima d'insultare il MoVimento 5  Stelle e la mia persona", ha scritto  Grillo sul suo blog. "Se Pacifici desidera  siamo pronti a un incontro per la conoscenza reciproca siamo pronti a un  incontro per la conoscenza reciproca. Basta insulti e falsità contro il  Movimento 5 Stelle". Argomenti ebrei roma comunità ebraica movimento cinque stelle - m5s beppe grillo a pacifici Leggi i commenti I commenti dei lettori 
