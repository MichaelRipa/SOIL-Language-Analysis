None Leggi i commenti I commenti dei lettori 
Una "bomba" d'acqua e grandine hanno fatto scattare l'allarme oggi pomeriggio a Borgomanero, Comune del novarese a pochi chilometri dal lago Maggiore. Sono stati allagati reparti e corsie dell'ospedale, oltre che strade, case, cantine e sottopassi. Alcuni pazienti ricoverati sono stati trasferiti in altre strutture mediche della zona. Una donna e la figlia di pochi anni sono state estratte dall'auto sulla quale viaggiavano, prima che venisse sommersa dal'acqua. In un'ora sono caduti 80 millimetri d'acqua, e molti centimetri di grandine, che ha imbiancato la città. Molte vie di Borgomanero sono state chiuse al traffico dalla polizia municipale e dalla Protezione Civile. Un centinaio gli interventi dei vigili del fuoco. La zona più colpita è stata quella dello stadio, ma vento, acqua torrenziale e grandine hanno flagellato l'intera città. Sono caduti alberi e rami, divelti cartelli stradali e pubblicitari. Il maltempo si è attenuato solo nella serata, ma i disagi sono rimasti con strade ostruite ed allagamenti in molti quartieri di Borgomanero. Il nubifragio si è concentrato in un raggio di pochi chilometri, nel nord del Piemonte, tra Borgomanero e Paruzzaro. Ma il maltempo ha interessato un'area molto più vasta, tra Piemonte e Lombardia al punto che alcuni aerei in arrivo a Malpensa (Varese) sono stati dirottati allo scalo torinese di Caselle. All'aeroporto 'Sandro Pertini' sono già arrivati gli aerei provenienti da Parigi, Amburgo, Copenhagen, Praga, Doha e Napoli che dovevano atterrare a Malpensa. Nelle prossime ore potrebbero esserci altri dirottamenti. Su tutto il Piemonte nella giornata c'è stato un brusco calo delle temperature, con le prime nevicate in montagna, fino a 1.500 metri di altitudine. 

L'aeroporto di Napoli Capodichino diventa la terza base in Italia del vettore EasyJet dopo Milano Malpensa e Roma Fiumicino. L'annuncio è stato dato alla presenza del direttore Europa della compagnia Mike Campbell, del direttore Italia Frances Ouseley, del sindaco di Napoli Luigi de Magistris e dell'amministratore delegato di Gesac Armando Brunini. Un risultato fortemente voluto da Gesac anche considerando che il vettore - come riferito - alla fine del 2013 sarà la compagnia leader dell'aeroporto di Napoli. Dalla primavera 2014, saranno basati a Napoli due Airbus A319 e saranno offerti, dal 30 marzo, tre nuovi collegamenti annuali: Amburgo con tre voli alla settimana, Bruxelles con quattro voli la settimana e Catania con volo giornaliero. A queste tre nuove destinazioni, dall'inizio di luglio si andranno ad aggiungere, per la stagione estiva, collegamenti con Mykonos e Corfù con due volte alla settimana. Tariffe a partire da  33,50 euro. "Aprire una base a Napoli - ha detto Campbell - rappresenta un investimento con un grande potenziale. Napoli è una destinazione molto apprezzata in Europa sia per chi viaggia per piacere che per affari". Non solo nuovi collegamenti, ma anche il potenziamento delle tratte già esistenti. Sono previsti, infatti, due voli al giorno per Londra Gatwik . Con il raggiungimento di 20 destinazioni e 130 voli settimanali, easyJet mira a raggiungere, entro il primo anno di operazioni, i 2 milioni di viaggiatori da e per Napoli, di cui, si stima che il 50 per cento sarà composto da turismo incoming. "La compagnia - ha spiegato il direttore Italia easyJet - ha costantemente investito su Napoli a tassi di cresc ita ragguardevoli pari al 17 per cento medio negli ultimi 5 anni e in controtend enza rispetto all'andamento dell'industria". La nuova offerta EasyJet, inoltre,  avrà anche ricadute occupazionali. La compagnia conta di assumere 30 persone tr a piloti e assistenti e si stima che possano essere circa 400 i nuovi posti di lavoro generati nell'indotto. "Abbiamo compiuto - ha sottolineato l'ad Gesac Brunini - una scelta importante in un momento non facile per il mercato, diventare la terza base easyJet in Italia è la nostra risposta al momento di crisi e riten iamo - ha proseguito - di trarne benefici in termini di traffico internazionale perchè nel futuro punteremo sempre di più ai collegamenti con l'Europa e EasyJet  è il partner ideale". L'aeroporto, inoltre, sta prevedendo investimenti nel campo della tecnologia per incrementare il self service e sul fronte della comunic azione al passeggero. L'incremento del traffico aereo di Capodichino - ha evidenziato il sindaco de Magistris - "consentirà di incrementare il turismo su ci pu ntiamo molto e porta investimenti in città che hanno ricadute occupazionali dire tte e indirette". Un incremento che potrà ulteriormente essere potenziato con il completamento della Linea 1 della metropolitana che arriverà fino all'aeroporto fra tre anni "grazie all'accordo - ha aggiunto il sindaco - che ho fortemente voluto con Governo e Regione, cui si affianca la riqualificazione dell'area li mitrofa allo scalo". Argomenti easyjet 
Non è caduto dalla bicicletta il 13enne morto nel pomeriggio a Rondissone, nel Torinese. La bugia è stata raccontata dagli amici spaventati per quanto era accaduto mentre stavano facendo una bravata. Secondo quanto ricostruito dai carabinieri il gruppo di dieci ragazzi di terza media della scuola di Rondissone hanno organizzato, come altre volte, una "spedizione" alla conquista di un edificio mai completato e rimasto con la sola struttura in cemento armato, di proprietà di una società fallita da decenni. La metà dei ragazzi ha raggiunto l'ultimo piano attraverso delle rampe agibili, rimanendo sul tetto alcuni minuti. Altri, tra cui il 13enne, di sono fermati all'interno della struttura. I ragazzi hanno raccontato ai militari che a un certo punto dall'ultimo piano, attraverso il buco dell'ascensore, hanno visto il compagno riverso a terra al piano terreno. Hanno raggiunto l'amico che si lamentava per i forti dolori e, nel tentativo di aiutarlo lo hanno accompagnato fuori dall'edificio e hanno chiamato l'ambulanza inscenando, per la paura di essere sgridati, un incidente in bicicletta di Davide che, nel frattempo, aveva perso conoscenza. I sanitari non hanno però potuto fare nulla per salvare il ragazzo. L'ipotesi è di una caduta accidentale del ragazzo, che probabilmente è scivolato su una delle rampe interne e cadendo, da una altezza di massimo due metri, ha sbattuto violentemente il lato destro della fronte. 
None Leggi i commenti I commenti dei lettori 
