ROMA - L'impresa della Trentino Diatec si infrange sullo scoglio del Golden set (12-15), dopo la gara vinta senza fatica 3-0 (25-19, 25-18, 25-12). La sconfitta di una settimana fa in Russia regala la qualificazione ai playoff 6, quarti di finale, alla Dinamo Mosca. A Macerata tutto facile per la Lube che regola l'Assecco Resovia anche nel match di ritorno 3-1 (25-23, 25-18, 23-25, 25-18). Nel prossimo turno i campioni d'Italia dovranno affrontare la Bre Banca Cuneo in un derby tutto italiano che assegnerà il lasciapassare per la final four di marzo. La gara di andata si giocherà nelle Marche la prima settimana di febbraio. Incredibile partita al PalaTrento. La squadra allenata da Radostin Stoytchev domina per tre set la Dinamo Mosca. I campioni del mondo in carica sono superiori in ogni fondamentale e riescono con facilità a chiudere in fretta la partita, con il minimo sforzo fisico ma sprecando tanto dal punto di vista mentale. Addirittura nel terzo set gli avversari non supertano quota 12. Viceversa Mosca sembra già con un piede fuori dalla competizione. Il palleggiatore Grankin insiste sulle giocate in primo tempo per vie centrali e ne riceva in cambio davvero poco. Il gioco, a volte, diventa stucchevole, insomma meritato il tre a zero per la truppa trentina. Poi comincia un'altra partita: il tanto bistrattato Golden set a quindici punti. Lo squadrone russo dà l'idea di essere venuto ai piedi delle Dolomiti solo per giocare questa sorta di tie break che vale una partita. La Trentino Diatec sente la pressione per avere spinto finora sul piede dell'acceleratore e non aver in pratica concluso nulla. Nentre dal punto di vista psicologico e fisico rinasce la Dinamo. Forse sarebbe più corretto dire comanda Kruglov, 11 punti e sette nel Golden set, l'opposto che nella fase calda non sbaglia un colpo. Il finale lascia l'amaro in bocca a Juantorena e soci che devono recriminare tanto: dimostrano di essere superiori sotto rete però sia nel quinto set a Mosca che nel golden set di stasera concedono il pallino del gioco agli avversari e perdono con lo stesso punteggio di 15-12. E soprattutto pagano un approccio troppo morbido nei primi due set in trasferta. A leggere le cifre fa impressione vedere la schiacciante supremazia dei gialloblù: nove muri a cinque e sette ace contro appena due russi. Bene anche Juantorema con 16 punti, Stokr 14 e Kaziyski 12 punti. La coppia centrale Birarelli-Djuric chiude rispettivamente con 7 punti e tre muri l'azzurro, migliore nel fondamentale del match, e 5 punti e 2 muri il greco. Dall'altra parte oltre all'opposto Kurek (5 punti) si vede poco e ancora meno la coppia al centro. Europa benevola per i biancorossi marchigiani. La formazione allenata da Giuliani incontra poche difficoltà e riesce a superarle brillantemente. L'unico neo il terzo gettao via per un calo di concentrazione. Il sestetto di partenza prevede i tre schiacciatori Koooy e Parodi e Zaytsev un opposto atipico. E nel successo della Lube Macerata spiccano il solito Zaytsev con 18 punti con cinquanta perr cento in attacco, sessanta in ricezione e due muri, seguito da Simone Parodi con 14 punti, 67 per centro in attacco, 62 in ricezione e tre muti. In buona serata pure il centrale Stankovic con 11 punti coadiuvato dal compagno di settore Podrascanin con 9 punti. La chiave della gara proprio nell'attacco che si assesta al 54 per cento e a muri (11 vincenti). Nel sestetto polacco le chiavi del gioco sono nelle bordate di Bartman 17, al rientro dopo un infortunio, e Akhrem 16 punti. Risultati dei playoff 12. Zenit Kazan-Berlino 3-2 Bre Banca Cuneo-Ach Volley Lubiana 3-0 Noliko Maaseik-Zaksa Kozle 2-3 Trentino Diatec-Dinamo Mosca 3-0 (golden set 12-15) Lube Macerata-Assecco Resovia 3-1 Belchatow-Arkas Izmir 2-3 (golden set 12-15). Tabellone Playoff 6: Lube Macerata-Bre Banca Cuneo, Zaksa Kozle-Arkas Izmir, Zenit Kazan-Dinamo Mosca. Leggi i commenti I commenti dei lettori 

ROMA - Colpo doppio per Alex Diniz, che fa sua la terza tappa del Tour de San Luis, in Argentina. Il corridore brasiliano della Funvic Brasilinvest piazza lo spunto decisivo lungo la salita finale a chiusura dei 173,1 km da La Punta a Mirador del Potrero. Diniz ha staccato di 24" l'italiano Mauro Santambrogio (BMC), secondo davanti a Michal Kwiatkowski (Omega Pharma-Quick Step). Ottavo, a 34", Diego Ulissi (Lampre-Merida) mentre Alberto Contador (Saxo-Tinkoff), 13à, ha accusato 48" di ritardo. In classifica generale Diniz, tornato alle corse nel 2011 dopo una squalifica per doping di due anni, toglie la maglia di leader a Modolo e precede proprio Santambrogio. In Australia grande giornata per l'olandese Tom-Jelte Slagter (Blanco), che si aggiudica in volata la terza tappa del Tour Down Under, 139 km da Unley a Stirling, cogliendo la prima vittoria da prof. Slagter brucia allo sprint l'australiano Matthew Goss (Orica GreenEdge) e il campione del mondo, il belga Philippe Gilbert (BMC). Alle loro spalle il leader della classifica generale Gerraint Thomas (Sky), seguito da Giovanni Visconti (Movistar). Settimo Simone Ponzi (Astana), che precede Daniele Pietropolli (Lampre-Merida) e Ivan Santaromita (BMC). In classifica Thomas ha ora 5" di vantaggio proprio su Slagter, a 6" c'è lo spagnolo Javier Moreno (Movistar). Leggi i commenti I commenti dei lettori 
ROMA  - Ancora una volta è il primo tempo a restituire il risultato finale di Roma-Inter. Il 2-1 con il quale i giallorossi si impongono nella semifinale di andata di Coppia Italia matura nei primi 45', come già successo in campionato tre giorni fa (risultato finale 1-1). Stavolta è la fotografia di 44 minuti giocati dalla squadra di Zeman con freschezza fisica e determinazione che fruttano i due gol di Florenzi (al 13') e Destro (33'). E il rimpianto per la distrazione con la quale la difesa giallorossa concede a Palacio il gol della speranza interista (il minuto è appunto il 44'). Nella ripresa invece c'è più Inter che Roma: la stanchezza fisica fa calare il ritmo dei padroni di casa. Ma Palacio, Guarin e Alvarez (gli uomini più pericolosi tra i nerazzurri) trovano sempre un ostacolo sull'ultima battuta. Così la vittoria di misura è il risultato che i giallorossi dovranno difendere nel ritorno del 17 aprile al Meazza. PIRIS ISPIRATO - Roma in campo rispettando le attese della vigilia: Tachtsidis dal primo minuto al posto dell'infortunato De Rossi, tridente con Lamela, Totti e Destro. Inter in assetto prudente con il centrocampo folto in cui Stramaccioni inserisce Obi, Cambiasso, Zanetti, Pereira e il giovane Benassi. In attacco il solo Palacio con Guarin a sostegno. La fisionomia delle squadre introduce al copione della partita: giallorossi da subito in avanti, ospiti a contenere e ripartire in contropiede. E' soprattutto sulla fascia destra che si mostra la superiorità degli uomini di Zeman nella prima fase: Piris è scatenato e mette lo zampino su tutti e due i gol dei padroni di casa. Al 13' ispira il colpo di testa imperioso dell'1-0 di Florenzi (che ricorda il gol segnato nel match d'andata in campionato al Meazza). Venti minuti dopo chiama Destro, che è perfetto nell'anticipo sui difensori nerazzurri, al raddoppio. Inter alle corde, dopo aver colto fino a quel momento un palo esterno con Guarin al 17'. Ma la Roma continua ad accelerare e complice un'incertezza di Handanovic va vicina al terzo gol al 37' ma il pallone non oltrepassa la linea di porta. La reazione interista è affidata sempre a Guarin che impegna Stekelenburg al 41', ma il portiere olandese non si fa sorprendere. Si fa cogliere, invece, impreparata la difesa romanista, tre minuti dopo, quando su una punizione di Cambiasso da metà campo, Palacio prende il tempo a tutti e batte l'estremo giallorosso. E' l'unica distrazione di una Roma fino a quel momento straripante, pagata a caro prezzo. Nella ripresa l'intensità diminuisce fin dai primi minuti. Anzi è l'Inter a ripresentarsi in campo con più voglia. Al 53' Palacio fugge in contropiede e mette al centro per l'accorrente Guarin, ma Marquinhos si immola e chiude anche la sua partita, rimediando un infortunio per contrastare il colombiano. Ancora al 22' doppia chance per i nerazzurri, con Piris che pasticcia in area e Palacio quasi sorpreso, che si ritrova per due volte un pallone da calciare in rete, ma viene chiuso in qualche modo. La Roma sembra accusare la stanchezza: lo straripante Florenzi del primo tempo non regala più strappi e il solo Destro si batte davanti. Così è ancora Alvarez all'81' ad accarezzare il palo con un tiro a giro di sinistro, ma il pareggio non arriva. Anzi, proprio al 90', potrebbe essere Lamela a incrementare il vantaggio della squadra di Zeman, ma l'argentino ritarda troppo la battuta, dopo la splendida imbeccata di Destro che lo pesca in area con il tacco. L'allenatore boemo non gradisce, ma incassa comunque un successo prezioso nel primo round della sfida. Appuntamento ad aprile per sapere chi tra Roma e Inter farà l'ultimo passo verso l'obiettivo della Coppa Italia. ROMA-INTER 2-1 (2-1) ROMA (4-3-3): Stekelenburg 6.5; Piris 6.5, Marquinhos 6 (15'st Castan 6), Burdisso 5.5, Balzaretti 5.5; Bradley 6, Tachtsidis 6, Florenzi 7 (32'st Perrotta 6); Lamela 6.5, Destro 7, Totti 6.5 (41'st Marquinho sv). In panchina: Goicoechea, Lobont, Antei, Sammartino, Ricci, Lucca, Ferrante. Allenatore: Zeman. INTER (3-5-1-1): Handanovic 5.5; Ranocchia 5.5, Chivu 5, Juan Jesus 5; Obi 5 (1' st Nagatomo 6), Zanetti 6, Benassi 5.5 (20'st Gargano 6), Cambiasso 6, Pereira 5 (30'st Alvarez 6); Guarin 7; Palacio 6.5. In panchina: Belec, Di Gennaro, Silvestre, Jonathan, Mariga, Mudingayi, Rocchi, Livaja, Bessa. Allenatore: Stramaccioni. ARBITRO: De Marco di Chiavari. RETI : 13'pt Florenzi, 33'pt Destro, 44'pt Palacio NOTE : terreno in buone condizioni nonostante la pioggia caduta nelle ore precedenti la partita. Spettatori 28.415 per un incasso di 532.720 euro. Ammoniti: Lamela, Burdisso, Pereira, Guarin e Chivu. Angoli: 4-3 per la Roma. Recupero: 1'; 4'. Leggi i commenti I commenti dei lettori 

ROMA - "Il risultato è giusto, anche oggi abbiamo avuto più occasioni rispetto all'Inter. Siamo in vantaggio: cercheremo di mantenerlo e aumentarlo a Milano". Zdenek Zeman  -  ai microfoni Rai - è soddisfatto per la vittoria (2-1) centrata nella semifinale d'andata di Coppa Italia. Parole d'elogio per i primi 45' della sua squadra. "Il primo tempo mi è piaciuto per l'applicazione, la voglia di fare la partita e i gol segnati. Abbiamo avuto tante occasioni, se chiudevamo 4-0 nessuno avrebbe detto nulla. Poi abbiamo subito il gol per una disattenzione su una punizione e nel secondo tempo la partita è diventata equilibrata perché siamo un po' calati fisicamente, avevamo speso tanto. Ci siamo abbassati e abbiamo subito qualcosa, ma non abbiamo sofferto tanto. In ogni caso siamo in vantaggio, ce la giocheremo a San Siro", ha aggiunto il tecnico boemo. "BENE TACHTSIDIS" - L'allenatore giallorosso si è poi soffermato sulle prestazione dei singoli: "Lamela ha lavorato tanto - ha sottolineato il tecnico della Roma - si è procurato tre palle gol e non è poco, anche se purtroppo non è riuscito a concludere. Tachtsidis? Sono contento, ha fatto bene: magari a fine partita ha sbagliato qualche passaggio in più, ma gli errori arrivano anche perché non ci sono compagni liberi. Non rimpiango Verratti". Infine Zeman ha rivelato il dialogo con Totti al momento della sosituzione: "Sorridevamo perché gli ho detto: 'Su quella punizione volevi ammazzare un avversario, non si fa". Una battuta anche su Piris: "E' meglio quando crossa che quando tira" - ha sorriso il tecnico giallorosso". Leggi i commenti I commenti dei lettori 
ROMA - "Io ho fiducia. Possiamo andare in finale". Malgrado la sconfitta, Andrea Stramaccioni è soddisfatto della sconfitta di misura incassata all'Olimpico nella semifinale di Coppa Italia. Il risultato, infatti, a suo avviso, è ampiamente ribaltabile: " Al ritorno ce la giocheremo sicuri di potercela fare. Avremo il sostegno del nostro pubblico, possiamo capovolgere il risultato. Fermo restando che sappiamo che dovremo stare attenti al parco attaccanti della Roma che è in grado di mettere sempre in difficoltà chiunque". ABBIAMO SOFFERTO SOLO MEZZ' ORA - Il tecnico applaude i nerazzurri per la prova: L'Inter mi è piaciuta, ha fatto soprattutto un ottimo secondo tempo. Nei primi 45' abbiamo sofferto un'ottima Roma a cui devo, sinceramente, fare i complimenti. Ha costruito il successo mettendoci in difficoltà nella prima mezz' ora. Poi abbiamo tenuto meglio noi il campo. Siamo andati più vicini noi al 2-2 che loro al 3-1". PERCHE' UNA PUNTA SOLA - Stramaccioni spiega il motivo dello schieramento ad una sola punta: " Ero senza attaccanti e ho pensato che così, con Guarin a sostegno di Palacio, avremmo avuto anche maggiore equilibrio. La squadra è andata bene e con l'innesto di Alvarez abbiamo anche sfiorato il gol in due circostanze". LA DIFESA MI DA' GARANZIE - Il tecnico nerazzurro applaude anche la difesa a tre: " Ci siamo schierati come domenica e abbiamo fatti di nuovo bene. Juan, ad esempio, ha ancora una volta vinto il duello con Lamela nell'uno contro uno. Continuerò con questo modulo? Non so. Di certo aver recuperato Chivu mi aiuta nelle scelte. Lui si trova alla perfezione con Ranocchia e con Samuel e Juan completano alla perfezione il reparto. Colpe sui gol? Solo in occasione del primo: ci siamo fatti beffare come in campionato dall'inserimento di Florenzi. Ancora una volta non l'ha preso nessuno...". SNEIJDER VIA? STIAMO BENE COSI' - Chiusura dedicata al mercato. Stramaccioni non chiede nulla, almeno ufficialmente, a Moratti dopo la partenza di Sneijder: " Io sono contento della rosa che ho a disposizione. Stiamo bene così e sono orgoglioso del lavoro che stanno facendo i ragazzi". Leggi i commenti I commenti dei lettori 
Romina Power non si arrende e dice di voler continuare a cercare la figlia Ylenia, scomparsa a New Orleans nel 1994. Romina stasera stava seguendo attraverso internet dagli Stati Uniti il programma di Rai3 "Chi l'ha visto?" ed ha quindi fatto intervenire in diretta il suo ufficio stampa per dire che lei è molto amareggiata per la richiesta di dichiarazione di morte presunta, fatta da Al Bano e riguardante la figlia, sparita il 6 gennaio del 1994 da New Orleans. "Io ho sempre continuato a cercare mia figlia per tutto questo tempo", fa sapere Romina e ringrazia il programma di Federica Sciarelli per l'interessamento e per aver voluto tenere l'attenzione sempre alta nell'indagine per la scomparsa della figlia Ylenia. Brindisi, Albano Carrisi chiede dichiarazione di morte per Ylenia L'ANNUNCIO E L'ALBUM DI FAMIGLIA Romina ha fatto sapere la sua ferma volontà di continuare le ricerche. "Chi l'ha visto?" che nella puntata di oggi è tornato ad occuparsi della scomparsa della ragazza, ha messo in evidenza un errore nel ricorso che è stato pubblicato domenica scorsa per dare il via alle procedure di dichiarazione di morte presunta della giovane figlia di Albano e Romina Power. Nel testo c'è infatti scritto che la ragazza è scomparsa il 31 dicembre del 1994. Al contrario, dagli atti e dalla denuncia di scomparsa presentata dal papà risulta che la ragazza sia scomparsa ben 12 mesi prima. Infatti Ylenia Carrisi ha telefonato alla famiglia il primo gennaio del 1994 e dopo questa telefonata non ha dato più notizie. Unica altra certezza è che ha lasciato la stanza d'albergo dove alloggiava a New Orleans il giorno 6 gennaio del 1994. Da allora nessuna traccia della ragazza. 
ROMA - Sarà una finale a sorpresa quella della Coppa di lega inglese. Dopo il Bradford (quarta serie) che ha fatto fuori l'Aston Villa, esce anche il Chelsea. I blues dopo aver perso 2-0 a Stamford Bridge nell'andata, non ribaltano nel ritorno, che finisce 0-0. In finale va lo Swansea di Miki Laudrup dopo una gara nervosa, che ha visto espulso il giocatore del Chelsea Hazard colpisce che tratteneva troppo il pallone. mLa finale a Wemvley il 24 febbraio. In programma anche un recupero di campionato. In uno dei tanti derby londinesi l'Arsenal ha battuto il West Ham per 5-1 davanti a 60mila spettatori. La rete di Collison al 18' pt ha illuso gli ospiti, poi il team di casa si è scatenato con la doppietta di Giroud e le reti di Podolski, Walcott e Cazorla. Leggi i commenti I commenti dei lettori 
