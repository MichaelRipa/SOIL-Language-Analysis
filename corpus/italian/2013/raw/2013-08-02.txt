La Principessa Charlene arriva al fianco del Principe Alberto fasciata in uno splendido abito celeste lungo fino ai piedi, creato appositamente per lei dallo stilista monegasco Papa. Altrettanto bella e sorridente  la Principessa Carolina, sempre in lungo, che indossa un elegante abito bianco con balze blu notte.  Sono le 21 quando la famiglia principesca di Montecarlo fa il suo ingresso al gazebo allestito per un cocktail super esclusivo (una sessantina gli invitati) a poche decine di metri dallo Sporting. Mezz'ora prima era arrivato il cantante Michael Bolton, accolto da una pioggia di flash, seguito da un altro vip, il noto dj Bob Sinclair. Si è svolto venerdì 2 agosto allo  Sporting  di Montecarlo l'evento mondano clou dell'estate nel Principato,  il tradizionale 'Gala della Croce Rossa Monegasca', che ha scelto quest'anno di celebrare il suo 65esimo anniversario con l'esibizione di un big della musica italiana e internazionale, Eros Ramazzotti. E al termine dell'esclusivo concerto, a scaldare ancor più la serata e a dare 'il via alle danzè con la sua musica dance, sarà proprio Bob Sinclair. La croce Rossa di Monaco, fondata nel 1948 dal Principe Louis II  -  e in favore della quale andranno i proventi della serata: costo 1.000 euro vini esclusi - è oggi presieduta dal Principe Alberto ed è impegnata in numerose azioni umanitarie in tutto il mondo, con un budget annuale globale di 2 milioni e mezzo di euro. Nella grande hall dello Sporting, è stata sistemata l'opera d'arte donata all'organizzazione dall'italiano Marcello Lo Giudice, 'Gli angeli della Primavera', una scultura in metallo e ceramica che è una riflessione dell'autore sulla violenza che scaturisce dalla guerra, ma anche sul trionfo della vita sulla morte, come simboleggiano le farfalle rosse e bianche in ceramica pronte a volare verso il cielo.  Ad accogliere i 900 ospiti della serata c'è una scenografia mozzafiato. Nella magica Salle des Etoiles dello Sporting  dominano il bianco, l'oro e il rosso sgargiante di oltre 15 mila rose rosse all'interno di grandi coppe sistemate sui tavoli, mentre i colori delicati delle tovaglie risultano cangianti grazie alla luce modulata della sala. Il sottofondo musicale è affidato alla formazione italiana 'NeroCaffè' e alla 'Sporting Orchestrà e  il menu della grande occasione mondana  -   che festeggia anche i 150 anni della storica Sociètè des Bains de Mer -  è firmato dallo chef dello Sporting Alain Cavanna: brodo di pesce roccia allo zafferano, granchio e zucchine Matignon, caviale e toast Melba per iniziare; si prosegue con filetto di branzino al forno, marmellata di zucchine con il fiore, succo di granchio al Marc de Provence, filetto di vitello, tagliatelle con spugnole, carciofi ai sapori estivi. E per concludere il dessert: sfogliata alle fragole di paese profumata ai frutti della passione, insalata di erbe e caramello di frutti rossi, sorbetto alle fragole di bosco. Favolosi anche i premi in palio nella tradizionale tombola : abiti, gioielli, soggiorni in località esclusive, accessori di lusso.  Alla 23 la scena è tutta per il grande Eros: prima in volata sui suoi più grandi successi, per arrivare ai brani del suo ultimo album 'Noi'. Argomenti montecarlo alberto di monaco 
BARCELLONA - E' un Barcellona formato extra-large quello che al Camp Nou umilia letteralmente il Santos dell'ex Neymar nell'ormai classico 'Trofeo Gamper'. Un esordio indimenticabile per il neo-allenatore blaugrana Gerardo 'Tata' Martino e per la nuova stella catalana, Neymar. Una vittoria che entusiasma i tifosi e allontana tutte le incertezze e le paure che l'addio a sorpresa di Tito Vilanova aveva scaturito nei cuori dei sostenitori. GOLEADA E CERTEZZE PER MARTINO - Il "Tata" parte con la formazione tipo della passata stagione, lasciando inizialmente in panchina il grande ex e unico acquisto estivo finora del Barca, Neymar, e lo show azulgrana comincia dopo appena sette minuti. Tocca a Messi sbloccare il risultato, poi l'autorete di Leo e i gol di Alexis e Pedro chiudono il primo tempo sul 4-0. Nella ripresa ecco Neymar (giocherà una quindicina di minuti assieme a Messi), Fabregas va a bersaglio due volte (la seconda su assist proprio del brasiliano) prima che Adriano e Dongou completino la goleada. "Questa squadra faceva già queste cose e deve solo tornare a farle  -  il commento di Martino -. Continueremo a lavorare su alcuni aspetti e consolidare quello che il Barcellona fa benissimo, che è il possesso palla alternato a un gioco più diretto, perché sono giocatori rapidi, abili e precisi e vale la pena provarci". Argomenti barcellona fc santos calcio spagnolo neymar leo messi gerardo martino Leggi i commenti I commenti dei lettori 

Torino vincente nell'amichevole disputata questa sera. Allo stadio Gasco di Mondovì  dove i granata stanno svolgendo la seconda parte del ritiro estivo, la squadra di Ventura ha sconfitto 4-0 il Savona, che milita in Lega Pro. Di Moretti e Immobile le reti nel primo tempo, nella ripresa doppietta di Llarrondo. L'attaccante argentino, appena prelevato dal Siena, è stata una delle migliori note della partita insieme a Bellomo. Da rivedere, invece, l'intesa tra Immobile e Cerci, mentre El Kaddouri è uscito per infortunio al 35' del primo tempo: le sue condizioni dovranno essere valutate nelle prossime ore. Argomenti toro savona 
Da sabato a domenica sera torna il Festival "Cultura dello spirito". Un'oasi verde per ritrovarsi Meditare e riflettere alla ricerca della pace interiore, almeno per un fine settimana. Al quinto festival della “Cultura dello spirito” , organizzato dalla compagnia teatrale internazionale “Theatre of Eternal Values” e patrocinata dalla Regione Piemonte, i mali terreni lasciano spazio alle questioni dell’anima. Per due giorni, da sabato a domenica sera, la Val Borbera si trasformerà in un’oasi verde in cui ritrovare se stessi e lasciarsi guidare dalle sensazioni. Una kermesse internazionale con artisti di tutto il mondo, dalla Cina agli Stati Uniti, più di cinquanta musicisti e decine di eventi: dalla meditazione collettiva ai laboratori sensoriali, dalle sessioni di Aikido alla musicoterapia. Al centro della manifestazione “l’energia femminile come musa per la rinascita collettiva”, e non a caso, tra gli ospiti più attesi ci sono le intense ed esuberanti voci femminili indiane e afro-inglesi. Ma il festival sarà un’occasione di confronto e condivisione di culture apparentemente lontane che ritrovano l’armonia proprio attraverso la meditazione, declinata nelle  forme più svariare.  Si potrà assistere a contaminazioni culturali inedite e sorprendenti: dai raga dell’India uniti alla vitalità del flamenco alle melodie folk mixate alla musica classica indiana. Un viaggio musicale senza confini con canti sufi e qawali  e tanti appuntamenti per scoprire come raggiungere la pace interiore  con le sessioni di Tai Chi Chuan  sull’erba e i laboratori di Sahaia Yoga. Per i golosi  ci sarà anche uno spazio dedicato ai diversi menù multietnici e “alcol free”. Il festival della Cultura dello Spirito è aperto a tutti (offerta libera). Unico requisito richiesto, lasciare a casa i problemi e concentrarsi, per una volta,  solo sui bisogni dell’anima. Argomenti val borbera 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
"Che cosa dovrebbe fare il Pd? Chiudere con il governo, fare una legge elettorale con noi e andare a votare". La proposta, potenzialmente in grado di ribaltare gli equilibri di governo, è contenuta in una mail inviata giovedì pomeriggio dal capogruppo alla Camera Riccardo Nuti ai deputati grillini, e vagliata anche dai vertici del Movimento. Spedita a due ore dalla sentenza che avrebbe poi condannato il Cavaliere, la missiva contempla i vari scenari possibili. E auspica l'apertura di una nuova fase con i democratici per abolire il Porcellum. IL TESTO DEL MESSAGGIO Nel testo è inserita anche una subordinata: "Se Napolitano non scioglie le Camere - si legge infatti - toccherebbe a noi governare su cinque punti". Che Nuti elenca: legge elettorale, reddito ci cittadinanza, misure per le piccole e medie imprese, abolizione del finanziamento pubblico, legge sul conflitto d'interesse. Un mini programma di governo a disposizione del Pd e di Giorgio Napolitano, nel caso in cui le larghe intese dovessero naufragare. A poche ore di distanza arriva la smentita di Nuti: "Oggi viene scritto di una nostra apertura al Pd ovviamente falsa. Lo abbiamo detto più volte: il Pd è il Pdl e con il Pd mai", scrive su facebook il capogruppo M5S alla Camera. Argomenti primarie pd legge elettorale porcellum movimento cinque stelle - m5s riccardo nuti Leggi i commenti I commenti dei lettori 
