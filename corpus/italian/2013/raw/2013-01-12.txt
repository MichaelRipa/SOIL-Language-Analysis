MILANO - ''E' andata bene perché la sensazione importante è che l'Inter stia ritrovando la presenza in campo. Abbiamo fatto passi avanti nel gioco rispetto a precedenti partite con squadre che si difendono molto''. Andrea Stramaccioni è visibilmente soddisfatto dopo il 2-0 dell'Inter al Pescara. "CONCESSO POCHISSIMO" - ''Pur con tanti giocatori indisponibili abbiamo costruito tanto e concesso pochissimo - ha proseguito il tecnico - forse anche per questo il Pescara dopo due vittorie importanti ha faticato. Ora abbiamo davanti tante gare ma sembra che con i rientri potrò gestire meglio giocatori con i cambi". "CONTENTO PER BENASSI" - "Da inizio anno lavoriamo molto sui giovani - ha osservato il tecnico nerazzurro - perchè sono un patrimonio importante della società. Qualcuno poteva storcere il naso per l'esordio dal primo minuto di Benassi, ma per me stasera aveva le qualità per giocare insieme a Zanetti e si è fatto trovare pronto: è un classe '94 e ce lo teniamo stretto". NESSUNA POLEMICA CON CASSANO - "L'uscita polemica di Cassano? Non c'è nulla da chiarire, è una reazione normale perchè stavamo costruendo molto, lui aveva avuto diverse occasioni e voleva segnare. Questo dimostra il suo attaccamento alla maglia, ma io ho ritenuto che fosse la partita ideale per far esordire Rocchi, anche perchè ora si apre un periodo in cui giochiamo anche il martedì. E poi noi abbiamo preso Rocchi proprio per questo motivo: abbiamo cercato di completare il pacchetto offensivo per far rifiatare chi gioca sempre, un problema del girone d'andata. E stasera ho potuto lasciare in panchina Milito e lo avrò al massimo domenica prossima". BENASSI: "SERATA INDIMENTICABILE" - "Per me è una serata indimenticabile, esordire in serie A a 18 anni ti resta dentro", commenta Marco Benassi, all'esordio dal primo minuto con la maglia dell'Inter. "Ho sentito meno l'emozione rispetto alle altre volte, l'esperienza fatta nelle gare precedenti mi ha aiutato. Stramaccioni mi ha detto di stare tranquillo, mi ha spiegato bene cosa fare a livello tattico. Ringrazio i compagni per l'aiuto, il mister e la società. Quale ruolo mi piacere ricoprire? Dove ho giocato oggi è perfetto, davanti alla difesa per fare gioco e anche la fase d'interdizione. Poi se il mister mi mette interno, va bene lo stesso. L'importante è giocare". Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - E' alle porte una nuova settimana di polemiche per Josè Mourinho. Il Real Madrid infatti non va oltre lo 0-0 sul campo dell'Osasuna Pamplona, fanalino di coda della classifica. L'assenza di Cristiano Ronaldo non può costutuire una giustificazione, anche se va detto che senza il portoghese si sono ingigantiti tutti i problemi dei madrileni. Serata negativa anche per Kakà. Il brasiliano, entrato in campo al 58', è stato espulso al 76' per doppia ammonizione, mentre due minuti Callejon si è visto annullare una rete per fuorigioco. Ora il distacco fra i blancos ed il Barcellona primo in classifica è di 15 punti, ma i catalani scenderanno in campo domenica a Malaga con la possibilità di allungare ulteriormente. RISULTATI 19a GIORNATA VENERDI' Athletic Bilbao       - Rayo Vallecano         1-2 SABATO Valladolid            - Maiorca                3-1 Espanyol              - Celta de Vigo          1-0 Osasuna               - Real Madrid            0-0 Valencia              - Siviglia             ore 22 DOMENICA Real Betis            - Levante              ore 12 Real Sociedad         - Deportivo La Coruna  ore 17 Atletico Madrid       - Saragozza            ore 19 Malaga                - Barcellona           ore 21 LUNEDI' Getafe                - Granada              ore 20 Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Argomenti elezioni politiche 2013 Leggi i commenti I commenti dei lettori 
MILANO - Torna alla vittoria l'Inter e lo fa in casa contro il Pescara, aprendo nel migliore dei modi il girone di ritorno. Sono tre punti che mancavano in campionato dal 9 dicembre scorso quando i nerazzurri si imposero sul Napoli per 2-1. Ma soprattutto l'Inter convince disputando una gara accorta e tatticamente ordinata, senza sbavature; si dirà che il Pescara non è uno squadrone, ma ricordiamo come i milanesi abbiano sempre sofferto le gare contro le medie-piccole. E gli abruzzesi venivano da due successi di fila, l'ultimo in casa della Fiorentina. Si trattava per l'Inter di un esame di maturità, superato stasera a pieni voti. Ora serve solo continuità di risultati per sperare di tornare in corsa per lo scudetto. MONOLOGO INTER - Stramaccioni è in emergenza e schiera i calciatori di cui dispone e quelli più in forma: 3-4-1-2 con Cambiasso al centro della difesa e al suo fianco Silvestre e Chivu; in mezzo al campo gioca il giovane Benassi con Jonathan e Pereira esterni. In attacco Guarin assiste Cassano e Palacio. Bergodi risponde con un 4-3-2-1 dove Celik e Weiss assistono l'unica punta Jonathas. Il primo tempo vede un netto predominio interista con il Pescara che pensa esclusivamente a difendersi. E' ottima l'intesa in attacco tra Guarin, Palacio e Cassano. Soprattutto il numero 99 sembra ispirato e cerca continuamente il dialogo con Palacio, rischiando anche giocate di prima impopolari. L'Inter non ha però fretta, pensa e cerca soluzioni senza ansia. Così il primo pericolo per gli abruzzesi arriva al 17' quando Cassano conclude da posizione defilata e Perin respinge. CI PENSA PALACIO - Al minuto 31 ecco il gol: lancio a mezza altezza di Chivu, Cassano prolunga di tacco, palla al limite dell'area per Palacio che salta Terlizzi e infila Perin sul secondo palo. Il vantaggio nerazzurro è meritato e viene consolidato fino al termine del primo tempo. Come al 46' quando Cassano inventa per Jonathan, lanciato a destra in profondità, in area. Ma l'esterno spreca tutto sbagliando il cross per Palacio. LA CHIUDE GUARIN  - A inizio secondo tempo si vede un Pescara finalmente propositivo e proiettato in attacco. Ma dura poco e soprattutto gli abruzzesi sono così esposti al micidiale contropiede nerazzurro. Al 7' percussione a destra di Guarin, palla a Jonathan che calcia dal limite di potenza. Sfera di poco sul fondo. E' il preludio al 2-0. Minuto 9': Jonathan a destra serve in area Palacio che si libera di Colucci e fa un assist a Guarin che insacca col destro dal limite dell'area piccola. Un minuto dopo Palacio potrebbe siglare la doppietta personale ma Capuano si oppone con coraggio e lo ferma. IL PESCARA SI ARRENDE - L'Inter mantiene il vantaggio e gioca bene. Convince finalmente Pereira, autore di una buona prova sulla corsia sinistra. Ottimo il giovane Benassi in mezzo al campo, aiutato da capitan Zanetti. Quasi perfetto in difesa Cambiasso e infine grande intesa del trio Guarin-Cassano-Palacio in attacco. Il Pescara può fare poco e non servono i cambi di Bergodi che prova a inserire Cascione prima e Abbruscato e Caprari poi. Strama al 23' richiama in panchina Cassano per far entrare Rocchi: il barese non la prende benissimo ed esce dal campo arrabbiato. Al 33' l'unica sbavatura difensiva: Chivu regala palla a Jonathas che però spreca calciando palla sopra la traversa. Un minuto dopo ennesimo contropiede nerazzurro con tiro dal limite di Pereira che Perin respinge. L'Inter sale al terzo posto in classifica, a quota 38, un punto in meno della Lazio. Resta invece a 20 il Pescara, distante quattro punti dalla zona B. INTER-PESCARA 2-0 (1-0) INTER (3-4-1-2): Handanovic 6; Silvestre 6, Cambiasso 7, Chivu 6; Jonathan 6, Zanetti 6,5, Benassi 7, Pereira 6,5; Guarin 6,5 (33' st Mudingayi sv); Palacio 7 (42' st Milito sv), Cassano 6,5 (23' st Rocchi 6). In panchina: Belec, Di Gennaro, Bianchetti, Mariga, Obi, Duncan, Coutinho, Livaja. Allenatore: Stramaccioni 6,5. PESCARA (4-3-1-2): Perin 6; Balzano 6, Capuano 6, Terlizzi 5, Modesto 5,5; Nielsen 5 (19' st Cascione 6), Colucci 5, Bjarnason 5,5; Weiss 5,5 (37' st Caprari sv); Jonathas 5, Celik 5,5 (32' st Abbruscato sv). In panchina: Pelizzoli, Falso, Zanon, Romagnoli, Bocchetti, Blasi, Vukusic. Allenatore: Bergodi 5 ARBITRO: Celi di Campobasso 6. RETI: 31' pt Palacio, 9' st Guarin. NOTE : serata serena, terreno in buone condizioni. Ammoniti: Palacio, Benassi, Balzano e Celik. Angoli: 6-4 per l'Inter. Recupero: 1'; 3'. Leggi i commenti I commenti dei lettori 
MILANO - "Sicuramente l'Inter ha fatto un'ottima gara, ma noi abbiamo fatto la più brutta prestazione da quando sono allenatore". Così tecnico del Pescara, Cristiano Bergodi, dopo la sconfitta rimediata dal club abruzzese sul campo dell'Inter per 2-0. "NON SIAMO RIUSCITI A FARE NULLA" - "Stasera non siamo riusciti a fare nulla e abbiamo perso meritatamente - ha osservato Bergodi - dovevamo essere più aggressivi a centrocampo, ci siamo mossi poco senza palla, abbiamo sbagliato tanti passaggi e non abbiamo saputo organizzare le ripartenze, cosa fatta abbastanza bene nel secondo tempo contro la Fiorentina. Una prestazione sotto tono in tutti i sensi, dobbiamo crescere nella continuità, fare meglio entrambe le fasi: tutti devono darsi una regolata perché solo aiutandoci possiamo fare bene e sfruttare le buone qualità davanti: per una squadra che deve salvarsi la determinazione a l'agonismo sono fondamentali". "NON VEDIAMO TUTTO NEGATIVO" - Reduce da tre vittorie nelle precedenti quattro gare, Bergodi comunque non è affatto preoccupato: "Da quando sono arrivato credo d'aver cambiato qualcosa nell'atteggiamento dei ragazzi - ha spiegato il tecnico del Pescara - non prendiamo tutto negativo, i ragazzi stanno migliorando settimana dopo settimana e possono far bene. Dovremo aver preso anche un giocatore come D'Agostino, ma io sono comunque soddisfatto dei giocatori a disposizione. La fame non ci manca, ora lavoriamo e cerchiamo di migliorare". Leggi i commenti I commenti dei lettori 
ROMA - Un difficile vertice - durato oltre due ore - tra Monti, Fini, Casini e Riccardi. E alla fine la lista centrista ha avuto il via libera anche al Senato (tutti i candidati) . Il leader dell'Udc fa la parte del mattatore. Pier Ferdinando Casini sarà capolista di "Con Monti per l'Italia" in cinque regioni: Lazio, Campania, Basilicata, Calabria e Sicilia. Enzo Moavero è l'unico membro dell'attuale governo in corsa per Palazzo Madama. Il ministro per gli Affari Europei è terzo in lista nel Lazio, alle spalle di Casini e di Giulia Bongiorno (Fli). In Lombardia - la regione chiave per la vittoria finale, ormai ribattezzata l'Ohio italiana - il professore, come annunciato, schiera il tridente: Gabriele Albertini, Pietro Ichino, Mario Mauro, seguìti dal finiano Benedetto Della Vedova. Mario Sechi, ex direttore del Tempo , è invece capolista in Sardegna. A guidare la lista in Umbria è Linda Lanzillotta, in Piemonte Andrea Oliverio. Due ex esponenti di spicco del Pd che hanno ottenuto una testa di serie: si tratta di Pietro Ichino (in Toscana, ma è anche secondo in lista in Lombardia) e Alessandro Maran (in Friuli Venezia Giulia). A parte Della Vedova, Alessandro Ruben (quarto in Puglia), Giuseppe Consolo (quinto in Campania) e Mario Baldassarri (quarto in Sicilia) sono i 'finiani' di Futuro e Libertà che spiccano nella lista di Mario Monti al Senato. In 'pole position' nel Lazio c'è Giulia Bongiorno, candidata anche a governatore della regione. Per quanto riguarda l'Udc - oltre a Casini, che fa la parte del leone - si segnalano Roberto Rao (quarto in Lazio), Mauro Libè (secondo in Emilia-Romagna), Antonio De Poli (secondo in Veneto), Michele Trematerra (secondo in Calabria) e Salvatore Ruggeri (secondo in Puglia). Alessio De Giorgi, direttore di Gay.it, è quarto nella lista in Toscana. Mentre sono ancora al lavoro i partiti di Fini e Casini per mettere a punto le rispettive liste per la Camera, si è dunque completato il quadro delle liste che fanno direttamente riferimento al premier. E Monti parte ora con la battaglia per le firme: "Sottoscrivi il cambiamento! Firma con #Monti per l'Italia! @scelta_civica", scrive su twitter. La formazione del professore ha così avviato la campagna in diverse città italiane per la raccolta delle firme necessarie alla presentazione delle liste. Argomenti elezioni politiche 2013 Leggi i commenti I commenti dei lettori 
