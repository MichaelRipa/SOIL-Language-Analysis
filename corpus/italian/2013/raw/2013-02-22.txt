
Chiusura di campagna elettorale a Napoli per il candidato premier di Rivoluzione civile, Antonio Ingroia. Il comizio conclusivo al Palapartenope dopo un tour de force di incontri in altre quattro regioni italiane in un solo giorno: Lazio, Abruzzo, Molise, Sardegna e appunto Campania. Proprio a causa della quantità di appuntamenti, Ingroia arriva in città con ritardo, ma a conclusione della sua giornata e della sua campagna per le politiche non risparmia critiche agli avversari. Due su tutti: Grillo e Berlusconi. Commentando l'assenza del Cavaliere che ha disertato l'appuntamento alla Mostra d'Oltremare, Ingroia ha dichiarato: "E' l'ulteriore dimostrazione che si sottrae a ogni forma di confronto. Si è sottratto a quello con gli altri candidati e si sottrae anche al confronto con i napoletani". Parlando del leader del Movimento Cinquestelle ha poi ribadito che con lui "non c'è alcuna possibilità di dialogo". "Sta prendendo in giro gli italiani, molti lo voteranno pensando che sia lui ad andare in parlamento, mentre ci andranno persone che nessuno di noi conosce". A fare da apripista al pm palermitano, oltre ai candidati del territorio a Camera e Senato, salgono sul palco il sindaco Luigi de Magistris, il "padrone di casa", e il giornalista Sandro Ruotolo, in lista per il parlamento. "Mancano poche ore alle elezioni politiche. Si fa insopportabile l'appello al cosiddetto voto utile - ha dichiarato de Magistris - la Costituzione repubblicana parla di voto libero, personale, eguale e segreto. Non parla dunque di voto utile". Ingroia, per de Magistris, è "persona credibile, magistrato con la schiena dritta che ha avuto il coraggio di compiere inchieste delicate" e votare per lui "sarebbe un segnale importante per andare avanti in quella rivoluzione che cesserà quando il paese sarà liberato dalle mafie, dalle cricche, dalla corruzione, dal grumo di poteri". "Rivoluzione Civile si è candidata come una forza di governo per cui non ci tireremo indietro se ci sarà da appoggiare un governo alternativo al berlusconismo e al montismo", annuncia de Magistris. "Se la proposta verrà da Bersani - ha aggiunto - o da Grillo, se dovesse essere lui il primo partito, non ci tireremmo indietro". 
"Questa città è ormai priva di tutto: manca il presidente della Regione,  il sindaco e suoi amichetti tra un po' se ne andranno, e neanche il  Papa ce l'ha più fatta". Il leader del Movimento 5 stelle, Beppe  Grillo, ironizza nello sferrare colpi a destra e a manca ma non risparmia nessuno, nemmeno l'attuale amministrazione locale. Il comizio si apre con un altro monito quello di Davide Barillari, il  candidato governatore alla Regione Lazio che dal palco afferma: "Siamo pronti,  aspettiamo queste 48 ore e poi aspetteremo le poche  ore che ci separano dalla rivoluzione, manderemo in bicicletta Storace e Zingaretti". 
Hyundai amplia la gamma del suo medium Suv. Dopo oltre 30.000 unità vendute in Italia (e più di 170.000 in Europa), la casa coreana lancia una nuova versione turbodiesel della ix35 denominata “Xpossible”. La parola d’ordine con cui i progettisti hanno realizzato questa speciale versione è stata “versatilità” ed è concepita per soddisfare le esigenze degli automobilisti italiani più esigenti che desiderano distinguersi con una versione super accessoriata. La Xpossible si colloca al top di gamma, affiancando le versioni Classic e Comfort e propulsori turbodiesel CRDi nelle motorizzazioni 1.7 2WD (115 Cv) e 2.0 4WD (136 e 184 Cv, quest’ultima anche con cambio automatico). Al completo allestimento previsto per la versione Comfort (l’attuale “best seller” della gamma da cui deriva) con climatizzatore automatico, bluetooth, sedili in pelle e tessuto, cerchi in lega da 17”, aggiunge anche il navigatore touchscreen da 6,5”, sistema audio potenziato, retrocamera, sensori luce e pioggia e vetri oscurati e “start button” per un maggiore comfort. Inoltre per nuova versione è disponibile come optional il pack Deluxe, con cerchi in lega da 18” e quadro strumenti ad alta leggibilità, sedili rivestiti in pelle e tetto panoramico elettrico. Secondo la filiale italiana del brand: “La ix35 Xpossible sottolinea ancora una volta l’impegno Hyundai nella produzione di automobili sviluppate appositamente per la clientela più esigente, come quella italiana: la realizzazione di questa versione ha unito, infatti, l’esperienza della filiale italiana con il design ed il know-how del Centro R&D europeo di Hyundai in Germania all’eccellenza produttiva dello stabilimento in Repubblica Ceca. Come ogni altra vettura della Casa, anche la nuova ix35 Xpossible beneficia dell’esclusiva “Tripla 5”, lo speciale “pacchetto” di servizi a chilometraggio illimitato che solo Hyundai può vantare sul mercato: 5 anni di garanzia, 5 anni di assistenza stradale e 5 anni di controlli gratuiti”. La Hyundai ix35 Xpossible può già essere ordinata in tutte le concessionarie con un listino che parte da 25.650 euro (1.7 CRDi 2WD, chiavi in mano IPT esclusa), mentre le consegne sono previste per la metà del prossimo mese di marzo. (m.r.) 
Maschere antigas e biglietti ferroviari per la Valsusa acquistati dal Movimento 5 Stelle con soldi pubblici. Lo rende noto Fabrizio Biolè, consigliere regionale piemontese espulso lo scorso novembre dal movimento di Beppe Grillo che ha messo on line l'estratto conto dei soldi pubblici depositati in un conto della Banca etica.  "Lo faccio per una questione di trasparenza - spiega - e non certo per danneggiare il Movimento, ma quando si ha a che fare con soldi pubblici c'è bisogno della massima trasparenza". Secondo l'accusa dell'ex amico i soldi degli stipendi dei consiglieri sarebbero anche serviti per l'acquisto di caschetti e maschere e biglietti per le manifestazioni in Valsusa. 
"Silvio Berlusconi non si è presentato a Napoli per chiudere la sua campagna elettorale? Questo può significare due cose: crede che il suo campo di battaglia decisivo sia altrove e che il suo primo rivale per convincere gli elettori indecisi sia Beppe Grillo, non Bersani né Monti". Interpreta così l'uscita di scena di Berlusconi dalla campagna elettorale Bill Emmott, uno dei più duri avversari del Cavaliere sin da quando nelle vesti di direttore di "The Economist" non risparmiava copertine al vetriolo nei suoi confronti. Il famoso giornalista inglese presenta sabato 23 febbraio alle 10.30 a Napoli al cinema Modernissimo il documentario "Girlfriend in a Coma" di cui è protagonista e coautore insieme con la regista, la giornalista Annalisa Piras. L'evento è organizzato da diverse associazioni impegnate nell'innovazione partecipata. Il documentario sul declino dell'Italia che evoca il titolo della canzone degli Smiths, bloccato al Maxxi di Roma, non risparmia neanche Napoli. Già nel trailer, dove compare un fotogramma sull'omicidio shock davanti al bar al rione Sanità, tra la gente nel 2009. "Napoli è il microcosmo del "coma" dell'Italia degli ultimi vent'anni", dice Emmott. "In questa città le istituzioni sono spesso assenti, l'ignavia è diffusa tra troppi cittadini pronti ad accettare corruzione, illegalità e inefficienza dei servizi pubblici come un elemento ineluttabile della vita da non poter cambiare". Emmott critica aspramente il clima che ostacola la scommessa degli imprenditori e blocca qualsiasi iniziativa economica, aggiungendo: "eppure Napoli potrebbe diventare la sede principale di molte imprese innovative e appetibili sul mercato". Ma sul voto di scambio, argomento che sta a cuore a Roberto Saviano tra gli intervistati del docu-film, il giornalista inglese non punta il dito solo contro la città all'ombra del Vesuvio. "Non c'è dubbio, come Saviano dice nel nostro film, che molti voti siano comprati e venduti a Napoli e che la camorra abbia una grossa influenza in questo meccanismo, ma purtroppo questa triste pratica è molto diffusa anche in Lombardia e in altre zone del Nord Italia. È diventata una questione nazionale e nessun italiano, specialmente settentrionale, può congedarla come un "problema napoletano". E questo conferma che l'illegalità a Napoli deve essere affrontata su scala nazionale e internazionale". Emmott non si limita al voto di scambio, ma offre una sua disamina sul problema legalità tout court nel Belpaese: "È vergognosa l'incapacità da parte del Parlamento di approvare una legge che impedisca ai politici con processi in corso o sentenze di condanna di candidarsi. In molte altre democrazie occidentali sarebbe stato sicuramente vietato. Se l'Italia non ha ritenuto importante approvarla, significa che non ritiene importante lo stato di diritto, non è considerato con rispetto neanche da coloro i quali fanno le leggi, ossia i parlamentari. Come spieghiamo in "Girlfriend in a Coma" questo è uno dei sintomi della malattia dell'Italia: l'illegalità viene giustificata dalle persone ai vertici di questo paese, dai piani alti, e invece solo un piccolo gruppo di persone della società civile sembra occuparsi di questo grave problema". Emmott così attento al nostro paese, sua seconda patria, oramai parla anche un po' d'italiano, approva l'impegno politico di Luigi de Magistris nella campagna per le politiche: "Non trovo nulla di strano se il sindaco di Napoli faccia parte di un nuovo movimento politico, soprattutto perché i vecchi partiti sono stati screditati, in particolare a livello locale". 
Ha solo 19 anni l'assassino di Quinto Orsi, il meccanico di 72 anni investito e ucciso durante il tentativo di furto dell'auto di un cliente. E' un giovane rom di origine bosniaca, la cui famiglia è già nota alle forze dell'ordine. Il ragazzo è stato fermato dalla Squadra mobile, ed è stato riconosciuto dal figlio della vittima. Il Pm Beatrice Ronchi ha scritto nel fascicolo l'accusa di cui dovrà rispondere: tentata rapina e omicidio aggravato. VIDEO Travolge l'anziano e scappa Il giovane ha ammesso di aver investito il meccanico, ma si è difeso dicendo di averlo travolto involontariamente, parlando quindi di una disgrazia e puntando su un possibile omicidio colposo. La Procura ha mantenuto inalterata la propria posizione con la contestazione dell'omicidio volontario con dolo eventuale: lo spazio di manovra nel piazzale davanti all'officina era, infatti, talmente angusto e la manovra stessa talmente repentina e spericolata, che si ritiene che chi guidava l'auto abbia accettato consciamente il rischio di uccidere. ''Un sincero grazie alle forze dell'ordine che hanno lavorato con il massimo impegno e in strettissima collaborazione con il pm Ronchi'', ha detto il procuratore aggiunto e portavoce della Procura di Bologna, Valter Giovannini. Il fatto intanto ha riportato fortemente alla ribalta il problema sicurezza tra artigiani e commercianti. La Lega Nord, addirittura, prima dell'arresto aveva proposto di mettere dei soldi a disposizione della sua cattura. "Mettiamo una taglia sull'omicida di via Ferrarese!", ha scritto su Facebook il capogruppo in Comune a Bologna e candidato per la Lega Nord Manes Bernardini. "Non c'è bisogno di taglie, non c'è bisogno di tornare al Medio Evo, non c'è bisogno di offendere le forze dell'ordine", aveva replicato il sindaco Virginio Merola. 

In un'Eurozona ancora falcidiata dalla crisi economica, dopo la Francia anche il Regno Unito perde la prestigiosa 'tripla A'. E nel club dei 'virtuosi' nel Vecchio Continente restano oramai solo quattro Paesi: Germania, Olanda, Finlandia e Lussemburgo. L'agenzia internazionale Moody's ha operato il downgrade del debito sovrano inglese. Il rating sulle emissioni è stato declassato ad 'Aa1' con outlook stabile. La decisione - si legge in una nota dell'agenzia - è stata presa in base a tre fattori. Innanzitutto "la prolungata debolezza delle prospettive di crescita nel medio termine, con una ripresa fiacca" destinata a proseguire ancora per molto tempo. Questa debole crescita, in secondo luogo, inevitabilmente "pone delle sfide sul fronte dell'attuazione del programma di consolidamento di bilancio" da parte del governo di David Cameron. Programma che rischia di arenarsi o comunque di rallentare. A preoccupare - spiegano infine gli analisti di Moody's - è poi "il deterioramento della capacità di assorbire gli choc" da parte del sistema amministrativo e finanziario britannico, a causa di "un elevato e crescente livello del debito pubblico". Debito la cui struttura resta comunque "positiva" e non desta al momento eccessive preoccupazioni. Per tutti questi motivi l'outlook legato alla Gran Bretagna - vale a dire le prospettive economiche e finanziarie - è stato rivisto a "stabile". Questo considerando anche "i considerevoli rischi di esposizione" legati ad un eventuale peggioramento della situazione sul fronte della crisi dei debiti sovrani in Europa. Rischi di contagio solo in parte mitigati - spiega Moody's - dalla flessibilità legata a una politica monetaria indipendente. Per l'agenzia di rating, comunque, nonostante il downgrade lo situazione del credito nel Regno Unito "resta estremamente positiva", grazie ad un'economia "altamente competitiva e ben diversificata". E grazie anche a "una robusta struttura istituzionale". Moody's ha abbassato il rating dell'Italia nel luglio scorso, portandolo a Baa2. 
ROMA - " Il caso Noemi l'avete inventato voi e il Corriere della Sera. E' una bufala totale, non ho mai messo un dito addosso a quella ragazzina, che è gioiosa e simpatica. I testimoni dicono il contrario? I testimoni li avete pagati voi, la vostra è stata una campagna criminale, il vostro non è un giornale ma una fonte politica di disinformazione". Lo ha detto Silvio Berlusconi rivolgendosi al giornalista di "Repubblica", Claudio Tito, durante la "Tribuna elettorale" di Raidue. Berlusconi si riferisce alla allora minorenne ragazza napoletana, ospitata a Villa Certosa. Tito ha replicato dicendo: "Il mio giornale ha fatto solo informazione". Le dieci domande di Giuseppe D'Avanzo a Silvio Berlusconi La risposta di Repubblica è nelle inchieste giornalistiche sull'argomento, quelle di Giuseppe D'Avanzo e di Conchita Sannino i cui servizi rivelarono i rapporti tra Berlusconi e Noemi Letizia; inchieste nelle quali vengono dimostrate le contraddizioni, le omissioni legate a quella vicenda, a partire dalle denunce della sua ora ex moglie, Veronica Lario. Naturalmente Silvio Berlusconi dovrà rispondere di queste gravissime affermazioni. Durissima la replica del direttore di " Repubblica ", Ezio Mauro: "Berlusconi in tv perde le staffe sui casi Ruby e Noemi: Repubblica 'ha pagato i testimoni'. Poichè è falso, deve provarlo o chiedere scusa". Argomenti elezioni politiche 2013 
