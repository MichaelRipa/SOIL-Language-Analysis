Panerai Classic Yachts Challenge fa tappa dal 14 al 16 giugno a Porto Santo Stefano, per uno dei raduni storici delle vele d’epoca in Italia Comincia domani, venerdì 14 giugno a Porto Santo Stefano in Toscana, l'Argentario Sailing Week regata internazionale riservata alle barche d'epoca. Un'occasione unica per ammirare dal vivo le più belle imbarcazioni che hanno fatto la storia dello yachting mondiale che saranno ormeggiate nel porto della Pilarella. Gl iscritti sono 40 provenienti da 6 nazioni.  Nella giornata odierna un vento da Nord Ovest che nel pomeriggio ha raggiunto anche i 15 nodi con mare piatto, ha consentito a molti dei partecipanti di allenarsi in condizioni ideali. Nell'ambito del programma degli eventi sociali, questa sera alle 19.00 tutti i partecipanti all'evento sono invitati al cocktail di benvenuto che si terrà presso la sede dello Yacht Club Santo Stefano. Domani  armatori ed equipaggi saranno ospiti alla Tenuta Agricola dell'Uccellina per una cena a buffet, mentre sabato presso il villaggio regate in Piazza dei Rioni sarà offerto un Oyster Cocktail con vino e spumante Bortolomiol. Domenica sempre al Villaggio Regate, dopo la cerimonia di premiazione, è in programma un Farewell Cocktail. Le regate avranno inizio domani venerdì 13 giugno alle ore 11.00 e termineranno domenica 16 giugno. I partecipanti sono suddivisi in cinque categorie: Vintage, Classic, Big Boats, Spirit of Tradition, Metric classes and One Design. Officine Panerai premierà i primi tre classificati nelle classi Classic, Vintage, Big Boats e Spirit of Tradition oltre al primo overall delle Classi Classic, Vintage, Big Boat e Spirit of Tradition. L' Argentario Sailing Week fa parte del Circuito del Mediterraneo del Panerai Classic Yachts Challenge. La prima tappa in calendario è stata quella delle Les Voiles d’Antibes (29 maggio – 2 giugno 2013), seguita dall’Argentario Sailing Week di Porto Santo Stefano per continuare poi con Vele d’Epoca a Napoli (26-30 giugno), la X Copa del Rey de Barcos de Epoca a Mahon (27-31 agosto). La tappa conclusiva si svolgerà a Cannes con le Régates Royales (24-28 settembre 2013). L'Argentario Sailing Week 2013 è organizzata dallo Yacht Club Santo Stefano, con il patrocinio del Comune di Monte Argentario e dell’AIVE (Associazione Italiana Vele d’Epoca) e con il supporto della Camera di Commercio di Grosseto e della Pro Loco di Porto Santo Stefano. Title Sponsor è Officine Panerai. Gli altri Sponsor della manifestazione sono: Argentario Approdi Spa, Tenuta Agricola dell'Uccellina e Cantiere Navale dell'Argentario srl. Sponsor Tecnico: NYL FTS. Fornitori Ufficiali: Bortolomiol, Roman's e Azienda Florovivaistica Albiati.  Il Consorzio LaMMA fornisce le previsioni meteo dettagliate per il campo di regata. Leggi i commenti I commenti dei lettori 
Guido Barilla, il presidente dell'omonimo gruppo multinazionale di Parma ha fatto sapere, in serata, di "non avere nessun interesse ad entrare in politica". Lo ha fatto dopo aver letto del suo presunto coinvolgimento nel progetto di un nuovo Pdl da parte di Silvio Berlusconi svelato all'Huffinghton post 
NEW YORK - Il regime di Bashar al Assad ha usato armi chimiche, in particolare gas sarin: lo conferma la Casa Bianca con una nota, sottolineando come sia stata superata quella 'linea rossa' più volte evocata dal presidente Barack Obama. Secondo la dichiarazione, l'esercito di Assad avrebbe usato armi chimiche, incluso il gas sarin, su scala ridotta, ma più volte nell'ultimo anno, caudando la morte di almeno 150 persone. D'altra parte, si aggiunge, non c'è alcun riscontro sul fatto che armi chimiche siano state utlizzate dai ribelli. La conseguenza della "scoperta", cui si è arrivati attraverso conferme da differenti fonti indipendenti, porterà Washington a sostenere direttamente le forze di opposizione: "Il regime di Assad - recita la nota ufficiale - deve sapere che le sue azioni ci hanno portato ad aumentare l'assistenza che offriamo all'opposizione siriana, incluso l'aiuto diretto ai ribelli. E questi sforzi aumenteranno andando avanti". La Casa Bianca annuncia poi che consulterà gli alleati del G8 e la Russia per le valutazioni del caso alla luce della rivelazione sulle armi chimiche. Proprio sulla posizione del governo americano sulla vicenda siriana c'era stato in giornata un attacco durissimo dell'ex presidente Usa, Bill Clinton che aveva definito "folle"  la gestione della crisi da parte di Barack Obama.  Immediata e seccata la replica della Casa Bianca: "Per quanto sia terribile la situazione in Siria, il presidente Obama ha il dovere di prendere le decisioni politiche in base a ciò che è meglio per l'interesse degli Stati Uniti". 
ROMA - Quattro persone sono morte in una sparatoria allo Cherokee Place buniness incubator, un centro commerciale e finanziario nella zona sud di Saint Louis, nel Missouri. Lo ha riferito la polizia, citata dai media Usa. Le vittime sarebbero due uomini e due donne. Secondo una prima ricostruzione, la persona che ha sparato e ucciso le altre tre si sarebbe suicidata. La sparatoria, spiega la polizia, è avvenuta in un negozio a circa cinque minuti dal centro della città. Le vittime, è confermato, sono l'uomo che ha sparato e altre tre persone. Sul luogo della tragedia è stata trivata una pistola semiautomatica. Non sono per ora disponibili altri dettagli. Intorno al posto centinaia di persone si sono radunate negli isolati vicini per capire cosa sia successo. Michael Sack, capitano della polizia, ha detto di non poter ancora rivelare le identità delle vittime, dicendo solo che si tratta di persone dall'apparente età di 40-50 anni e che probabilmente erano tutti colleghi di lavoro. L'allarme è stato dato da un impiegato di un vicino ufficio che aveva sentito i colpi di pistola. 

Una ragazza straniera - la questura non sa ancora di quale nazionalità sia - è stata trovata in tarda serata in fin di vita in una casa di via Tribunali, nel centro storico di Napoli. La giovane era in un sacco dell'immondizia, imbavagliata, con la testa spaccata. Se qualcuno, che evidentemente sapeva o è stato testimone di quanto avvenuto, non avesse chiamato il 118, la donna sarebbe morta di lì a poco. I soccorritori, aperto il sacco dell'immondizia, hanno trovato la ragazza con il volto tumefatto, una profonda e vasta ferita al capo, legata e imbavagliata. Segni inequivocabili di un pestaggio feroce. E' stata subito portata all'ospedale Loreto Mare. Dove è stata sottoposta a un intervento chirurgico e, in queste ore, lotta per la sua vita. Indaga la squadra mobile di Napoli. Argomenti femminicidi 
ROMA - Roma reagisce con orgoglio (67-62) alla sconfitta subita in gara-1 e pareggia i conti (1-1) contro Siena nella serie di finale. L'Acea doveva vincere per restare in corsa e lo ha fatto con una prova tutto cuore, sorretta da un Datome versione Mvp. Il capitano virtussino è stato, assieme a Lawal (rispettivamente 17 e 19 punti a testa) tra i grandi protagonisti della serata, annullando di fatto l'ottima prova, tra le file toscane, di Ortner (19 punti). SIENA AVANTI ANCHE DI 12 PUNTI - Dopo un avvio equilibrato (20-20), Siena affonda i colpi con Eze, Brown e Hackett e centra il primo break significativo (20-27). Roma accusa il colpo, sbaglia tanto e consente alla Montepaschi di andare al riposo sul +9 (24-33 al 20'). Al rientro dagli spogliatoi è ancora Ortner a dominare sotto canestro e Sanikidze infila il massimo vantaggio +12 (30-42). Calvani passa alla zona e Roma ricuce lo strappo (43-48). DECIDONO DATOME E TAYLOR - Trascinata da un palazzetto gremito, la Virtus trova energie nascoste e in avvio dell'ultimo periodo, grazie a  Taylor e Datome, raggiunge il pareggio (53-53). Siena perde il bandolo della matassa e, trafitta da Lawal, scivola sotto di 4 (57-53) a 5' dal termine. A rianimarla pensano Carraretto e Hackett che la riportano avanti (59-60) a -3'. Il finale è punto a punto, ma a fare la differenza intervengono Datome con una schiacciata (64-61) e poi Taylor con tre liberi che chiudono definitivamente il discorso. Adesso la serie si sposta a Siena per gara-3 (sabato) e gara-4 (lunedì). ROMA-SIENA 67 - 62 (18-16, 6-17, 22-18) Roma : Goss 11, Jones 2, D'Ercole 3, Datome 17, Bailey, Taylor 10, Lawal 19, Czyz 5, Lorant. N. e.: Tambone, Tonolli, Tonolli. All.: Calvani. Siena: Brown 8, Eze 4, Carraretto 5, Rasic, Kangur, Sanikidze 3, Ress 3, Ortner 19, Janning, Hackett 12, Moss 8. N. e.: Lechthaler. All.: Banchi. Arbitri: Lamonica, Taurino, Sahin. Note - Tiri liberi: Roma 11/21, Siena 7/14. Tiri da tre: Roma 6/20, Siena 3/19. Rimbalzi: Roma 38, Siena 37. Usciti per 5 falli: Carraretto al 39'39''. Spettatori: 3492. Argomenti basket basket play off 2013 virtus roma montepaschi siena Leggi i commenti I commenti dei lettori 
L'Acea pareggia la serie scudetto con il Monte dei Paschi di Siena vincendo gara 2 per 67 a 62 dopo una partita passata per lungo tempo sotto, ad inseguire Siena e con lo spettro di uno 0-2 che avrebbe forse chiuso in anticipo la questione scudetto. Il verdetto di ieri sera dice che in questa finale ci sarà almeno gara 5, di nuovo a Roma, mercoledì prossimo dopo le due in Toscana di sabato e lunedì. L'Acea Roma ha vinto perché ha saputo ritrovare la sua migliore caratteristica: il carattere di squadra che non si arrende mai. E perché ha ritrovato la vena di Gigi Datome, splendido protagonista. La partita era cominciata bene per Roma che diversamente a due giorni fa aveva preso molto sul serio i primi minuti della gara, probabilmente sferzata da quell'"imbarazzante" pronunciato dal suo allenatore Marco Calvani rispetto alla difesa. Ma anche in attacco la squadra romana ha trovato subito i tiri giusti andando a segno a ripetizione con Goss, Lawal e, notizia delle notizie, con un Datome subito pronto rispetto alle altre partite, autore di sei punti nel primo quarto. I dieci minuti iniziali sono stati per metà un rincorrersi delle due squadre avanti di un punto in alternanza. Poi l'Acea ha spinto un po' sull'acceleratore ed ha prodotto un piccolo vantaggio di tre punti che solo la zona di Siena ha impedito di cementare oltre. Il tempo si è chiuso con la squadra romana avanti di due punti 18 a 16 ma con una percentuale al tiro, 8 su 11, che poteva far immaginare chissà quale futuro. Invece la seconda frazione di gioco è stata un disastro tanto dal punto di vista difensivo quanto da quello offensivo. Perché il Monte dei Paschi ha alzato la forza della sua difesa, prendendo le contromisure per esempio a Lawal costringendolo a due palle perse, ha contestato tutti i tiri da fuori dei romani ed ha inoltre chiuso la via del canestro alle penetrazioni di Taylor e Goss. Così per Roma sono venuti fuori solo due canestri dal campo su 16 tentativi ed un parziale di 7 a 17 che ha messo Siena avanti di 9 punti all'intervallo lungo, grazie alla maggiore capacità di lettura offensiva degli ospiti che non trovando la vena da tre punti come in gara uno, si sono affidati molto ai lunghi che hanno segnato comodi punti da sotto canestro. Ed allora, quando nel terzo quarto il Monte dei Paschi si è portato avanti di 12 punti poco oltre la metà del periodo, 36 a 48, i fantasmi di gara uno si sono materializzati. Ma improvvisamente in mezzo alla stanchezza che sembrava regnare insieme ad una sorta di rassegnazione in quelli dell'Acea si è accesa la luce di Datome e Jones che con due triple hanno dimezzato il vantaggio senese dando il via ad un parziale importante di Roma, 10 a 2, che fino al termine del quarto ha portato i romani sotto di soli 5 punti, 46 a 51. Un parziale proseguito poi nel quarto e decisivo periodo grazie ancora a Datome, finalmente tornato l'uomo immarcabile di tutto il campionato e ad un Lawal signore dell'area pitturata. Non è un caso che proprio Datome abbia segnato il 53 pari con 7 minuti da giocare e Lawal un minuto dopo abbia siglato il sorpasso di Roma sul 55 a 53. Da quel momento, a parte un momento di nuovo vantaggio del Monte Paschi sul 60 a 61, Roma non ha più perso l'inerzia della partita perché Bobby Jones ha fatto pentole e coperchi, difendendo, distribuendo palloni d'oro in attacco, stoppando e dando energia a tutta la squadra con la sua forza fisica ed il suo coraggio. Gara 3 si gioca domani sera a Siena alle 20.30. Argomenti siena finale scudetto acea roma 
«Caro Matteo mi dimetto, per problemi di salute ti chiedo di sollevarmi dall’incarico». Ha gettato così la spugna ieri l’assessore al traffico e ai lavori pubblici Massimo Mattei. Con una sofferta lettera al sindaco Renzi ha spiegato dei suoi problemi di salute, a quanto pare una malattia infiammatoria che avrà bisogno di ulteriori esami clinici e probabilmente anche di un intervento chirurgico nelle prossime settimane. Per questo, ha spiegato Mattei, non ce la farà a rimanere assessore in questi ultimi 11 mesi di mandato, prima delle elezioni del 2014. Tanto più che non saranno mesi semplici: per l’assessorato finora guidato da Mattei sarà una fase quanto mai delicata, con i lavori di asfaltatura delle strade per i mondiali di ciclismo da finire e poi le gare iridate di settembre che metteranno a dura prova i nervi della mobilità cittadina. Il sindaco ha preso atto della richiesta di Mattei, ha valutato attentamente la faccenda e quindi accettato le sue dimissioni ringraziandolo in una nota per il lavoro svolto e augurandogli una pronta e completa guarigione. Subito dopo la forma però il sindaco ha subito reso noto il successore di Mattei: «Per questi ultimi 11 mesi di mandato il sindaco assegnerà le deleghe di Mattei all'avvocato Filippo Bonaccorsi, già direttore del settore trasporti della Provincia di Firenze e poi presidente di Ataf», annunciava ieri sera la nota ufficiale di Palazzo Vecchio. I problemi di salute di questi giorni e le conseguenti dimissioni tolgono forse Mattei anche dall’imbarazzo per la vicenda che coinvolge un suo ex collaboratore, lambito dall’inchiesta sulle escort. Bonaccorsi, romano di origini, è stato l’ultimo presidente dell’Ataf pubblica. Non sarà una sostituzione immediata però: Bonaccorsi, che è amministratore di Ataf spa, l’azienda che ha mantenuto il patrimonio dell’azienda dei bus (pensiline, depositi) assumerà formalmente l'incarico dopo l'approvazione del bilancio dell'azienda. Instancabile amministratore e appassionato politico, Mattei veniva dal Pds Ds e ora è nel Pd. Era già stato consigliere comunale in passato e poi aveva ricoperto l’incarico di presidente del Consiglio provinciale durante la presidenza Renzi. In questi anni si è distinto per la capacità di dialogo: incontrava ogni mercoledì i cittadini nel suo ufficio, non mancava ad una sola riunione con enti, associazioni e comitati che lo interpellavano o lo convocavano per questioni legate ai trasporti pubblici, alla viabilità, ai lavori sulle strade, ai problemi di degrado, sicurezza, vivibilità. «Siamo dispiaciuti di fronte a questa scelta, Massimo ha svolto il suo incarico finora con responsabilità e competenza: in questo momento non possiamo che essergli vicini», commentano Patrizio Mecacci e Lorenza Giani, segretari del Pd metropolitano e comunale. Argomenti comune comune firenze massimo mattei matteo renzi 
