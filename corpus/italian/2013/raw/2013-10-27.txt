ROMA - Torna il sereno in casa Lazio dopo un mese ricco di polemiche e risultati poco convincenti. I biancocelesti conquistato i primi tre punti a distanza di 32 giorni dall’ultima volta (Lazio-Catania 3-1 il 25 settembre scorso, ndr) e lo fanno battendo il Cagliari nel posticipo della nona giornata di serie A. A trascinare i capitolini, spenti e sterili per tutto il primo tempo, ci pensa Miroslav Klose a inizio ripresa. Un successo che permette agli uomini di Petkovic di restare in scia delle migliori. Per i sardi, invece, resta ancora un tabù la prima vittoria in trasferta in questa stagione. VIA LA PAURA, RESTANO I PROBLEMI - Dai fischi del primo tempo agli applausi della ripresa. La Lazio vince, allontana i fantasmi, ma non convince. Il successo sul Cagliari addolcisce una pillola amara. Il gioco degli uomini di Petkovic è lontano anni luce da quello messo in campo nella passata stagione. La coraggiosa decisione dell’allenatore bosniaco di lasciare inizialmente in panchina i vari Ledesma, Hernanes, Dias e Klose preferendo a loro i giovani e gli acquisti del mercato estivo la dice lunga sul segnale che il tecnico ha voluto dare alla sua squadra. Il tedesco ha risposto con una buona prestazione a chi lo accusava di essere concentrato più sulla scadenza del suo contratto che sulla squadra, prendendo per mano i suoi compagni trascinandoli al successo. CAGLIARI, SERVE IL CAMBIO DI MARCIA - Il Cagliari, invece, ha fatto davvero poco per sfatare il tabù trasferta. Lopez, come Petkovic, ha fatto scelte tecniche importanti mandando in panchina Cossu e l’eroe del Sant’Elia, Pinilla. L’audacia non ha pagato, perché Sau non è stato all’altezza del suo compagno di reparto, Ibarbo, e l’agonismo di Cabrera è durato appena un tempo. Il gioco quest’anno latita e servirà ben altro per una salvezza tranquilla. Ora, però, il calendario propone tre scontri diretti importanti con Bologna, Verona e Torino, due di questi in casa. Sarà il vero banco di prova per la formazione isolana. IL MATCH - Primo tempo avaro di emozioni all’Olimpico con entrambe le squadre che si fanno vedere sporadicamente nelle aree avversarie senza, però, creare seri problemi ai portieri. Così a essere insidiosi sono soprattutto i tiri da fuori. Due per la verità, uno per parte: il primo, quello di Candreva, che esce di poco a lato alla destra di Agazzi; il secondo, quello di Cabrera, che Marchetti blocca centralmente. Nella ripresa entra Klose e in 2′ cambia il volto del match. Il tedesco prima insacca di testa su cross dalla destra di Candreva, poi si guadagna un calcio di rigore che lo stesso Candreva realizza. L’ex Bayern potrebbe far scendere definitivamente il sipario pochi minuti più tardi, ma sulla ribattuta del palo colpito da Perea, calcia clamorosamente a lato a porta praticamente vuota. Il Cagliari fatica a trovare gli spazi giusti rendendosi pericoloso solo nel finale su calcio piazzato. Marchetti con i pugni vola a deviare una punizione di Conti, poi in pieno recupero il capitano rossoblu spreca di testa sugli sviluppi di un corner. E’ l’ultima emozione di una gara per nulla entusiasmante. LAZIO-CAGLIARI 2-0 (0-0) LAZIO (4-2-3-1): Marchetti 6; Pereirinha 6, Novaretti 6 (1′ st Ciani 6), Cana 6, Radu 5.5; Biglia 5.5, Onazi 5.5; Candreva 6.5, Ederson 5.5 (1′ st Klose 7), Anderson 6 (42′ st Cavanda sv); Perea 5.5. In panchina: Strahoska, Berisha, Keita, Elez, Ledesma, Tounkara, Gonzalez, Floccari, Hernanes. Allenatore: Petkovic CAGLIARI (4-3-1-2): Agazzi 5.5; Perico 6 (44′ pt Pisano 5), Rossettini 5.5, Astori 5.5, Murru 5; Dessena 5.5, Conti 6, Nainggolan 6; Cabrera 5.5 (25′ st Cossu 5.5); Ibarbo 5.5, Sau 5 (14′ st Pinilla 5.5). In panchina: Avramov, Ariaudo, Eriksson, Nene’. Allenatore: Lopez ARBITRO: Massa di Imperia RETI : 7′ st Klose, 10′ st Candreva (rigore) NOTE : Serata serena, terreno in buone condizioni. Spettatori: 30.000 circa. Ammoniti: Ciani, Pisano. Angoli: 5-4 per il Cagliari. Recupero: 2′; 2′. Argomenti serie a ss lazio cagliari calcio Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – La vittoria allontana la paura, ma non risolve i problemi. Vladimir Petkovic si gode il successo della sua Lazio sul Cagliari, ma guarda in faccia la realtà. “Qualora oggi avessimo perso, avremmo fatto tutt’altro discorso. Invece abbiamo vinto, c’e’ un po’ di positività, ma c’è pressione da fuori: all’inizio e nel secondo tempo siamo stati tranquilli e siamo riusciti a fare cio’ che volevamo”. KLOSE DECISIVO – A salvare la serata è stato Klose. “E’ un giocatore molto importante – spiega il tecnico biancoceleste – uno dei leader della squadra, e mi fa molto piacere, con tutte queste critiche che piovono addosso, che abbia dimostrato un carattere forte. Se ha salvato la mia panchina? Questo lo dite voi, non ho mai avuto la sensazione di essere a rischio, né alcun segnale, in tal senso, dalla società. E contiamo io e la società”. Stasera, contro i sardi, è arrivato comunque un successo scaccia-crisi: “Era importante segnare, si è vista la squadra che sa giocare ed essere aggressiva. Nel primo tempo, dopo i fischi, abbiamo perso il filo e nella ripresa ho chiesto ai ragazzi di divertirsi. Complimenti ai ragazzi che ci hanno creduto”. NIENTE ALIBI PER PETKOVIC - Per la Lazio, ora, diventa fondamentale “recuperare gli infortunati. Da due mesi e mezzo non abbiamo la squadra al completo e, rispetto all’anno scorso, ne mancano 6-7, cosa che non capita alle altre in A. Però non ho mai cercato alibi, credo nella rosa che ho”. A fine gara, alcuni tifosi hanno chiesto un chiarimento a Marchetti dopo il diverbio avuto dal portiere capitolino con un centinaio di supporters: “E’ giusto chiarire così, solo uniti si può essere forti. La rabbia dei tifosi? E’ un po’ colpa nostra, ci mancano 3-4 punti, ma non ho mai visto la squadra che non voleva dare di più, forse non poteva. I ragazzi sono sani e puliti, e vogliono lottare per la maglia”. ORGOGLIO KLOSE - Felice l’eroe della serata, Miroslav Klose. “Questa settimana ho lavorato bene e adesso mi manca solo il ritmo partita. Per me era importante tornare in squadra raggiungendo una buona forma e per questo abbiamo deciso con l’allenatore di aspettare per il mio rientro”. Il giocatore tedesco poi analizza il momento negativo attraversato dalla Lazio. “Questa squadra ha grandi giocatori e dobbiamo dimostrarlo sul campo”. Argomenti serie a ss lazio vladimir petkovic miroslav klose Leggi i commenti I commenti dei lettori 
ROMA – C’è molto rammarico nelle parole di Diego Lopez al termine della sconfitta esterna contro la lazio. “Klose ha cambiato la partita a favore della Lazio. Secondo me abbiamo fatto una buona partita, abbiamo giocato bene soprattutto nel primo tempo, quando abbiamo creato molto, siamo ripartiti e abbiamo fatto la partita che avevamo preparato sfruttando gli spazi che loro lasciavano. Peccato, non siamo riusciti a fare gol. La partita è cambiata nel secondo tempo, prima con una deviazione sul cross per Klose, poi abbiamo preso subito il rigore e quello ci ha fatto male, non siamo rientrati subito in partita e non siamo piu’ riusciti a fare gol”. SCELTE TECNICHE FORZATE - Poi Lopez si sofferma sui singoli, in particolare Cossu e Pinilla, partiti dalla panchina: “Cossu viene da un infortunio e bisogna dosarne le forze, fargli fare tre partite in una settimana è difficile. Il prossimo match con il Bologna è importante. Quanto a Pinilla, anche lui è importante, ma oggi ho messo Sau e Ibarbo che hanno caratteristiche diverse. Avendo tanti attaccanti bravi faccio le scelte anche in base agli avversari”. L’andamento dei sardi in trasferta non è dei piu’ entusiasmanti: “La squadra e’ impostata per affrontare le partite sempre alla stessa maniera, sia in casa sia fuori casa. Per ora sta capitando che fuori casa i risultati non arrivino, ma abbiamo gia’ dimostrato che possiamo fare bene anche in trasferta”. Argomenti serie a cagliari calcio diego lopez Leggi i commenti I commenti dei lettori 
Un terzo dei dottorati di  ricerca delle università italiane sono "senza borsa di studio", cioè gratis. E questo fa capire perché per fare ricerca pubblica in Italia bisogna essere degli eroi. O ricchi di famiglia o disinteressati alle intemperie della vita. Molti giovani italiani, bisognosi di mangiare e vestirsi, non intraprendono infatti dottorati di ricerca senza borsa. Oltre a non essere pagati per un impegno che è alla base di tutte le economie sviluppate  -  la ricerca  - , i post-laureati devono pagare una tassa di frequenza (frequenza al dottorato gratis). In alcuni atenei supera i duemila euro l'anno. La cosa straordinaria è che da questa tassa sono esonerati i dottorandi con borsa di studio. Loro hanno la borsa o l'assegno per un anno, e pure sono esentasse. Un capolavoro di follia. Alcune coraggiose università italiane in avvio del nuovo anno accademico hanno deciso di mettere fine alla marchiana ingiustizia. Hanno forse tolto il balzello ai dottorati sine pecunia , quindi? Non se ne parla proprio. Hanno introdotto, invece, la tassazione anche per i dottorandi con borsa di studio. Con il nuovo bando di concorso per il dottorato, l'Università politecnica delle Marche si appresta a chiedere a tutti i suoi dottorandi, borsisti compresi, un contributo per l'accesso e la frequenza ai corsi pari a 1.051,38 euro. La cifra, come rivela  l’Associazione dottorandi e dottori di ricerca  italiani,  vale il 545% (in più) rispetto a quanto dovuto fino allo scorso anno. In pratica, si toglie ai borsisti un mese della borsa di studio. 
MADRID - L'Altetico di Simeone riparte subito e si riporta a un solo punto dal Barcellona. Dopo la battuta d'arresto contro l'Espanyol, i Colchoneros travolgono 5-0 il Betis: Oliver Torres apre le marcature dopo appena 15", poi l'immancabile sigillo di Diego Costa e la tripletta di Villa, mattatore della serata. L'Atletico ora ha cinque punti di vantaggio sui cugini del Real, usciti ko dal 'Clasico'. La decima giornata della Liga si chiude con il monday night Getafe-Athletic Bilbao. RISULTATI 10^ GIORNATA VENERDI' Rayo Vallecano - Valladolid  0-3 SABATO Malaga - Celta Vigo 0-5 Barcellona - Real Madrid 2-1 Elche - Granada 0-1 Levante - Espanyol 3-0 DOMENICA Siviglia - Osasuna 2-1 Villarreal - Valencia 4-1 Real Sociedad - Almeria 3-0 Atletico Madrid - Real Betis 4-0 LUNEDI' Getafe - Athletic Bilbao ore 22 Argomenti atletico madrid calcio spagnolo Leggi i commenti I commenti dei lettori 
