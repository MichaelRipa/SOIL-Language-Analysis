NAPOLI – Festa azzurra al San Paolo dove il Napoli cancella la delusione per la beffarda eliminazione in Champions battendo l’Inter 4-2 nel posticipo domenicale della 16/a giornata di serie A. Una vittoria fondamentale per gli uomini di Benitez che in un colpo solo riportano la Fiorentina a distanza di sicurezza (+5), danno un duro colpo alle speranze di rimonta dei nerazzurri e mettono pressione alla Roma di Garcia impegnata domani a San Siro contro il Milan. Per gli uomini del grande ex, Walter Mazzarri (accolto da applausi, ma anche da fischi), si tratta della quarta partita consecutiva senza vittorie dopo i pareggi con Bologna, Sampdoria e Livorno. Per il tecnico, invece, si tratta della quarta sconfitta al San Paolo da avversario del Napoli dopo quelle rimediate con Livorno (una) e Sampdoria (due), la prima da ex. DIFESA DA RIVEDERE, MA ATTACCO SUPER - Prova di maturità per la squadra di Benitez che rialza la testa dopo la cocente eliminazione in Europa di mercoledì scorso. Gli azzurri giocano senza timori contro una squadra solida a centrocampo, agile in attacco, ma impalpabile in difesa. Ed è proprio qui che vincono il match approfittando della rapidità dei suoi uomini. Oggi il tecnico spagnolo ha provato Mertens con Callejon e Insigne alle spalle di Higuain e i quattro non hanno affatto deluso le attese. Straordinario il belga capace di infiammare il primo tempo. Da registrare qualche distrazione di troppo in difesa dove Guarin ha fatto il buono e il cattivo tempo in qualunque punto della trequarti azzurra. GUARIN DINAMICO, ALLARME DIFESA - Proprio il colombiano è uno dei pochi interisti a uscire con la sufficienza dal campo. Dai sui piedi partono le occasioni più pericolose dell’Inter e non è un caso che i due gol ospiti nascano da due suoi traversoni. Buono anche il lavoro di Palacio che, però, paga l’eterna solitudine nell’attacco nerazzurro. In ogni caso in questo momento il principale problema dell’Inter è la difesa: una retroguardia che incassa troppi gol, sono già sette nelle ultime due giornate, ben 21 in 16 turni. Ora il terzo posto del Napoli è distante sette lunghezze e col derby di Milano alle porte il rischio è quello di far rientrare i rossoneri in corsa per un posto tra le prime cinque, sempre che domani a San Siro Kakà e compagni riescano a battere la Roma. IL MATCH - Gara non adatta ai deboli di cuore al San Paolo dove il Napoli passa in vantaggio dopo neanche 10′ con un gran sinistro al volo di Higuain da dentro l’area. La reazione dell’Inter non si fa attendere, ma sono ancora gli azzurri ad andare vicini al gol con Insigne: solo l’incrocio dei pali strozza in gola l’urlo dei tifosi di casa. Al 35′, dopo diversi tentativi da fuori, Cambiasso riporta in equilibrio il match complice una dormita colossale di mezza difesa partenopea. L’1-1 dura, però, appena 4′, perché i padroni di casa infilano un uno-due micidiale con Mertens e Dzemaili che fa esplodere il San Paolo. In pieno recupero nuova dormita in area azzurra e Nagatomo trasforma su assist di un attivissimo Guarin. A spezzare l’equilibrio della ripresa ci pensa l’espulsione per somma di ammonizione di Alvarez. Sotto di un gol e con l’uomo in meno l’Inter non rinuncia ad attaccare, ma al 36′ collassa: traversone di Insigne e tap-in di Callejon. In pieno recupero Pandev si procura e si fa parare un calcio di rigore, ma ormai la festa azzurra è già iniziata. NAPOLI-INTER 4-2 (3-2) NAPOLI (4-2-3-1): Rafael 5.5; Maggio 6, Fernandez 6, Albiol 6, Reveillere 6 (46′st Pandev 5); Dzemaili 6.5, Inler 6; Callejon 7, Insigne 6.5, Mertens 7.5 (40′st Armero sv); Higuain 7 (32′st Behrami sv) In panchina: Reina, Colombo, Uvini, Britos, Bariti, Cannavaro, Radosevic, Zapata, Pandev. Allenatore: Benitez INTER (3-5-1-1): Handanovic 5; Campagnaro 5 (37′st Icardi sv), Ranocchia 5, Rolando 5; Jonathan 5, Taider 6 (16′st Kovacic 5), Cambiasso 6, Alvarez 5.5, Nagatomo 5.5; Guarin 6; Palacio 5.5 In panchina: Castellazzi, Carrizo, Juan Jesus, Andreolli, Zanetti, Wallace, Pereira, Mudingayi, Kuzmanovic, Belfodil Allenatore: Mazzarri ARBITRO : Tagliavento di Terni RETI : 9′pt Higuain, 35′pt Cambiasso, 39′pt Mertens, 41′pt Dzemaili, 47′pt Nagatomo; 36′st Callejon NOTE : serata fredda, terreno in buone condizioni. Al 47′st Handanovic ha parato un calcio di rigore a Pandev. Espulso al 26′st Alvarez per doppia ammonizione. Ammoniti: Insigne, Inler, Ranocchia. Angoli: 6-3 per l’Inter. Recupero: 2′; 5′. Argomenti serie a ssc napoli inter Leggi i commenti I commenti dei lettori 
None Leggi i commenti I commenti dei lettori 
MADRID - Atletico Madrid e Barcellona restano a braccetto in testa alla Liga. Dopo la vittoria dei blaugrana è arrivata quella dei colchoneros, che devono aspettare il quarto d'ora della ripresa per sbloccare il risultato ma poi dilagano: 3-0 al Valencia con doppietta di Diego Costa (che sbaglia anche un rigore) e gol di Garcia. Barça agganciato a quota 43 e Real che scivola a -5. Resta al quarto posto l'Athletic Bilbao, che a Siviglia non va oltre l'1-1: la gara si decide nei primi sei minuti, col botta e risposta fra Moreno e Susaeta, ma il giocatore basco fallisce il penalty a fine primo tempo che poteva valere la vittoria. Ne approfitta per accorciare le distanze la Real Sociedad, a valanga sul Betis, travolto 5-1: doppietta di Agirretxe e gol di Ansotegi, Griezmann e Prieto, di Molina il provvisorio pari degli andalusi. RISULTATI 16ESIMA GIORNATA VENERDI' Levante - Elche 2-1 SABATO Osasuna - Real Madrid 2-2 Rayo Vallecano - Granada 0-2 Barcellona - Villarreal 2-1 Malaga - Getafe 1-0 DOMENICA Almeria - Espanyol 0-0 Real Sociedad - Real Betis 5-1 Siviglia - Athletic Bilbao 1-1 Atletico Madrid - Valencia 3-0 LUNEDI' Valladolid - Celta Vigo ore 22 Leggi i commenti I commenti dei lettori 
NAPOLI – Ritorno amaro al San Paolo per Walter Mazzarri che, però, vede il bicchiere mezzo pieno. “I miei giocatori hanno fatto una grande partita sul piano del gioco. Siamo una squadra in crescita, dobbiamo lavorare e il gioco stasera è stato eccezionale. Ho visto un Napoli in difficoltà – prosegue l’ex tecnico azzurro – e loro sono andati solo in contropiede con giocatori fenomenali. Abbiamo imposto il nostro gioco, ma forse avevamo troppa voglia di giocare bene e abbiamo fatto qualche errore individuale. Creiamo tanto, ma sbagliamo troppi gol. Dobbiamo essere più cinici. Ho fatto i complimenti ai ragazzi, se giochiamo così ne perderemo poche”. GIORNATA STORTA PER TAGLIAVENTO - Poi Mazzarri attacca pesantemente l’operato dell’arbitro Tagliavento. “Ha avuto una giornata stortissima. Ha fatto degli errori clamorosi che hanno condizionato la gara. La prima ammonizione di Alvarez non c’era, quando ci sono stati falli molto più gravi da parte degli avversari. Poi c’è stata l’espulsione, se rimanevamo in undici contro undici qualche gol lo facevamo. Forse siamo sfortunati con Tagliavento, è la seconda sconfitta dell’anno e sempre con lui, con tanti errori come contro la Roma. Anche oggi c’era un fallo di mani di Albiol che andava sanzionato, tutte le volte succede questo”. Poi Mazzarri parla dell’accoglienza del San Paolo: “Con la Curva Sud ho avuto sempre un rapporto eccezionale, sanno come sono andate le cose. I motivi per cui sono andato via non sono quelli di cui si è parlato, ma ora devo pensare all’Inter e mi brucia aver perso una partita comandata e giocata meglio”. Infine sulla fiducia ricevuta da Thohir: “Ma io questo lo sapevo e non capisco, perchè dopo tre pareggi siano uscite tutte quelle voci”. Argomenti serie a inter walter mazzarri Leggi i commenti I commenti dei lettori 
Attimi di paura a una stazione di servizio della Tamoil in corso Unione Sovietica: un nomade è rimasto ferito ed è ora ricoverato in gravi condizioni al Cto e altre due sono stati arrestati. Tutto è accaduto poco prima delle nove e mezzo di sera al numero 654 di corso Unione Sovietica. Una volante nota due vetture ferme al distributore di benzina, per il rifornimento. Una delle due auto - una Fiat Uno turbo - risulta rubata. Gli agenti si avvicinano per chiedere i documenti. Il nomade al volante ingrana la marcia e tenta di investire il poliziotto. L'agente si getta a terra, estrae la pistola e spara un colpo. Nel frattempo l'altra vettura riesce a dileguarsi. La Uno turbo si ferma duecento metri più in là: il conducente è ferito, perde sangue. Gli altri due uomini in auto con lui vengono arrestati. Arriva l'ambulanza, il nomade viene portato al Cto: ha una ferita alla schiena. La prognosi è riservata 
NAPOLI – Rafael Benitez si gode il poker di gol che il suo Napoli ha rifilato alla sua ex squadra, l’Inter, ma non vuol sentir parlare di riscatto personale. “Credo che l’uscita di scena dalla Champions League sia arrivata a testa ‘altissima’. Per questo mi attendevo oggi una grande prestazione dei miei giocatori. Infatti, abbiamo fatto una gran bella gara, contro una ottima squadra. La vittoria di stasera è di certo meritata. Nell’Inter ho ancora tanti amici, ma oggi penso solo al Napoli”. MIGLIORARE GESTIONE DELLA PALLA - Ottima la prestazione dei tre trequartisti alle spalle di Higuain. “Tutti e tre i ‘piccolini’ (Mertens, Insigne e Callejon, ndr) avevano grande libertà e potevano cambiare il ruolo in campo, devono però rispettare sempre le coperture. Nel secondo tempo abbiamo controllato meglio la partita, ma possiamo ancora migliorare nella gestione della palla. Maggio? Dopo l’infortunio si è ripreso bene. Contro l’Arsenal ha fatto una grande gara. Oggi, invece ha sofferto un pochino, ma il suo enorme lavoro lo fa sempre. Il rigore? Avrebbe dovuto calciarlo Insigne, ma non ho fatto a tempo dalla panchina a fermare Pandev”. Ultima battuta sulla sua esperienza in nerazzurro: “Le foto di Mourinho ad Appiano Gentile? Non le ho fatte levare io: questa è una grossa bugia”. ERA IMPORTANTE ALLUNGARE - La vittoria è importante anche per la classifica: "Era importante allungare sull'Inter, che è una nostra diretta concorrente e che ci tallonava in classifica - dice Benitez - Superati i momenti delicati? Io voglio trasmettere tranquillità all'ambiente, sempre e comunque: abbiamo idee e progetti ambiziosi. Spesso la gente muta le proprie opinioni di settimana in settimana; io invece mantengo sempre la mia filosofia. La 'coperta' è di certo un po' corta; ma dobbiamo lavorare tanto e possiamo migliorare, soprattutto in chiave difensiva". Argomenti serie a ssc napoli rafael benitez Leggi i commenti I commenti dei lettori 
None Leggi i commenti I commenti dei lettori 
E così il Napoli ha consolidato il suo terzo posto, bagnando la sua prestazione con la bellezza di quattro gol, e ha adesso la possibilità di mettersi alla finestra, per capire cosa farà la Roma a Milano. In attesa delle notizie da San Siro, la squadra di Benitez ha comunque risposto con lo stesso numero di gol alla Juventus, capace di superare di slancio il Sassuolo; ha respinto l'assalto della Fiorentina, e ai tre gol viola al Bologna, creando anche un piccolo solco nei confronti dell'Inter. E' stato amaro il ritorno di Mazzarri, che però è rimasto in partita per oltre un'ora, fino all'espulsione di Alvarez. I nerazzurri davano l'impressione di avere in quel momento più energie, ma certo è che il rosso al centrocampista ha finito per cambiare il volto alla partita, svuotando l'Inter e dando nuovo slancio al Napoli. Ha comunque avuto ragione Benitez, a cui molti, moltissimi, chiedevano di cambiare atteggiamento e uomini, predisponendo un Napoli più coperto, con un centrocampista in più. Benitez ha invece esagerato, sistemando il trio Mertens-Callejon-Insigne dietro a Higuain. Nessuno in Italia, e pochissimi anche all'estero, giocano con un atteggiamento così esasperato, così offensivo, così spregiudicato. Ma Benitez ha insistito nella sua filosofia e ha vinto questa battaglia, dando seguito al successo in Champions League contro l'Arsenal. Difficile sapere, o dire, dove arriverà il Napoli con questa formula-Benitez così spinta. Certo è che questa è una sfida nella sfida. Benitez non vuole soltanto provare a vincere, ma il tentativo è di stravincere. Non solo con i risultati, ma mandando all'aria certe convinzioni piuttosto radicate - e anche piuttosto comprensibili - sulla necessità di avere, privilegiare, un equilibrio diverso. Ce la farà Benitez? Intanto ha battuto l'Inter a suo modo, con il suo stile, puntando anche allo spettacolo. Solo il tempo potrà dare un responso definitivo. Intanto restano gli olè del San Paolo, che hanno accompagnato il largo successo contro Mazzarri, contro il recente passato. Argomenti tackle 
None Leggi i commenti I commenti dei lettori 
