Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
FIRENZE - Un 'tweet' delle 22.19 del Comune di Castelnuovo Garfagnana ha consigliato a tutti gli abitanti di uscire di casa e rimanere all'aperto, paventando una possibile nuova scossa nei Comuni della Garfagnana colpiti dal terremoto del 25 gennaio. La paura è tornata in tutta l'area e la popolazione di interi centri è uscita in strada con il fiato sospeso. Sedici le amministrazioni coinvolte nel preallarme, per un totale di oltre persone. A migliaia hanno passato la notte nei punti di raccolta o in auto. In Garfagnana per ora la terra non ha tremato. Una scossa, di magnitudo 2.4, è stata invece registrata alle 5.43 tra Modena e Ferrara. La segnalazione di una nota ufficiale inviata all'Unione Comuni della Garfagnana proprio per avvertire dell'eventualità di nuove scosse è arrivata dai social network, Facebook o Twitter, di privati o dalle 'pagine' di amministratori locali. L'avviso in realtà è stato inviato ai Comuni da Franco Gabrielli, capo della Protezione civile, con una nota del dipartimento della Presidenza del consiglio nella quale si cita una segnalazione dell'Istituto nazionale di geofisica e vulcanologia. E l'allarme si è diffuso tramite il passaparola, che in molti dei paesi interessati è stato casa per casa. Secondo la nota della Protezione civile, "potrebbero avvenire altre scosse a sudovest della scossa" registrata in mattinata, "in prossimità dell'abitato di Castelnuovo in Garfagnana e dell'epicentro del terremoto dello scorso 25 gennaio". In pochi minuti, dunque, in tutti i centri coinvolti la gente è scesa in strada; decine le chiamate ai vigili del fuoco. Diverse squadre si sono messe all'opera con le forze dell'ordine per tranquillizzare la popolazione. La prefettura di Lucca,  che insieme alla Provincia ha aperto la sala operativa integrata, ha fatto sapere che al momento "non sono segnalate criticità". "In via precauzionale abbiamo attivato il piano operativo previsto in questi casi - ha spiegato Nicola Boggi, responsabile della Protezione civile della Media Valle del Serchio - abbiamo condiviso con i sindaci l'opportunità di farlo". Il che significa allertare gli 'addetti ai lavori', dai vigili urbani ai volontari, alle forze dell'ordine nel loro complesso e avvisare la popolazione. "La comunicazione - ha aggiunto Boggi - è stata fatta attraverso i social network o con avvisi sulle televisioni locali", per invitare la popolazione dei comuni interessati ad andare nei punti di raccolta già stabiliti, in scuole o strutture sportive. Allestiti in particolare a Gallicano, Piazza al Serchio, Castelnuovo, Coreglia Antelminelli, Borgo a Mozzano e Barga. Il presidente della provincia, Stefano Baccelli, ha dal canto suo sosttolineato che quella data ai Comuni della Garfagnana e della Media Valle del Serchio è stata "una corretta e doverosa informazione in via cautelare". "Non ci sono stati ordini di evacuazione - ha proseguito - ma i sindaci hanno consigliato di trascorrere la notte fuori da casa". Allertati anche i servizi sanitari della vicina Versilia, da dove una squadra di vigili del fuoco è partita per Lucca in modo da essere impiegata in caso di necessità. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
BARCELLONA - Sconfitta a Brindisi in campionato, Siena cade anche a Barcellona (85-66) in Eurolega e interrompe la bella striscia di 5 vittorie consecutive che aveva caratterizzato il suo cammino nella Top 16. Un ko che fa perdere alla squadra di Banchi la vetta solitaria della classifica. Ora il primato nel girone F è condiviso proprio col Barcellona e in vetta potrebbe salire, venerdì sera, anche il Caja Laboral nel caso in cui riuscisse a sfruttare il turno casalingo con il Khimki Mosca. GARA SENZA STORIA - La partita non ha avuto mai storia. Il Barcellona è partito bene (20-13 al 10') e poi ha via via incrementato il vantaggio, andando al riposo sul +19 (48-29). L'intervallo non ha rigenerato la Montepaschi che ha finito per restare alla stessa distanza (68-47 al 30' e poi 85-66 finale), quasi rassegnandosi anzitempo alla sconfitta. I soli a salvarsi in casa Mens Sana sono stati Bobby Brown (19 punti) e Hackett (14). Per Barcellona, che ha chiuso con 4 uomini in doppi cifra, ottima prova di Tomic (20 punti, 5 rimbalzi e 5 assist) e di Rabaseda (16 punti e 4 rimbalzi). Prossimo appuntamento in Europa per Siena il 14 febbraio in casa contro il Caja Laboral. Girone F - 6/a giornata Caja Laboral - Khimki Mosca domani Olympiacos - Fenerbahce 82-71 Besiktas - Maccabi Electra 55-77 Barcellona - Montepaschi Siena 85-66 Classifica: Barcellona e Montepaschi Siena 10 punti; Caja Laboral 8; Olympiacos e Khimki Mosca 6; Maccabi Electra 4; Fenerbahce 2; Besiktas 0. Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Allarme terremoto in Garfagnana. Un 'tweet' delle 22,19 del Comune di Castelnuovo Garfagnana consiglia di uscire di casa e rimanere all'aperto per questa notte. E' una nota dell'Ingv, l'istituto nazionale di geofisica e vulcanologia a far passare la notte all'aperto a migliaia di persone in Garfagnana paventando una possibile nuova scossa nei Comuni della Garfagnana colpiti dal terremoto dello scorso 25 gennaio. L'istituto ha avvertito la protezione civile e questa la Regione e i Comuni. Sono sedici quelli in Garfagnana che consigliano di passare la notte all'aperto. L'avviso è stato diramato a circa 30 mila persone. Con i tweet, con le pagine facebook o con i volontari che suonavano ai campanelli delle case o le macchine con i megafoni. Sono stati aperti i palasport, i parcheggi e i centri di raccolta per la popolazione sfollata. Non c'è stato un vero e proprio ordine di evacuazione, ma un avviso di pericolo che però è stato immediatamente recepito. La gente ha lasciato le case: "Ho infilato in una borsa le prime cose, dei maglioni e una coperta" racconta una infermiera di Castelnuovo. "Di certo in casa non ci torno fino a che non mi dicono che il pericolo è passato". Un clima che ha scatenato forte apprensione nei Comuni di Castelnuovo Garfagnana e di Castiglione, in provincia di Lucca, dove in effetti la gente sta scendendo in strada. Sul posto, Forze dell'Ordine, Vigili del Fuoco e volontari. Le scuole rimarranno chiuse. Su Facebook del Comune di Castelnuovo Garfagnana è scritto: "A seguito della comunicazione pervenuta dalla  Presidenza del Consiglio dei Ministri si consiglia di uscire di casa e  rimanere all'aperto". Fuggi fuggi per le strade di Barga fin dalle 22: "Mi ha chiamato mia sorella, aveva sentito dell'allarme in tv, a quel punto siamo usciti di casa di fretta, ci siamo ritrovati in strada con gente disperata come noi. Solo con coperte, giacconi, maglie di lana, ho ficcato tutto quello che potevo dentro una borsa. Molti di noi passeranno la notte nelle auto, chi può si arrangia nelle case di campagna lontane dal centro storico. La cosa assurda è che finora ci avevano detto che i terremoti non si possono prevedere", racconta Rossana, infermiera. Caos anche a Pieve Fosciana dove fin dalle 21 il sindaco Francesco Angelini si è messo alal guida della macchina dell'emergenza insieme al volontariato. "Siamo abbastanza organizzati, stiamo aiutando soprattutto gli anziani, per loro c'è una struttura antisismica per passare la notte". Dalla prefettura di Lucca spiegano che nessun ordine di evacuazione è mai partito ma che i sindaci di loro iniziativa hanno consigliato ai cittadini che non si sentivano sicuri di lasciare le case. Ad un certo punto però è stato il caos a prevalere: "Non si capiva da dove veniva l'allarme, se la fonte fosse sicura: ma meglio aver paura che rimanerci sotto", racconta Giulia, 34 anni, che ha lasciato casa per passare la notte in macchina nel piazzale di fronte a casa sua. Assalto della gente alle pompe di benzina per allontanarsi dalla zona. 
