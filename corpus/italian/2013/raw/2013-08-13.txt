In una lettera al commissario straordinario dell'Ilva, Enrico Bondi,il direttore generale di Arpa Puglia, Giorgio Assennato, invita l'azienda a modificare quella che lo stesso Assennato chiama "cultura negazionista" dell'azienda in merito all'impatto ambientale causato dall'attività dello stabilimento siderurgico di Taranto. Assennato, nella lettera a Bondi, fa riferimento all'invito che come direttore generale dell'Arpa Puglia ha ricevuto per il 21 agosto a Basilea dalla Società internazionale di epidemiologia. In quella sede il direttore di Arpa Puglia terrà infatti una relazione proprio sul caso dell'Ilva di Taranto. "Evidentemente - scrive Assennato a Bondi - il comitato scientifico non ha condiviso il suo giudizio sull'inattendibilità del nostro lavoro in merito alla valutazione di danno sanitario dell'Ilva". "Mi auguro che lei    comprenda - scrive ancora Assennato a Bondi - il valore strategico di trasformazione di atti amministrativi in produzione scientifica per affrontare in modo adeguato la complessità dei problemi dell'area tarantina". Il mese scorso infatti Bondi aveva inviato a Regione Puglia e Arpa una relazione con cui i periti dell'azienda contestavano l'analisi fatta dalla stessa Arpa. E' la relazione in cui l'Ilva affermava che il numero dei tumori riscontrato a Taranto più che dall'inquinamento del siderurgico, dipendeva da altri fattori come la spiccata propensione al fumo di sigaretta da parte della popolazione e l'esposizione all'amianto di ampie fascie di lavoratori. In verità, Bondi ha poi chiarito che questa relazione era antecedente il commissariamento dell'Ilva deciso dal Governo con decreto il 4 giugno, che l'1 agosto è stato convertito in legge, e che questa valutazione comunque non fa venire meno, nè ridimensiona, l'impegno prioritario dell'Ilva sul fronte del risanamento ambientale. Ora Assennato evidenzia a Bondi come la comunità scientifica internazionale abbia invece apprezzato il lavoro di Arpa sulla Valutazione di danno sanitario, disciplinata anche da una legge regionale di luglio 2012, e sottolinea, invitando l'Ilva a cambiare atteggiamento, come l'azienda sinora non abbia accettato l'invito ad aderire al Centro ambiente e salute costituito dalla Regione Puglia e che su Taranto sarà, con l'impegno dell'Arpa, un presidio di ricerca e di analisi. 
Roma non chiude per ferie, neppure a Ferragosto. I turisti che hanno scelto la Capitale per le loro vacanze estive troveranno i musei aperti. I punti e i box di informazione turistica, presenti nelle principali piazze storiche e nei due aeroporti della città, saranno aperti anche per Ferragosto. "Una straordinaria offerta culturale e di aree archeologiche che garantirà di vivere appieno la bellezza di Roma" queste le parole dell'assessore Leonori. Per quanto riguarda il trasporto, i varchi di accesso alle Ztl, al centro storico e a Trastevere, saranno invece disattivati da martedì 13 a domenica 18 agosto e, nelle ore notturne per tutto il mese di agosto in modo da consentire il libero accesso a tutte le zone della città. "Sulle presenze di turisti l'ente bilaterale del turismo della regione stima una crescita, rispetto alle previsioni di inizio stagione, di +3,92% per gli arrivi e di +3,21% per le presenze in città". Queste le parole di Marta Leonori, assessore alla Roma Produttiva che continua: "In generale, la domanda turistica negli alberghi e nelle altre strutture ricettive registra un andamento positivo a Roma e dintorni". Il dato più interessante riguarda i cittadini della capitale, come afferma l'assessore: "Ad aumentare è anche il numero dei romani che in questo mese sono rimasti in città: 200mila in più rispetto allo scorso anno. Per questi e per i turisti - prosegue Leonori - c'è una lunga lista di negozi e artigiani aperti non-stop, grazie all'iniziativa 'AAA: Artigiani e servizi aperti ad agosto', curata dal comune in collaborazione con la Cna a cui hanno aderito oltre 600 imprese". Argomenti estate 2013 musei aperti 
ROMA - Nonostante la gioia portata nel clan azzurro dall'incontro con Papa Francesco, Daniele De Rossi riporta il calcio italiano con i piedi per terra, ovviamente augurandosi che le parole del Pontefice non cadano nel vuoto: "Se non basta l'invito del Papa a un calcio non violento, non so cosa possa bastare  -  dichiara il centrocampista della Roma, in conferenza stampa al fianco del laziale Candreva  -  non so sarà davvero così. Il nostro calcio è indietro di 10 o 20 anni, qui si interpreta con un amore che è spesso eccesso. Per una partita pizza e fichi, volano schiaffi e pugni. Il dilettantismo? È il succo di questo sport, la passione ed il divertimento che ogni tanto si perdono quando il calcio diventa un lavoro e non più un gioco". "LA RIVALITA' CON LA LAZIO? SI PUO' MIGLIORARE" - "Una conferenza stampa congiunta Roma-Lazio anche alla vigilia del derby? Non credo che siamo pronti - osserva De Rossi - Basta vedere quel che è successo a Pjanic: per aver detto che, se proprio doveva perdere il derby allora meglio con un gol di Lulic, sono arrivati insulti. Quella sconfitta ancora brucia, ma loro sono stati moderati nei festeggiamenti, noi avremmo fatto molto peggio. Magari, un passo alla volta, si può migliorare". "COLPITO DALLA SEMPLICITA' DEL PAPA" - Al di là dell'invito del Papa ad un calcio non violento, l'incontro con il Santo Padre non ha lasciato indifferente Daniele De Rossi: "Era la prima volta che avevo questo privilegio. Lo vedo un Papa diverso dagli altri, grande nella sua semplicità  -  le parole del mediano azzurro  -  non ho visto inchini e baciamano, si è messo sul nostro piano nonostante la sua grandezza. La sua semplicità è stata una scoperta unica". "PECCATO NON SFIDARE MESSI" - Dal punto di vista sportivo, il centrocampista giallorosso non può non sottolineare le assenze che peseranno su questo Italia-Argentina: "Peccato non ci siano Balotelli e Messi, la partita di domani perde due giocatori importanti  -  ammette De Rossi  -  soprattutto mi spiace non ci sia Messi, sarebbe stato affascinante sfidarlo. Speriamo possa avere altre occasioni in futuro, sarà comunque una bella partita". "OSVALDO? SONO OTTIMISTA SE LUI E' FELICE" - Sul futuro di Daniel Osvaldo, suo compagno di squadra in giallorosso quanto in azzurro, De Rossi non si sbilancia: "Non so se essere ottimista o meno, sono amico di Daniel, sono ottimista quando è felice - dichiara 'Capitan Futuro' - se lo è a Roma sono contento per lui, se lo sarà da qualche altra parte, anche. Non so cosa voglia fare, ho visto chiari movimenti da parte sua e della società. Andasse via, perderemmo un grande giocatore, oltre ad un amico ed un inquilino di casa diligente. Non sono cose nostre ma decisioni loro, non voglio si metta bocca sul mio futuro, non lo faccio per gli altri. E domani spero non venga fischiato ma valutato per giocatore della Roma. E quando torni qui, fischiato nel caso giochi male ed idolatrato in caso contrario". Argomenti nazionale italia as roma daniele de rossi Leggi i commenti I commenti dei lettori 
Uno degli avvisi per omicidio colposo emessi dalla procura di Avellino per l'incidente sulla A16 riguarda anche il conducente del bus Ciro Lametta, deceduto nella sciagura. Nell'avviso di garanzia è precisato che non si procede nei suoi confronti per la morte dell'interessato. La notizia dell'avviso all'autista morto è stata confermata dall'avvocato Antonio Mirra che con il collega Roberto Di Rubba "assiste" il defunto. "Il fatto che sia indagato un defunto è una circostanza sicuramente anomala", spiega il penalista. "Noi comunque auspichiamo che l'indagine vada avanti fino ad un decreto di archiviazione che stabilisca l'assoluta mancanza di responsabilità di Lametta. Siamo certi che il suo operato alla guida del pullman sia stato esente da colpe, e che già l'autopsia escluderà l'ipotesi che potesse aver guidato in condizioni psicofisiche alterate. In ogni caso abbiamo nominato anche noi due consulenti. L'obiettivo è che da un punto di vista sia giuridico sia morale venga esclusa ogni responsabilità e questo anche per la serenità dei familiari di Lametta. Lametta non avrebbe assunto alcuna sostanza alcolica o di altro tipo che ne alterasse le condizioni psicofisiche. E' quanto trapela dall'esito dell'autopsia e degli esami tossicologici svolti dagli esperti incaricati dalla procura di Avellino. Argomenti incidente pullman irpinia 
ROMA - E' stata una giornata speciale per il centrocampista della Lazio Antonio Candreva. In mattinata si è incontrato, insieme agli altri azzurri, con Papa Francesco. Un momento che difficilmente dimenticherà: "È stata un'emozione incredibile. È stato un onore conoscere il Papa, che ha dimostrato di essere molto vicino alla gente". CANDREVA: "VOGLIO RESTARE ALLA LAZIO" - Queste le parole dell'esterno biancoceleste in occasione della conferenza stampa di presentazione dell'amichevole, proprio in onore del Pontefice, Italia-Argentina. Una partita che precede di quattro giorni la Supercoppa italiana contro la Juventus, ma che Candreva ha comunque intenzione di onorare al massimo: "Domenica giocheremo questa finale, ma prima dobbiamo pensare a questo impegno in Nazionale, un test importante a cui il tecnico tiene molto. È giusto essere qui e pensare a fare bene, poi da giovedì lo sguardo sarà rivolto alla Juventus". Per quanto riguarda il suo futuro, il centrocampista ha le idee chiare: "Voglio la Lazio ancora per tanto tempo, anche se sono al 50% con l'Udinese, voglio restare qui. Del mio futuro se ne riparlerà a giugno, ma non ho mai chiesto un adeguamento di contratto. Ripeto, spero di restare qui il più a lungo possibile" FELIPE ANDERSON IN GERMANIA - Quello di Petkovic già lo è. La squadra, decimata per gli impegni dei tanti Nazionali, si è ritrovata a Formello dopo due giorni di riposo. Seduta blanda a cui a sorpresa ha partecipato anche Vinicius, che sembra essere già a buon punto con il recupero dopo l'infortunio alla caviglia. Assente invece Felipe Anderson, che è volato in Germania per sottoporsi a ulteriori controlli presso la clinica del dottor Muller Wolhfahrt (lo stesso che segue Klose e Mauri): "Il ragazzo  -  conferma il medico sociale Stefano Salvatori  -  si è recato a Monaco di Baviera. La caviglia è guarita dal punto di vista legamentoso, la lesione è superata, ha solo un problema osseo e quindi è stato giusto fermarlo. Siamo molto fiduciosi e già da giovedì dovremmo ricominciare il protocollo". Argomenti ss lazio serie a antonio candreva Leggi i commenti I commenti dei lettori 

ROMA - Il presidente della Repubblica, Giorgio Napolitano, ha emesso l'attesissima nota sulla gestione politica della condanna definitiva di Silvio Berlusconi . Il capo dello Stato ha richiamato tutti alla responsabilità di non far cadere il governo in questo momento, al rispetto delle sentenze e dell'indipendenza della magistratura. Quanto a un atto di clemenza per Berlusconi, Napolitano ha chiarito che, secondo prassi e consuetudine, il Quirinale può attivarsi solo di fronte a una domanda, peraltro mai giunta sul suo tavolo. "Una dichiarazione opportuna viste le pressioni che si sono create anche indebitamente. In generale, rispettosa di tutti i ruoli: da quello della divisione dei poteri, alla presa d'atto delle sentenze definitive a quelle che sono prerogative del Capo dello Stato". Così il segretario Pd Guglielmo Epifani . Il primo esponente Pdl a parlare è Osvaldo Napoli : "E' vero, come ha ricordato Napolitano, che delle sentenze si deve prendere atto ma è pur vero che sono legittimi dissensi e riserve. Ragione in più perché sia il Pdl a decidere sulla propria leadership. Un riconoscimento, questo di Napolitano, che traccia una linea netta di demarcazione fra l'operato della giustizia e la libera espressione degli elettori". Fabrizio Cicchitto : "Quella del presidente Napolitano è una prima riflessione sul tema drammatico costituito dalla condanna di Silvio Berlusconi e tenendo conto di ciò essa lascia aperti spazi significativi per quello che riguarda il futuro. C'è un esplicito riconoscimento del ruolo politico di Berlusconi evidentemente dipendente dalle scelte della sua forza politica, scelte che peraltro sono già a me ben chiare. Di conseguenza reputo che bisogna misurarsi con questa prima presa di posizione del presidente della Repubblica con senso di responsabilità e spirito costruttivo". Parla di "spiragli positivi" Maurizio Gasparri : "Da parte nostra ci sono stati apprezzamenti positivi, in particolare per il riconoscimento che viene fatto del ruolo di Berlusconi come leader incontrastato del centrodestra. E anche perché non si escludono soluzioni, facendo un richiamo a procedure note e a un eventuale esercizio del potere di grazia e commutazione della pena". Micaela Biancofiore : "Sulla eventuale richiesta di grazia rifletterà il presidente Berlusconi visto che ne va della sua vita e della sua dignità, ma sembra di cogliere con evidenza che vi sia da parte del Quirinale una disponibilità di massima". Mariastella Gelmini , vicecapogruppo vicario Pdl alla Camera: "Ci riconosciamo nella nota del presidente della Repubblica che dimostra come il problema da noi posto dell'agibilità politica di Berlusconi non sia un fatto personale di Silvio Berlusconi ma una questione schiettamente politica". Parole "equilibrate e che non chiudono alla prospettiva di restituire a Silvio Berlusconi agibilità politica per guidare il nostro partito" anche per il senatore Altero Matteoli , che sottolinea anche come il Capo dello Stato riaffermi "la necessita di riformare il sistema giudiziario" e avverta "il bisogno di salvaguardare l'azione del governo". Nitto Palma , presidente della commissione Giustizia del  Senato ed ex guardasigilli, intervistato da affaritaliani.It: "Una nota  interlocutoria, che non meritava tutta questa attesa. Sul piano  giuridico, il presidente della Repubblica ha detto delle cose  sufficientemente ovvie". Ovvie, secondo Palma, anche sulla richiesta di  grazia, che Napolitano sostiene di non aver ricevuto: "Anche in questo  caso ha detto cose ovvie, ribadendo la procedura prevista dalla  costituzione". Dal Movimento 5 Stelle, giunge da Vito Crimi la critica a un Napolitano "pilatesco" perché "lascia aperto un interrogativo quando dice che se dovesse arrivare una richiesta di grazia la valuterà". "La dichiarazione di Michele Giarrusso", che aveva parlato di impeachment in caso di un atto di clemenza del presidente della Repubblica nei confronti di Silvio Berlusconi, "è perfettamente condivisibile", aggiunge l'ex presidente dei senatori M5S". Lo stesso senatore Giarrusso , membro della commissione Giustizia e della giunta per le elezioni, si dice "soddisfatto" per il richiamo di Napolitano "alla necessità di prendere atto della sentenza della Cassazione che conferma la condanna di Berlusconi. In riferimento a questo tema era ciò che auspicavo". "Il presidente della Repubblica ci richiama alla necessità di tutelare il governo del paese proprio mentre si prospetta qualche miglioramento nella congiuntura economica internazionale, ribadisce l'impraticabilità di elezioni anticipate e esplicita ancora una volta il doveroso rispetto delle regole dello stato di diritto. Le sue parole riservano, come è giusto, il dovuto rispetto al presidente berlusconi in un momento difficile: rispetto per lui e per il popolo che lo ha votato e lo sostiene". Lo scrive in una nota Pier Ferdinando Casini . "Nelle affermazioni del presidente della repubblica spiccano due messaggi. L'invito al popolo delle libertà a non abusare della pazienza del quirinale e lo stimolo rivolto al presidente del consiglio ad accelerare l'eccezione di un programma innovativo di governo". Lo ha detto Riccardo Nencini , segretario del Psi. "Impeccabile come sempre. Il presidente Napolitano respinge al mittente ogni indebita pressione escludendo a priori fantasiose quanto incostituzionali azioni dopo il pronunciamento della Cassazione: di una sentenza definitiva non si può che prendere atto e applicarla. Berlusconi se ne faccia quindi una ragione. Il Pdl dimostri di essere un partito nazionale e non padronale sostenendo il governo non condannando l'Italia al caos". Lo dichiara Gianni Pittella , candidato alla segretria del Pd e vice presidente vicario del Parlamento europeo. "Le parole di Napolitano, equilibrate ma risolute e precise, richiamano tutti al senso dello Stato e non possiamo che augurarci che tutti se ne dimostrino all'altezza". Così Benedetto Della Vedova , senatore e portavoce politico di Scelta Civica. "In una fase cruciale e ancora assai problematica per l'Italia occorre che le energie politiche siano indirizzate a governare al meglio il Paese". Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BERLINO - Angela Merkel alza la voce con l’America di Obama, pretende rispetto reciproco e piena pari dignità tra potenze e potenze, tra paesi sovrani, sul tema dello spionaggio. È la Repubblica federale, forse anche in vista delle elezioni politiche del 22 settembre, il primo paese al mondo in assoluto a puntare i piedi con Washington sul caso datagate rivendicando la sua sovranità e il suo diritto a difendere i diritti di chi vive nel suo territorio. Ronald Pofalla, capo dello staff della cancelliera, ha rivelato che Germania e Usa stanno negoziando un accordo senza precedenti sullo spionaggio, anzi un accordo antispionaggio, ha detto Pofalla: cioè spionaggio lecito quanto è necessario per difendere la sicurezza del mondo libero e delle democrazie, ma non un grammo di più. La rivelazione è arrivata durante un incontro con esponenti delle opposizioni di sinistra che nella campagna elettorale cercano di cavalcare il tema accusando il governo di debolezza. Pofalla ha rivelato che i colloqui veri e propri si svolgeranno questo mese, quindi prima delle elezioni, e saranno un’opportunità unica per fissare standard principi costitutivi valori costitutivi cui ispirarsi e regole nel lavoro futuro di tutti i servizi di intelligence dei principali paesi occidentali. Il tema dunque riguarda anche l’Italia, membro-chiave della Ue, della Nato e del G8, chiamata indirettamente ma di fatto a prendere posizione in merito. A Washington la portavoce del National security council (il massimo organo consultivo della Casa Bianca sui temi di sicurezza strategica e segreti) Caitlin Haiden ha confermato che gli Stati Uniti “si stanno consultando con il governo federale tedesco per dare ascolto alle sue preoccupazioni e assicurare una stretta collaborazione”, ma non ha confermato tutto quanto detto da Pofalla. Ha infatti detto: “Abbiamo chiarito con loro che gli States raccolgono lo stesso tipo d’informazioni che raccolgono le altre intelligence”. La discussione sul datagate resta dunque centrale in Germania nel pieno della campagna elettorale. Il tema è difficilmente sfruttabile dalle opposizioni perché nel loro periodo al governo – Spd e Verdi dal 1998 al 2005, poi Spd nella grosse Koalition guidata dalla Merkel dal 2005 al 2009 – ministri e altri responsabili socialdemocratici furono i protagonisti di molti discussi accordi segreti con gli Usa. D’altra parte la protezione dei dati personali è valore costitutivo primario nella democrazia postbellica nata qui a Bonn: come recita il primo articolo del Grundgesetz, la Costituzione pacifista federale, ‘la dignità della persona umana è inviolabile, e al suo rispetto va subordinato l’esercizio di ogni pubblico potere’. Imponendo a Obama negoziati sullo spionaggio Merkel vuol far accettare all’America e al resto di Nato, Ue e mondo il fatto che la Germania ormai membro di fatto tra i Grandi del mondo, definita da The Economist ‘l’egemonista riluttante a esserlo’, vuol conciliare il suo nuovo ruolo-guida nel mondo globale con i suoi valori postbellici. 
