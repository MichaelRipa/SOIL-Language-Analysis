Argomenti serie a andrea dossena us palermo Leggi i commenti I commenti dei lettori 
Argomenti europa league andrea stramaccioni inter Leggi i commenti I commenti dei lettori 
ROMA - Per oltre mille anni e per 154 volte il sommo pontefice vescovo di Roma venne eletto dal popolo della città eterna riunito in assemblea con i notabili e i rappresentanti del clero. Solo dal 1059 la nomina passò nelle mani dei cardinali, ma solo dal 1274, con il decreto "Ubi periculum" voluto da Papa Gregoxio X, i cardinali furono costretti a riunirsi in conclave dopo la morte del pontefice e a sbrigarsi nell'eleggere il suo successore pena finire per diversi giorni chiusi in una sola sala (unicum conclave) a pane e acqua. Queste e altre affascinanti vicende si possono leggere in "Morte e elezione del papa - Norme, riti e conflitti" opera di Agostino Paravicini Bagliani, professore onorario di Storia medievale all'Università di Losanna. Il volume (Editore Viella, 25 euro) è appena arrivato in libreria ed è frutto di un lungo lavoro di scavo storico che era giunto a conclusione nelle scorse settimane. Le recentissime vicende hanno spinto autore ed editore ad accelerare rifiniture e stampa. Il risultato è un pregevole e complesso lavoro che assume la freschezza e l'utilità di un "instant book" mantenendo la precisione e la profondità di un'importante opera storica. Il libro, tra l'altro, è il primo di una coppia e tratta la questione della morte e dell'elezione del Papa dai primi anni del cristianesimo fino a tutto il medioevo e al pontificato di Pio II (1458-1464). Il secondo volume, della professoressa Maria Antonietta Visceglia, condurrà il lettore per altri quattro secoli fino all'inizio dell'Ottocento. Di Conclave e dei rituali densi di significati che accompagnano il passaggio dell'anello piscatorio da un pontefice all'altro, si finisce per parlare e scrivere sui giornali, appunto, "ad ogni morte di Papa". Le straordinarie circostanze delle dimissioni di Benedetto XVI hanno riportato davanti agli occhi di tutto il mondo questioni millenarie che sembravano acquisite e, comunque, non più oggetto di discussione se non tra teologi ed esperti. Questa volta, infatti, i problemi dei tempi del Conclave, dell'assenza della fase delle esequie, della trattativa tra i cardinali, delle modalità della scelta sono diventati tutti importanti e significativi. Non si tratta, infatti, (almeno per quello che si percepisce in queste convulse giornate) di scegliere solo l'uomo giusto più o meno ispirati dallo Spirito Santo, ma di decidere la portata e la direzione di un cambiamento del modo di essere della Chiesa che molti si aspettano (e sperano) profondo ed epocale ed altri (forse) vorrebbero frenare. Così il professore Paravicini Bagliani ci racconta come funzionava la faccenda dell'elezione del Papa nei primi secoli dopo Cristo. I materiali sono rari e le fonti, spesso, relativamente inconsistenti, ma ce n'è abbastanza per capire e immaginare la folla dei cristiani riunita in una chiesa romana per eleggere il successore di Papa Antero (235-236), con i nobili e i rappresentanti del clero (diaconi e presbiteri delle diverse chiese romane). Di solito, allora, il pontefice indicava il suo successore affidandogli per tempo la carica di arcidiacono (primo tra i diaconi e amministratore della santa sede). Quella volta, però, la decisione tardava, quando, stando alla leggenda, una colomba bianca scese dal cielo e si posò sulla testa di un fedele da poco arrivato a Roma dalla campagna, di nome Fabiano. Il popolo vide subito in questa scena un segno della volontà divina e Fabiano, perfettamente sconosciuto e, per giunta laico, fu eletto papa per acclamazione. Così pure, veniamo a sapere, del problema del divieto di "traslazione", cioé delle norme che, per lungo tempo, impedirono ai vescovi delle diocesi non romane di accedere al soglio pontificio. Questi vescovi, infatti, partecipavano all'elezione del papa, ma non potevano essere eletti perché ciascuno di loro era legato a vita alla sua diocesi e il Papa era comunque il vescovo di Roma. Il primo a rompere questo schema fu il vescovo di Cerveteri, Marino (882-884) che, da giovane aveva fatto parte del clero romano e manteneva anche il ruolo di arcidiacono della chiesa romana. E ci volle un millennio, si diceva, prima che la nomina del Papa diventasse prerogativa esclusiva del collegio cardinalizio. All'origine, nel 1057, ci fu una crisi e uno scontro tra riformatori e conservatori che portò alla nomina di due papi: Benedetto X e Niccolò II. Il primo era stato eletto in fretta e furia dall'aristocrazia romana che aveva saputo strumentalizzare a dovere il popolo elettore. In questo caso, dunque, furono i riformatori, usciti vincitori dalla contesa, a stabilire nuovi criteri e a spostare nelle mani dei cardinali la delicatissima incombenza di eleggere il Papa. Quanto al conclave, ci si arrivò solo nel 1274. Anche qui in seguito a scontri di potere e problemi dovuti alle misere ambizioni umane. Eleggere il Papa, in determinate circostanze, cominciava ad essere un problema. Non essendoci limiti temporali, la trattativa tra i cardinali rischiava di diventare una lentissima guerra di posizioni: fu così che, alla morte di Clemente IV (1268) i cardinali riuniti a Viterbo (dove il pontefice era deceduto) si gingillarono per mesi in estenuanti e poco produttive discussioni. Fu così che le autorità cittadine li chiusero nel palazzo papale e, in assenza di una decisione, cominciarono a tagliare i viveri e arrivarono addirittura a scoperchiare il tetto dell'edificio per lasciare i cardinali al freddo e alla pioggia. I sommi elettori non la presero bene e, dall'interno, minacciarono scomuniche e anatemi vari. Alla fine, come Dio volle (ma solo nel 1271) fecero il nuovo Papa, Tedaldo Visconti, arcidiacono di Liegi con il nome di Gregorio X. Fu quella la più lunga "sede vacante" della storia del papato. E lo stesso Gregorio X decise di correre ai ripari con il decreto "Ubi periculum". Paravicini Bagliani parla di una vera e propria "Carta costituzionale" del conclave che, con le ovvie (e numerose) modifiche è arrivata praticamente ai giorni nostri. Il testo introduce rigide norme in materia di tempi e stabilisce minuziosamente regole in materia di cibo, assistenza medica, logistica interna, numero di domestici a disposizione e via elencando. Per anni a venire, i cardinali discussero e cercarono di mitigare queste norme che prevedevano persino menù da fame in caso di conclave troppo lungo. Di questo e molto altro (anche in materia della morte del Papa e delle cerimonie di avvento, quelle, cioé, che seguono l'elezione) racconta il libro. E, davvero, leggendone alla luce dei fatti odierni, vien fatto di pensare al significato di quelle regole ai tempi nostri. E mai, forse, come adesso le leggi (scritte e non) che governano queste giornate e le prossime quando il conclave sarà riunito, potrebbero diventare determinanti per la vittoria dell'una o dell'altra fazione all'interno della Chiesa del terzo millennio. Argomenti conclave 2013 vaticano storia riti medioevo cappella sistina papa francesco 
TORINO - "Devo dire bravi ai ragazzi: hanno interpretato perfettamente la partita". Antonio Conte è soddisfatto per la prova della Juve contro il Celtic. Con il 2 a 0 è arrivato il pass per i quarti di Champions. Non voleva cali e la squadra ha risposto sul campo con grande attenzione: "E' andato tutto bene anche se qualche volta ci abbassavamo un po' troppo sulle fasce. Alla fine del primo tempo ci siamo accorti di questa situazione, abbiamo cambiato l'impostazione e tutto è andato meglio. Sono davvero soddisfatto. Siamo riusciti a ottenere la qualificazione non subendo reti, facendo segnare gli attaccanti. Tante cose positive". CHAMPIONS, UN SOGNO CHE STIAMO COSTRUENDO - Conte non dice chi spera di evitare nei quarti: "Chiunque ci riserverà l'urna noi dovremo farci trovare pronti. Perché questo sogno vogliamo continuare a viverlo. La Champions è un sogno che ci stiamo costruendo piano piano, a partire dall'anno scorso con l'eccezionale vittoria dello scudetto. Ora siamo ai quarti, ma dobbiamo rimanere con i piedi per terra: sarà molto difficile, anche perché ci stiamo contemporaneamente giocando il campionato e questo ci toglierà delle energie". PIRLO IN CAMPO? VUOLE GIOCARE SEMPRE - Nel turn-over che attuato per preservare proprio qualche energia preziosa, Conte non ha risparmiato, invece, Pirlo. E spiega perché: "Andrea vuole giocare sempre. Già oggi quando l'ho sostituito per poco non litigavamo. E' fatto così, si diverte ancora come un bambino a 34 anni e se sta bene lo faccio giocare. Anche perché quando c'è lui siamo tutti più tranquilli". BUFFON: VOGLIO EVITARE IL REAL - Gigi Buffon si è fatto ancora una volta trovare pronto al momento giusto, evitando il gol dell'1-1 a Hooper nel primo tempo. Il portiere bianconero si schernisce: "Una parata così va fatta... quando non le faccio dicono che devo farle" - dice ridendo -. Buffon applaude ancora una volta alle prestazioni di questa squadra: "Il lato positivo è che giochiamo sempre la partita senza ricorrere. In questo anno e mezzo abbiamo appreso conoscenze che prima non avevamo mai avuto. Queste ti permettono di fare la partita e sai che nel momento di difficoltà il gruppo ha una risorsa che è quella del gioco per irretire l'avversario. Nelle altre avventure in Champions non ce l'avevamo perché ci affidavamo ai colpi dei singoli". Su chi evitare, infine, Buffon non ha dubbi: "Il Real. Del Real ho timore perché l'ho incontrato tre volte e l'ho sempre buttato fuori, per cui per il calcolo delle probabilita'... Se si dovesse affrontare il Real, speriamo che sia più avanti perché vorrebbe dire che abbiamo fatto un altro passo in avanti". MATRI: BRAVI A COLPIRE AL MOMENTO GIUSTO - Alessandro Matri applaude i compagni: "All'apparenza sembrava facile poi se subisci un gol all'inizio subentra la paura. Siamo stati bravi a gestire e a colpire al momento giusto". Soddisfatto per il gol, Matri parla poi della difficoltà di ritagliarsi un posto da titolare in attacco: "Non è facile, tutti vorremmo giocare. Sta a noi comportarci bene e rispondere sul campo. Tutti e cinque vogliamo giocare, o si fa a botte o si fa così...". POGBA: IO GIOCO SEMPRE CATTIVO - Paul Pogba è soddisfatto della sua prestazione. "Anche se Conte dice che non devo essere cattivo, io sono sempre cattivo. Io sono alto, grosso e pesante.... A chi mi ispiro? A nessuno. Il ruolo? Io preferisco giocare a destra, però mi piace giocare in tutti e tre i ruoli del centrocampo. L'importante è giocare... e vincere". Argomenti champions league juventus fc antonio conte Leggi i commenti I commenti dei lettori 
Argomenti cagliari calcio serie a Leggi i commenti I commenti dei lettori 
PARIGI - Il fischio finale di Psg-Valencia è una liberazione per Carlo Ancelotti e tutti i suoi uomini che sciolgono la tensione con una serie di abbracci in campo. L'1-1 finale al Parco dei Principi contro gli spagnoli, in vantaggio con Jonas al 55' e poi ripresi da Lavezzi undici minuti dopo, spalanca la porta dei quarti di finale per i transalpini, traguardo che mancava da 18 anni. Merito del 2-1 ottenuto al Mestalla, un biglietto da visita che aveva semplificato di molto il ritorno a Parigi. Eppure complice il momento poco felice, con l'imprevista sconfitta in campionato contro il Reims e l'assenza del totem Ibra, la serata di Champions ha riservato più insidie del previsto alla capolista della Ligue 1. SQUADRE POCO BRILLANTI - Con lo svedese squalificato, le stelle Lucas, Lavezzi e Pastore hanno mostrato sin dall'inizio poche idee, male assecondati da una squadra poco dinamica. Anche il Valencia che non è sceso certo in campo con il coltello tra i denti, ci ha messo un po' per capire che osare era possibile. Al 16' il primo tentativo serio con una bella combinazione tra Jonas e Soldado, che impegnava Sirigu con un diagonale rasoterra. Un campanello d'allarme non isolato nei primi 45', vinti ai punti dall'undici di Valverde. LA FIRMA DEL POCHO - Nella ripresa stesso copione. Spagnoli più propositivi, anche se con ritmi blandi e Psg in attesa degli eventi. La svolta al 10', su un errore in disimpegno dei transalpini recuperato da Tino Costa. Palla a Jonas che si prepara bene per la conclusione dal limite e piazza la sfera dove Sirigu non può arrivare. Con un altro gol il Psg rischierebbe la clamorosa eliminazione. Ancelotti cambia Thiago Motta con Gameiro. Ma è soprattutto la paura a smuovere i padroni di casa. La risposta al 21' porta la firma del Pocho Lavezzi, bravo e fortunato nel trasformare in gol (il quinto in Champions), con una ginocchiata ravvicinata una respinta di Guaita. E' la rete che fa tirare un sospiro di sollievo al Parco dei Principi, anche se un altro gol degli spagnoli vorrebbe ancora dire supplementari. Ma l'impressione è che la squadra di Valverde abbia già fatto il massimo. L'ultima chance al 48' è su un calcio d'angolo che chiama in area anche il portiere degli iberici. Non succede più nulla e il Psg può festeggiare, non senza fatica, il ritorno ai quarti di Champions. Argomenti champions league carlo ancelotti psg ezequiel lavezzi Leggi i commenti I commenti dei lettori 
TORINO - La Juve sbriga senza patemi (2-0) la pratica Celtic e vola ai quarti di Champions a suon di record: 18° risultato utile in Europa (leggi 2 anni di imbattibilità) e 490' senza subire reti. Davvero un bel biglietto da visita per presentarsi al tavolo con le grandi. Doveva essere una formalità e formalità e stata. Anche e soprattutto per merito dei bianconeri che non hanno preso l'impegno sottogamba, sopendo fino in fondo anche la residua voglia degli scozzesi di lasciare la competizione almeno con un gol. BENE MARRONE, QUAGLIARELLA SI SBLOCCA - La conferma della crescita di Marrone nel ruolo di centrale difensivo e il ritorno al gol dopo 40 giorni di digiuno di Quagliarella sono le note più liete di una serata che si è presto tramutata, per la Juve in un semplice allenamento. Ma bene è andato anche Pogba, soprattutto in fase di contenimento. Rivedibile invece Padoin che, inevitabilmente, ha dimostrato di non poter reggere il confronto a distanza sulla fascia destra con Lichtsteiner del quale non ha né la forza né il passo. UN TURN-OVER MODERATO - Per non voler rischiare nulla, Conte ha deciso di optare per un turn-over moderato con Marrone al posto di Chiellini in difesa, Padoin e Peluso sugli esterni, Pogba invece di Marchisio a centrocampo e Quagliarella al fianco di Matri in attacco. Visto il largo margine di vantaggio, la Juve ha deciso di aspettare un Celtic sfrontato, pronto a trasformare l'elastico 4-5-1 in un minaccioso 4-3-3 con Commons e il rientrante Samaras al fianco di Hooper. MATRI, COME ALL'ANDATA - Ha rischiato il minimo (sinistro di Ledley al 21' che ha sfiorato l'incrocio) e alla prima vera azione, al 24', è passata: Barzagli ha recuperato palla sulla trequarti e ha smarcato in area Quagliarella che con un bel sinistro in girata ha impegnato Forster; sulla respinta è piombato come un falco Matri che da due passi ha insaccato, replicando il gol iniziale già segnato all'andata a Glasgow. HOOPER SFIORA IL PARI - Il Celtic non si è dato per vinto e ha continuato a spingere sfiorando per due volte il pari con Hooper. La Juve ha lasciato fare non rinunciando mai, però, ad agire di rimessa: e per due volte, prima della fine del tempo, ha tenuto in allerta con Vidal il portiere ospite. QUAGLIARELLA CHIUDE I CONTI - Chi si aspettava un Celtic all'arrembaggio nella ripresa si è presto dovuto ricredere. La Juve non ha concesso più campo e, se si eccettua un colpo di testa del subentrato Ambrose su un calcio d'angolo, non ha rischiato più nulla. E al 65' si è tolta anche la soddisfazione di raddoppiare con un'azione classica: taglio di Pirlo per l'inserimento di Vidal che ha generosamente servito a Quagliarella un pallone d'appoggiare solo in rete a porta vuota. La partita è finita qui. Lo spettacolo allora si è trasferito sulle tribune dove i tifosi del Celtic hanno dato l'ennesima dimostrazione di sportività e civiltà cantando e applaudendo tutti fino in fondo. E questo l'unico aspetto del calcio in cui gli scozzesi hanno davvero qualcosa da insegnarci. JUVENTUS-CELTIC 2-0 (1-0) Juventus (3-5-2): Buffon 7, Barzagli 7.5, Marrone 7, Bonucci 6.5, Padoin 6, Vidal 7 (21' si Isla 5,5), Pirlo 7 (24' st Giaccherini 6.5), Pogba 7, Peluso 6.5 (13' st Asamoah 6), Quagliarella 7, Matri 6.5. (30 Storari, 3 Chiellini, 12 Giovinco, 9 Vucinic). All. Conte. Celtic (4-3-2-1): Forster 6, Matthews 6 (5' st Forrest 6), Wilson 6,5, Kayal 6, Izaguirre 6, Wanyama 5,5 (1' st Ambrose 6), Ledley 5.5, Mulgrew 5, Commons 6 (27' st Nouioui sv), Samaras 6, Hooper 5,5. (24 Zaluska, 7 Miku, 10 Stokes, 46 Mc Geouch). All. Lennon. Arbitro : Aydinus (Turchia) 6.5 Reti : 24' pt Matri, 20' st Quagliarella Angoli : 3-1 per il Celtic Recupero : 1' e 3' Ammoniti : Peluso, Izaguirre per gioco falloso. Spettatori : 39.011, incasso 2.195.387 Argomenti champions league juventus fc alessandro matri fabio quagliarella Leggi i commenti I commenti dei lettori 
Argomenti ss lazio europa league stoccarda calcio Leggi i commenti I commenti dei lettori 
