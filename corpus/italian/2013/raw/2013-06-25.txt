La squadra del sindaco Ignazio Marino sta finalmente prendendo forma. Tra i nomi noti: Tommaso Antonucci al Bilancio (anche se non è certo che accetti l'incarico), Giovanni Caudo all'Urbanistica, Guido Improta ai Trasporti, Alessandra Cattoi alla Scuola, Luigi Nieri vicesindaco e al Patrimonio, Luca Pancalli agli stili di Vita, Daniele Ozzimo alla Casa, Estella Marino all'Ambiente, Rita Cutini ai Servizi sociali, al Commercio Marta Leonori, alla Cultura Flavia Barca, Paolo Masini ai Lavori Pubblici. Nel pomeriggio di mercoledì Marino potrebbe esser pronto a presentare l'esecutivo per i prossimi 5 anni di governo. 
Le hanno bloccate mentre tentavano di rubare pinoli al supermercato per quasi cinquecento euro. Sono due romene, verosimili terminali di un’organizzazione criminale che lucra sul «mercato nero» del pesto. Sembra una barzelletta. Invece non lo è. Nei mesi scorsi, a Firenze, in Toscana ma anche nel resto d’Italia a cominciare da Milano, si sono succeduti furti di pinoli, materia prima costosa e indispensabile per preparare il pesto genovese verso il quale è diretta la merce rubata attraverso canali clandestini. Protagonista del tentato furto, stavolta, una giovane donna che aveva nascosto nel passeggino del bimbo 70 confezioni di pinoli, per un valore complessivo di 422 euro. E’ successo in un supermercato nella zona del Gignoro, dove la romena di 29 anni è stata pizzicata e poi denunciata dalla polizia per tentato furto aggravato insieme a una complice, una sua connazionale di 28 anni. Gli addetti alla vigilanza, dopo aver notato la ventinovenne nascondere le buste nel passeggino, l’hanno seguita e poi bloccata. 

Una rapina da 100mila euro è stata compiuta alla filiale del Monte dei Paschi di Siena a Castiglione delle Stiviere, nel Mantovano. Tre banditi mascherati e armati di taglierino sono entrati nella filiale, che si trova in pieno centro, poco prima dell'orario di chiusura pomeridiano. Uno di loro ha individuato un funzionario e si è fatto accompagnare nel caveau dove era custodita la maggior parte dei soldi, mentre i due complici tenevano a bada la decina di clienti presente in quel momento nell'agenzia. I tre sono poi fuggiti con un bottino di 100mila euro a bordo di un'auto dove c'era un quarto complice ad attenderli. La macchina, una Fiat Punto, è stata poi ritrovata  poco distante ed è risultata rubata a Brescia. 
Un mese in più e sarebbe stato licenziato in tronco dal Comune, come prevede la legge. Ma la condanna si è fermata a undici mesi per l'ex comandante della polizia municipale, Maurizio Pedicone, accusato di "porto in luogo pubblico di armi da guerra". Così ha deciso il giudice dell'udienza preliminare Giangaspare Camerini al termine del rito abbreviato, concedendo pure la sospensione della pena. E' questo l'epilogo di una pericolosa gita fuori porta che nel gennaio 2012 fu interrotto dai carabinieri di Monreale nelle campagne di Portella della Ginestra: Pedicone e altre due persone sparavano all'impazzata in un improvvisato poligono con dei micidiali fucili. La Procura aveva chiesto una condanna a due anni e mezzo per l'ex comandante dei vigili. E aveva anche respinto una richiesta di patteggiamento per gli al¬tri due indagati. Nel dicembre scorso, Silvestre Venturella, giardiniere del Comune di Monreale, ha chiuso la sua vicenda giudiziaria con una condanna a due anni. Tre anni e otto mesi è stata invece la pena patteggiata dall'amministratore di condo¬mini Francesco Cuomo, il proprietario di un laboratorio clan¬destino per la modifica delle armi da guerra. Del gruppo faceva parte anche l'imprenditore informatico italobrasiliano Gabriele Di Pietro, che ha patteg¬giato una condanna a un anno e otto mesi. Pedicone aveva invece scelto di essere giudicato col rito ab¬breviato. Assistito dagli avvocati Marcello Montalbano e Fabrizio Lanzarone, si è difeso sostenendo di non avere mai sparato, pri¬ma di allora, con armi da guerra. Quel giorno, poi, alla vista dei fucili portati da Cuomo, non avrebbe resistito alla tentazione. L'ex comandante dei vigili è rimasto in carcere due giorni. Gli furono anche sequestrate le 300 armi trovate a casa: dopo un'a¬nalisi approfondita, emerse però che erano tutte regolar¬mente denunciate. Adesso, però, Pedicone non ha più il porto d'armi, gli sono state revocate tutte le concessioni amministrative. E da domani potrebbe tornare in servizio al Comune: la decisione spetta a Palazzo delle Aquile. 
FORTALEZA (Brasile)  - A 48 ore dalla semifinale di Confederations Cup, remake della finale di Euro 2012, Claudio Marchisio suona la carica in casa azzurra. La Spagna, campione d'Europa e del Mondo in carica, è favorita d'obbligo nel match di Fortaleza, ma il centrocampista della Juventus non mostra paura: "Non partiamo battuti, anche se loro sono i più forti e lo hanno dimostrato vincendo tutto quello che era possibile vincere, ma noi ci sentiamo di partire alla pari e lo scorso anno lo abbiamo dimostrato", esordisce Marchisio dal ritiro della Nazionale di Prandelli. "BALOTELLI CI MANCHERA'" - "Dobbiamo essere bravi a giocare una partita accorta come quella della prima all'Europeo  -  ricorda Marchisio - in quella occasione abbiamo messo in difficoltà i campioni del mondo per come abbiamo giocato. Preparammo bene quel match, dimostrando accortezza. Nella finale di Kiev abbiamo sbagliato, ma quello ci può aiutare a non commettere più gli stessi errori. L'assenza di Balotelli? Mario ci manca ed è normale, visto che è un grande campione. È maturato e lo ha dimostrato in questa Confederations, tenendo palla e facendo reparto da solo". "NON SIAMO PREOCCUPATI, C'E' GILA" - Al posto di Balotelli, verosimilmente, ci sarà Alberto Gilardino: "Sicuramente Mario ci teneva a giocare questa specie di rivincita ed è dispiaciuto di non poterlo fare, ma dietro ci sono giocatori come Gilardino per i quali parlano i numeri e i titoli vinti, quindi non siamo preoccupati  -  rassicura Marchisio - Pressione addosso per loro? Sono tanti anni che hanno pressione addosso e non sbagliano mai una partita. Anche contro la Nigeria hanno subito, rischiato e alla fine vinto largamente". "CRITICHE ECCESSIVE, ABBIAMO CARATTERE" - Le principale critiche mosse agli Azzurri, in questa Confederations Cup, riguardano la condizione fisica e la tenuta della difesa: "Su di noi credo che le critiche siano sempre troppo eccessive  -  contrattacca Marchisio  -  è vero, abbiamo subito troppi gol, ma alla fine le partite le abbiamo vinte. Siamo andati in finale all'Europeo dello scorso anno e in semifinale qui, è chiaro che succeda di non essere fisicamente a posto e allora puoi rischiare di più, ma credo che questa squadra abbia sempre creato tanto e abbia sempre reagito al meglio. Contro il Giappone e contro lo stesso Brasile, abbiamo reagito da grande squadra: il nostro modo di giocare non è cambiato, ma credo sia solo una questione di condizione". Argomenti confederations cup nazionale italia claudio marchisio Leggi i commenti I commenti dei lettori 

