ROMA - La Federal Reserve andrà avanti con le misure di sostegno  all'economia, perchè la disoccupazione negli Stati Uniti è "ancora  troppo elevata". E quanto si legge nell'intervento che Janet Yellen -  nominata da Barack Obama nuovo presidente della Fed - pronuncerà domani  al Senato americano. I senatori dovranno confermare la nomina. Yellen sottolinea come alla banca centrale statunitense resti ancora "molto da fare per aiutare l'economia e il mercato del lavoro". "Credo che sostenere la ripresa oggi - afferma - sia il modo più sicuro per ritornare a un approccio più normale nella politica monetaria". Per la presidente designata della Fed, dunque, "si deve andare più lontano per riguadagnare il terreno perso nel corso della crisi". Argomenti fed federal reserve janet yellen 
PITTSBURGH - Tre persone sono stare colpite da colpi di arma da fuoco a Pittsburgh, Pennsylvania, nei pressi di una scuola superiore, la Brashear High School. Ebony Pugh, il portavoce dell'istituto scolastico, ha fatto sapere che ad essere stati colpiti sono tre studenti, raggiunti dai proiettili mentre camminavano per raggiungere la macchina con la quale erano arrivati a scuola in mattinata. Due sarebbero stati colpiti alla testa e il terzo al braccio e alla gamba. Non sarebbero in pericolo di vita. Gli spari sono sono avvenuti sul terreno di proprietà della scuola, ma poco distante. Non è chiaro chi sia stato a farli partire. Uno dei tre studenti è stato trovato all'interno della scuola, riferisce la portavoce, spiegando tuttavia che non è stato colpito nella scuola ma che si trovava lì o perché vi è corso dopo gli spari o perché potrebbero averlo portato dentro i soccorritori. La scuola Brashear, che nel frattempo è stata chiusa, si trova a circa tre chilometri dal centro di Pittsburgh. Ancora una volta dunque una sparatoria coinvolge un liceo in America. Nel giro di un paio d'ore, gli agenti delle swat, le forze speciali della polizia Usa, hanno circondato una casa non lontano dal luogo della sparatoria e hanno fermato almeno tre persone. Poi è stato reso noto che è stata fermata anche una quarta, e quindi altre due. Una portavoce della polizia, Dianne Richard, ha affermato che le persone fermate non sono "sospetti", ma che al momento nessuno è stato incriminato. Fonti di polizia citate da un giornale locale, il Pittsburgh Post-Gazette, hanno riferito che le tre vittime conoscevano la persona o le persone che hanno aperto il fuoco e che la sparatoria di oggi potrebbe essere collegata con una rissa scoppiata nella scuola poco meno di un mese fa e probabilmente dovuta ad una violenta disputa su questioni di droga. Una rissa che aveva allora portato alla chiusura della scuola per una settimana, fino a quando uno studente non ha deciso di ritirarsi dai corsi. Argomenti sparatorie pittsburgh stati uniti - usa 
None Leggi i commenti I commenti dei lettori 
ROMA - Il decreto sulla golden power è stato pubblicato sulla Gazzetta ufficiale. E così la rete di Telecom Italia rientra ufficialmente tra gli asset strategici su cui vigilerà il governo. "Rientrano negli attivi di rilevanza strategica nel settore delle comunicazioni - si legge nel decreto della presidenza del Consiglio - le reti e gli impianti utilizzati per la fornitura dell'accesso agli utenti finali dei servizi rientranti negli obblighi del servizio universale e dei servizi a banda larga e ultralarga". Tra i poteri speciali del Governo c'è anche quello di porre il veto all'adozione di delibere dell'assemblea o degli organi di amministrazione di un'impresa. Il decreto, firmato lo scorso 2 ottobre da Letta, Mauro, Saccomanni, Bonino, Zanonato e Alfano, entrerà in vigore il prossimo 28 novembre. L'esercizio dei poteri speciali potrebbe avere un impatto sulle strategie degli spagnoli di Telefonica, saliti al 66 per cento della holding Telco, che controlla Telecom Italia. 
None Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
