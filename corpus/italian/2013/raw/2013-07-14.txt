Un incendio è scoppiato poco dopo le 20 in via Vecchia Fontanelle a Castellammare di Stabia. Le fiamme sono divampate in un deposito abbandonato di pannelli coibentati. LE FOTO Nella zona si è alzata una alta colonna di fumo, che sta ostacolando la viabilità. I vigili del fuoco sono intervenuti con tre squadre ed altrettante autobotti. Continua, intanto, l'incendio nell'area industriale di Nola (Napoli), dove sono andati distrutti due capannoni industriali, uno dei quali di una fabbrica di cera. Argomenti incendi castellammare di stabia 
Roberta Vinci ha vinto l'Italiacom Open, prova International da 235mila dollari del WTA Tour, che ha tenuto banco per una settimana sui campi in terra rossa del Country. La tarantina, testa di serie numero due. ha battuto in finale l'amica e compagna di doppio Sara Errani, favorita numero uno e numero 6 del ranking mondiale, in tre set: 6-3. 3-6, 6-3. Un derby azzurro, per di più tra due compagne inseparabili che spesso si allenano insieme, che ha comunque regalato spettacolo nonostante nonostante la naturale difficoltà di affrontare un'amica. Nel primo set è partita meglio Sara: subito 2-0, poi l'aggancio di Roberta sul 2-2. Decisivo l'ottavo lunghissimo game in cui si è andati dieci volta ai vantaggi: alla fine l'ha spuntata la Vinci che poi ha chiuso 63 al proprio turno di battuta. Nella seconda partita c'è stata la reazione della Errani, complice un calo di Roberta: 4-1, quindi 63. Nella terza e decisiva partita è stata Sara ad accusare un passaggio a vuoto che ha consentito a Roberta di allungare: 4-0. Il match sembrava finito, ma c'è stata la parziale rimonta della romagnola che è salita fino al 3-4 recuperando i due break di svantaggio. Poi, però, Sara ha nuovamente ceduto il servizio e Roberta è andata a servire per il match chiudendo 6-3 dopo due ore e 12 minuti. Spalti pieni per la finale: quasi duemila paganti. 
None Leggi i commenti I commenti dei lettori 
CESENA - "No Ius Soli" e "Italiani per sangue e per cultura": questi due striscioni e una ventina di attivisti di Forza Nuova, formazione di estrema destra, hanno accolto questa sera l'auto del ministro dell'Integrazione, Cecile Kyenge, attesa al Castello di Sorrivoli, sulle colline del Cesenate, nell'ambito della Carovana dello Ius Migrandi e del Festival della Libera Circolazione. Segui Repubblica Bologna su Facebook e Twitter Forza Nuova ha organizzato il presidio "per contestare la presenza del ministro della DIS-Integrazione e per l'estrema difesa dei nostri confini e della nostra Identità", nella piazzetta Giosuè Carducci, sottostante al Castello, dove i manifestanti non sono neanche arrivati. L'auto del ministro è passata per la piazzetta senza alcun contatto con loro. Il ministro Kyenge è arrivata al Castello di Sorrivoli dopo una tappa alla festa del Pd di Sant'Egidio, in città a Cesena. Argomenti forza nuova cecile kyenge 
La presentazione della superclassica del lago è stata una occasione per ricordare i 20 anni del record del compianto Giorgio Zuccoli. Ecco tutte le date e gli eventi collegati alla Centomiglia GARGNANO (Bs) - La nuova Centomiglia presentata nella sede del Circolo Vela Gargnano.  Nell'occasione si sono ricordati i 20 anni del record di Giorgio Zuccoli (due volte alle Olimpiadi), meritato nel 1993 con l'imbarcazione "Dimore", primato tutt'ora imbattuto con il tempo di 6 ore e 5 minuti. Tra le novità più interessanti della nuova edizione, i due nuovi percorsi, la presenza, confermata di tutte le classi libere europee provenienti da Austria, Germania, Svizzera e Ungheria, i grandi e piccoli catamarani che saranno in gara nella MultiCento, il trofeo che è dedicato proprio a Zuccoli. Presenti  Assessori e Consiglieri di Regione Lombardia (Alberto Cavalli, Assessore al turismo, Fabrizio Sala Sottosegretario per Expo 2015), della Provincia di Brescia, dei Comuni sedi dei passaggi di boa, i dirigenti della 14a Zona della Federazione Italiana della Vela (Domenico Foschini, presidente), buona parte dei velisti lombardi che hanno partecipato alle varie edizioni delle Olimpiadi e Paralimpiadi veliche: Angelo Glisoni, Massimo Dighe, Luciano Lievi. CENTOMIGLIA SYSTEM: ECCO TUTTE LE DATE La 63° edizione della "Cento", il tradizionale Trofeo Conte Alessandro Bettoni per le monocarene, la Multi Cento con il Trofeo Giorgio Zuccoli per trimarani e catamarani, la Cento People, la veleggiata che vedrà ogni barca rappresentare un progetto attivo nel mondo del sociale si correranno il 7-8 settembre (partenza sempre alle 8.30 da Bogliaco, alle 8 e 20 per i multiscafi da Toscolano-Maderno), surf e kite solo il giorno 8 con partenza da Campione. Il ricco calendario degli eventi della 100 Week Internazionale si apriranno il 22 agosto con il Campionato Nazionale Open dell'Asso 99, proseguiranno il 1° settembre con il 47° Trofeo Gorla e 50 Miglia, a metà settembre con il Campionato d'Europa dei Fun, il 28- 29 settembre con la grande conclusione con la Childrewindcup-Centomiglia dei ragazzi, co promossa con Abe (Associazione Bambino Emopatico) ed i reparti di Onco Ematologia Pediatrica dell'Ospedale Civile di Brescia. In occasione della presentazione si saluteranno i ragazzi della squadra Garda-Sebino che saranno in gara al prossimo Mondiale della classe Rs Feva, in programma sul mare della Toscana, e la squadra "BioTeam" dei piccoli dell'Optimist che vede coinvolti i giovanissimi del Circolo Vela Gargnano e del Circolo Vela Toscolano-Maderno. Leggi i commenti I commenti dei lettori 
