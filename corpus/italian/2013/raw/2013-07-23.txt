Un cittadino del Sudan di 40 quarant'anni è stato ferito a colpi di ascia a Milano, in via Leoncavallo all'angolo con via Predabissi, da uno straniero che è fuggito in bici. Secondo la prima ricostruzione della polizia, il feritore avrebbe chiesto una sigaretta che però gli sarebbe stata negata. Il sudanese è stato trasportato in codice giallo all'ospedale San Raffaele per una ferita al torace e al fianco sinistro: non sarebbe in pericolo di vita. L'episodio è avvenuto attorno alle 20.40. La vittima dell'aggressione era in compagnia di un marocchino e di una donna. Alla polizia hanno detto di aver bevuto alcol e di essere piuttosto alterati, quando d'un tratto si è avvicinato uno sconosciuto in sella a una bicicletta che ha chiesto una sigaretta al 40enne. Quando quest'ultimo gli ha spiegato di non averne con sé, il ciclista ha estratto un'ascia e lo ha colpito al torace e al fianco sinistro. Infine è scappato facendo perdere le proprie tracce. 
"Anche oggi una rapina, questa volta in pieno giorno. Il rapinatore è salito in auto alle 13.15 al parcheggio di Piazza Sempione, si è fatto accompagnare a San Basilio. All'arrivo ha messo un braccio al collo del tassista e puntandogli una lama acuminata si è fatto consegnare l'incasso". Così i coordinatori nazionale e regionale del sindacato Unica Taxi-Filt Cgil, Nicola Di Giacobbe e Marco Morana  in una lettera aperta indirizzata al Prefetto, al Questore e al sindaco di Roma. "Un incontro immediato con tutte le forze di sicurezza è urgente e non procastinabile - proseguono - Serve subito un segnale forte che dia fiducia a chi svolge un servizio di pubblica utilità e che scoraggi il ripetersi di tali ignobili gesti, subito. Prima che sia troppo tardi!". Argomenti taxi san basilio 
REGGIO EMILIA – Comincia male la stagiune del grand ecalcio in Italia: prime sfide che contano e primi cori razzisti con Costant cher non ci sta e se ne va dal campo. La terza partita del Toreno Tim Milan- Sassuolo  è stata  macchiata dall’ennesimo episodio razzista: al 34' Kevin Constant è stato  insultato dalle tribune con alcuni cori, ha perso la pazienza e, dopo  aver scagliato violentemente il pallone contro la gradinata dello stadio  se ne è andato. L'arbitro Gervasoni ha detto di non aver sentito i cori  e non ha interrotto il match. E' intervenuto lo speaker ma Constant non  è tornato sui suoi passi. E al suo posto Allegri ha fatto entrare  Piccinocchi. VINCE IL SASSUOLO- Erano attesi tevez e Robinho e injvece tra i due litiganti il terzo gode. Tra Milan e Juve, il trofeo Tim alla fine va alla cenerentola Sassuolo che a Reggio Emilia, in quella che sarà la sua nuova casa in serie A, si prende la soddisfazione di vincere il classico triangolare di mezza estate grazie a un successo in rimonta nella partita decisiva con il Milan. Eroe della serata Gaetano Masucci, autore di una doppietta ai rossoneri. Per uno che vale un sesto di Zaccardo e un decimo di Peluso una notte decisamente da ricordare. STORARI PARA UN RIGORE A ROBINHO – Triangolare a parte, gli occhi degli appassionati erano, però, tutti per la mini-sfida di 45’ tra Milan e Juve che ha riservato qualche emozione ma poco spettacolo nello 0-0 finale. In campo ha regnato l’equilibrio anche se i rossoneri hanno avuto la grande occasione per chiudere anzitempo la sfida al 29’ quando Robinho si è fatto parare da Storari un rigore procurato da Boateng (fallo di Lichtsteiner). In avvio la Juve si è resa pericolosa con Padoin (sinistro dal limite deviato in angolo da Abbiati al 15’) e poi con Llorente (25’) che su un perfetto cross dalla destra di Isla ha messo alto di sinistro da due passi a porta spalancata. ANTONINI E LLORENTE KO - Il Milan ha risposto con un destro impreciso di Boateng e poi con il suddetto rigore. Nell'appendice hanno sbagliato prima Lichtsteiner e poi Nocerino che ha calciato alto a cucchiaio il tiro della possibile vittoria. Si è andati ad oltranza e all'ottava serie ha deciso l'errore di Padoin che si è fatto ipnotizzare da Abbiati. Da segnalare che, al 35', dopo uno scontro testa contro testa, Antonini e Llorente sono stati costretti a lasciare il campo. Fortunatamente non si è trattato di nulla di preoccupante. IL SASSUOLO SPAVENTA LA JUVE - Paradossalmente ancora peggio ha fatto la Juve contro il Sassuolo. Spigliata e senza remore, la squadra di Di Francesco ha mostrato buone e veloci trame offensive andando subito vicino al vantaggio con Kurtic, che ha costretto Storari, con un sinistro incrociato, agli straordinari (palla deviata sul palo). La Juve si è affidata a Matri per la replica: l’attaccante prima si è fatto chiudere in angolo da Pomini e poi, su assist di tacco di Vucinic, non ha trovato lo specchio della porta. Il Sassuolo non si è impressionato e, nel finale, è andato ancora per due volte a un passo dall’1-0: prima con un colpo di testa ravvicinato di Terranova, deviato in angolo dal subentrato Rubinho, e poi con Alexe che ha colpito male di destro da favorevole posizione. Inevitabili i rigori dove, dopo gli errori di Quagliarella e Matri da una parte e di Alexe e Terranova dall'altra, ha deciso un errore di Berardi. MASUCCI STENDE IL MILAN - Nella gara conclusiva il Milan è sembrato voler mettere subito le cose in chiaro, sbloccando immediatamente il risultato con un bel gol del giovane Petagna, bravo a sfruttare una disattenzione di Rossini. Poi, però, si è rilassato, consentendo al Sassuolo di mettere in atto il proprio gioco. Con una buona circolazione di palla, i neroverdi, complice una duplice incertezza di Cristante e Gabriel, hanno trovato il varco giusto per liberare Masucci al destro vincente dal limite. Il Sassuolo ha insistito e, col Milan ridotto in 10 per l’espulsione per somma di ammonizioni di Cristante, al 44’ ha segnato il gol decisivo con Masucci che, smarcato in area da Gomes, ha battuto Gabriel per la seconda volta. Argomenti serie a milan ac juventus fc sassuolo calcio Leggi i commenti I commenti dei lettori 

BARCELLONA - Una giornata da dimenticare per il Setterosa. L'Italia perde 10-4 con l'Ungheria nella seconda giornata del girone D dei campionati mondiali di pallanuoto. Il cammino delle campionesse d'Europa ora si complica. Andato il primo posto, resta il secondo che incrocerà negli ottavi di finale con la perdente dello scontro diretto tra le campionesse mondiali della Grecia e il Canada, che ha tenuto testa agli Stati Uniti, leader del girone C. Nel mezzo due partite che non dovrebbero smentire il pronostico: Italia-Brasile e Ungheria-Kazakistan. La prestazione esibita ricalca il primo tempo perso 3-1 col Kazakistan, ma lo spessore dell'Ungheria non ha consentito all'Italia di tornare in partita. Le azzurre si sono disunite, hanno privilegiato le azioni individuali e non hanno realizzato neanche una superiorità numerica delle sei guadagnate. Di contro le magiare, subito l'1-0 della Garibotti dal perimetro, hanno progressivamente aumentato il vantaggio, segnato 4 delle 5 superiorità numeriche, un rigore e quattro gol in parità. Migliore marcatrice dell'incontro Bujka, con 4 gol, seguita da Kisteleki con tre. "Premio l'impegno e l'intesità - sottolinea il cittì Fabio Conti - Abbiamo provato a difendere e costruire, ma l'Ungheria è stata molto più brava di noi e ha meritato il largo successo. Sotto nel punteggio non abbiamo dimostrato personalità. Ci siamo sgretolati. C'è venuto il braccino. Avevamo paura di perdere il contatto con l'Ungheria e, anzichè restare uniti, ci siamo affidati alle soluzioni personali. Abbiamo commesso troppi errori al tiro e attaccato male in superiorità numerica. Questa partita ci deve insegnare che dobbiamo eseguire anche nei momenti difficili gli schemi e i movimenti provati in allenamento. Si è una squadra quando si vince e quando si perde". C'è tutto un torneo davanti. Il Setterosa campione d'Europa può ampiamente dimostrare la sua forza. UNGHERIA-ITALIA 10-4 (TABELLINO) UNGHERIA: Bolonyai, Illes, Antal 1, Kisteleki 3, Szucs 1 (rig.), Takacs, Miskolczi, Keszthelyi 1, Toth, Bujka 4, Garda, Menczinger, Kaso. Allenatore: Meresz. ITALIA: Gigli, Pomeri, Garibotti 1, Radicchi 1, Queirolo, Aiello, Di Mario, Bianconi, Emmolo 1, Palmieri, Cotti, Frassinetti 1, Sparano. Allenatore: Conti. ARBITRI : Borell (Spa) e Margeta (Slo). NOTE : parziali 3-1, 3-1, 3-1, 1-1. Uscita per limite di falli Garda (U) al 7' del quarto tempo. Superiorità numeriche: Ungheria 4/5 + un rigore, Italia 0/6. Spettatori 500 circa. Argomenti mondiali di nuoto barcellona 2013 pallanuoto 
Il progetto Ri-Make svanisce dopo poco più di un mese di occupazione. La polizia sgombera alle otto di mattina: nel Maestoso non c’è nessuno. Tutto va liscio fino a qualche ora più tardi: nel corso di un presidio di alcuni manifestanti a piazzale Lodi una ragazza rimane ferita alla testa, probabilmente colpita dal manganello (o dallo scudo) di un agente. La 26enne finisce al Policlinico in codice verde. Sarà dimessa in serata, dopo la visita privata di Giuliano Pisapia — «un bel gesto ma non basta, serve una presa di posizione se no sono lacrime di coccodrillo» commentano i manifestanti — e la polemica contro le forze dell’ordine nella sinistra più radicale di Palazzo Marino. Ma per i collettivi non finisce qui: sono nell’aria, più probabilmente dopo le vacanze, nuove occupazioni. Lo sgombero dell'ex cinema Abbandonato da sei anni, l’ex Maestoso di corso Lodi era stato occupato il 18 giugno. Concerti, dj set, cene, incontri con scrittori, dibattiti: eventi tra i più disparati, da contrapporre al nulla di un luogo abbandonato. Merito di varie anime: politiche, come Sinistra critica, e collettivi come Atenei in Rivolta, Tabù, Chicas en revueltas, i fuoriusciti da Macao, gli operai di Ri-Maflow che cercano di far rinascere la fabbrica di Trezzano sul Naviglio. Ri-Make si chiama: rifare, rivitalizzare «uno spazio comune in un quartiere dove sono stati chiusi i luoghi di socialità e cultura». Ma fin da subito, un mese fa, la proprietà, la Italcine srl (la stessa del President di largo Augusto, chiuso 4 anni fa e ancora vuoto) sporge querela per chiederne la «liberazione». Che, forse dopo solleciti, è arrivata. Camionette della polizia da un lato, slogan per «spazi alla città» dall’altro. Prima di pranzo, in un parapiglia tra gli agenti in tenuta antisommossa e qualche manifestante, Arianna M., 26 anni, del collettivo Brera, che stava filmando il presidio, rimane ferita. Il sindaco le fa visita al Policlinico. Chi la conosce racconta che a Pisapia, che le chiedeva se avesse bisogno di qualcosa, lei abbia risposto «Sì, di spazi sociali». La protesta gira proprio attorno alla mancanza di luoghi di aggregazione, pubblici o privati: «L’amministrazione non ha mai voluto aprire una trattativa e sarebbe il caso di farlo prima che si spacchino teste nelle piazze», grida un ragazzo durante l’assemblea di un centinaio di persone, nel pomeriggio, fuori dall’ormai vuoto Maestoso. 
ROMA - Aut aut della commissione nazionale di garanzia del Pd al presidente della Regione siciliana Rosario Crocetta, che a questo punto deve scegliere o il Pd o il Megafono. E' la sostanza di quanto deciso dall'organismo dei Democratici che ha esaminato il "caso Crocetta". La commissione, guidata da Luigi Berlinguer, ha aperto il fascicolo  in seguito alle contestazioni che alcuni dirigenti siciliani hanno mosso circa la militanza del governatore siciliano nel movimento il 'Megafono'. Crocetta aveva già replicato alle contestazioni definendo la  vicenda "surreale" e montata "dall'ex senatore Mirello Crisafulli, ritenuto incandidabile dal Pd alle ultime politiche", ora suo maggiore accusatore. "Se vogliono cacciarmi lo facciano pure, se vogliono farmi passare per un eretico, io da sempre sono stato un eretico", ha detto il governatore. A puntare il dito contro Crocetta anche il deputato Davide Faraone, leader dei renziani nell'isola, che lo ha definito "professionista dell'antimafia 2.0". A queste parole la reazione del Presidente della Regione Sicilia è stata dura: "E' vergognoso, nel mio governo ci sono familiari di vere vittime della mafia. Sono disgustato per questi attacchi, questi sì sono atti mafiosi". E sottolinea che "il processo" contro di lui arriva in un "momento  preciso: il lancio di una questione morale in Sicilia, dove abbiamo  scoperto ammanchi e furti alla Regione di centinaia di milioni di euro  che coinvolgono una parte del gruppo dirigente regionale del partito". Dunque nessun passo indietro da parte sua: "Nessuno mi può fermare, io vado avanti", ha detto, anche se ha stigmatizzato il silenzio dei dirigenti nazionali:  "Mi sarei aspettato una telefonata da Epifani, almeno per dimostrarmi vicinanza" e "invece niente.  Crocetta difende comunque il suo 'Megafono', ribadendo che "non è un partito ma una idea" e rilanciando il progetto federativo col Pd. Dopo averlo esportato in Toscana, proprio in casa Renzi, adesso il governatore prepara una convention del movimento a Palermo. Ma dal partito arriva un richiamo secco e preciso: "Sono escluse dalla registrazione nell'anagrafe degli iscritti e  nell'Albo degli elettori del Pd le persone appartenenti ad altri  movimenti politici o iscritte ad altri partiti politici o aderenti a  gruppi consiliari diversi da quello del Partito democratico". Insomma,  se Crocetta dovesse perseverare nell'idea di mantenere e rafforzare il  Megafono decadrebbe automaticamente. Il documento riconosce che "è nella natura stessa del partito allargare le sue iniziative, aumentare i suoi contatti con la società e i suoi movimenti, ma sancisce, soprattutto, che "l'esistenza di episodi e di presenze collaterali al partito non può trasformarsi in una organizzazione di iscritti e in una strutturazione parallela articolata, finalizzata ad una presenza permanente sulla scena politica che risulterà e risulterebbe alternativa e contraria alle normative che disciplinano la vita interna del Pd". Il governatore è stato inoltre richiamato anche per le sue dure posizioni nei confronti del partito: l'opera di rinnovamento e di affermazione dei principi etici che "devono informare la vita del partito e la necessaria leale collaborazione non può essere favorita da formulazioni assolute e indiscriminate di denigrazione e di accusa rivolte al Partito e ai suoi dirigenti". E tra i primi commenti c'è quello del segretario regionale del Pd sicilliano Giuseppe Lupo."La Commissione ha deciso in sintonia con quanto stabilito con il documento finale della direzione regionale di sabato, approvato a larghissima maggioranza. E' un dato importante". Argomenti primarie pd regione siciliana rosario crocetta guglielmo epifani Leggi i commenti I commenti dei lettori 
SAPPADA (BL)  - In lui e nel collega di reparto Murru sono riposte molte delle aspettative del club rossoblù, che non a caso lo ha riconfermato nonostante le voci di mercato che lo volevano nel mirino di alcuni top club italiani, Juventus e Milan in primis. Dario Del Fabro, classe 1995, a soli 18 anni può già dire di aver marcato vecchie volpi come Miro Klose (cui mise la museruola nell'esordio da titolare in A all'Olimpico, nella sconfitta 2-1 contro i biancocelesti) e Vucinic, senza aver patito più di tanto. Nipote di Giampaolo, ex medico della Dinamo Sassari di basket ("Ci sentiamo tutti i giorni, mi raccomanda di tenere i piedi ben piantati a terra") e nel giro delle Nazionali giovanili azzurre, Del Fabro deve tanto a Diego Lopez, suo allenatore già dai tempi della Primavera, poco meno di un anno fa. "Un grande tecnico e un grande uomo  -  ha dichiarato il diciottenne algherese in conferenza stampa dal ritiro di Sappada - grazie al suo passato agonistico anche a livello internazionale, può darmi tanti suggerimenti utili per la mia crescita". E via con l'elenco dei movimenti imparati da "El Jefe", roccioso centrale di difesa. "Come fare al meglio le diagonali, rivelarmi i segreti dell'anticipo e quella furbizia fondamentale per un difensore. In pratica, insegnarmi i trucchi del mestiere". "POSSIAMO GUARDARE OLTRE LA SALVEZZA" - Essendo il più giovane del gruppo allenato dal tecnico uruguaiano, Del Fabro viene spesso guidato dai compagni di squadra, più esperti di lui. "Conti, Rossettini, Ariaudo e Perico mi riempiono di buoni consigli. Vorrei citare anche Agazzi, una specie di secondo allenatore in campo". Già lo scorso anno l'algherese faceva parte della rosa impegnata nel ritiro pre-campionato, ma qualcosa è cambiato rispetto ad allora. "Un anno fa ero più timido, dovevo ancora ambientarmi. Adesso mi sono abituato al clima della Prima squadra. I ritiri servono pure a questo, a forgiare il carattere". Una dote necessaria per emergere ai massimi livelli, che il baby difensore centrale ha già fatto intravedere nella scorsa stagione. Così come il compagno Eriksson, anche Del Fabro è convinto che il Cagliari possa fare un ottimo campionato. "Con un gruppo del genere possiamo puntare a qualcosa di più della salvezza". "UN SOGNO INDOSSARE QUESTA MAGLIA" - Nonostante l'arrivo del giovane greco Oikonomou, il classe 1995 di Alghero potrà giocarsi le sue carte anche in Prima squadra, fermo restando l'impegno con la Primavera allenata da Vittorio Pusceddu. Che, eccezion fatta per il giovane senegalese Mbow (cresciuto a Sassari), è formata esclusivamente da ragazzi nati in Sardegna, grazie alla sapiente opera di Gianfranco Matteoli. "Sono contento che la società punti sui giovani sardi, per noi indossare la maglia del Cagliari è un sogno. Spero di trovare un po' di spazio. Non sarà facile perché ci sono cinque giocatori per due posti. Dipende da me e dalla mia capacità di saper migliorare". Argomenti cagliari calcio serie a Leggi i commenti I commenti dei lettori 
PARIGI - Ci sarebbe anche il nome di Marco Pantani nella 'lista nera' dei corridori che avrebbero assunto Epo al Tour de France del 1998, vinto proprio dal Pirata. Lo scrive 'Le Monde' anticipando le conclusioni, attese per mercoledì, della Commissione d'inchiesta del Senato francese relative ai risultati delle analisi fatte a posteriori nel laboratorio di Chatenay-Malabry sui campioni di sangue prelevati ai ciclisti che hanno partecipato a quell'edizione della Grande Boucle. Assieme a Pantani - scomparso tragicamente il 14 febbraio del 2004 - sarebbe stato l'intero podio finale a far uso di doping: Jan Ullrich, secondo classificato, e Bobby Julich, terzo. Ma non solo. Nell'elenco figurerebbero anche il tedesco Erik Zabel, miglior sprinter ai Tour del 1998 e del 1999 e, tra i corridori francesi, Laurent Jalabert, Jacky Durand e Laurent Desbiens. Il presidente dell'Uci, Pat McQuaid, aveva paventato - salvo poi fare retromarcia - l'ipotesi di cancellare il nome di Pantani dall'albo d'oro qualora il suo nome dovesse comparire nella lista dei ciclisti che in quell'edizione hanno fatto uso di doping. Un'ipotesi che aveva sollevato l'ovvia rabbia dei genitori del Pirata, Tonina e Paolo. Contro la pubblicazione dei nomi si è scagliata l'Associazione dei ciclisti professionisti. Argomenti ciclismo e doping marco pantani Leggi i commenti I commenti dei lettori 
