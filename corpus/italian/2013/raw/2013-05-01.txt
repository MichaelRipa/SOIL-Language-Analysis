BARCELLONA - Al crepuscolo degli dei, calcistici s'intende, sono mancate soltanto la presenza del dio Messi, infortunato ma portato comunque in panchina come vano feticcio della remuntada, e la musica di Wagner, sostituita dai cori un po' più caserecci dei seimila tifosi bavaresi. Il grande Barcellona, la squadra che dal 2006 ha dettato legge in Europa e ha fatto scuola col suo gioco ipnotico di passaggi rasoterra rapidi e perfetti, è proprio tramontato ufficialmente. Il Bayern lo ha annientato sotto il peso di altri 3 gol, che sommati ai 4 di Monaco fanno 7, e si è guadagnato la terza finale di Champions League in quattro anni: sarà un derby col Borussia Dortmund eversore del Real Madrid. Il 25 maggio a Wembley, comunque vada, il calcio tedesco si godrà il trionfo inequivocabile su quello spagnolo. Dalla prossima stagione ci sarà ovviamente un altro Barça, negli auspici catalani ugualmente bello e vincente. Ma non potrà più essere la stessa cosa, anche se arriverà Neymar, per formare con Messi una coppia da stropicciarsi gli occhi, e assieme a lui un grande centravanti, un grande centrocampista e un grande difensore centrale. Però se ne andranno Valdes e Villa e qualcun altro tipo Sanchez e Fabregas. Xavi avrà un anno in più e così pure Puyol, che quest'anno non si è quasi visto. E allo straordinario Abidal il presidente Rosell proporrà un posto da dirigente. Dell'attuale Barcellona, insomma, resterà poco: forse nemmeno l'impronta di gioco, che Vilanova dovrà fatalmente correggere, perché gli avversari ormai hanno imparato come si fa a fermare i bassotti in maglia blaugrana e come si sfruttano i loro centimetri in meno e la loro tendenza a ritenere l'attenzione difensiva un mero accidente dell'offensivismo. La fine del Barça, nella versione che il mondo calciofilo ha amato con trasporto e con la comprensibile eccezione dell'enclave madridista, non può tuttavia fare passare sotto silenzio la limpida vittoria del Bayern, il suo 7-0 rifilato in due partite agli ex padroni del pianeta calcio e soprattutto il suo gioco essenziale, plasmato da un allenatore  -  il sessantottenne Heynckes - meno pubblicizzato di altri ma assai lucido nel proporre una versione felicissima del gioco di squadra, inteso come sublimazione del collettivo. Questo Bayern sì che ha fatto stropicciare gli occhi  al Camp Nou: pressing univoco, sfruttamento assiduo delle fasce, velocità e verticalità, fisicità e concentrazione quanto basta, talento posto sempre al servizio altrui senza essere mai snaturato, come dimostrano benissimo i casi del terzino veterano Lahm, del centrocampista completo Schweinsteiger, dell'incursore Müller e dei contropiedisti Robben e Ribéry, ali autentiche non di primo pelo ma di primissimo livello. Non è un caso che Heynckes sia l'obiettivo del Psg per sostituire Ancelotti. Intanto lui, prima di lasciare la panchina a Guardiola, vorrebbe lasciargli anche una Coppa dei Campioni da difendere, dopo le ultime due finali perse dal Bayern con Inter e Chelsea: se ci riuscisse, consegnerebbe uno scomodo metro di paragone al suo successore, il demiurgo del Barça. Il quale, da conferenziere nella lontana Bogotà dove ha tenuto una lezione sulle qualità del leader, non è stato indulgente coi suoi ex discepoli. "Tutto è possibile, basta crederci davvero". In verità nella tanto sbandierata remuntada, cioè nello 0-4 dell'andata da cancellare in una sola serata, questo Barcellona non ci ha mai creduto. Le illusioni alla folla del Camp Nou le ha tolte subito l'assenza di Messi. Vittima in allenamento di una ricaduta dell'infortunio muscolare di Parigi (un mese fa, passato a curarsi e a cercare ansiosamente il recupero), l'artista si è dovuto rassegnare all'evidenza che da un serio stiramento non si può guarire più in fretta del previsto, nemmeno se si è il calciatore più forte del mondo. Guardandolo seduto in panchina, come uno spettatore in tuta  Heynckes ha capito che erano state inutili precuazioni tutte le scaramanzie della vigilia, come quella dell'hotel che il club ha cambiato per non finire in quello del 2009 (0-4 col Barça nell'andata dei quarti) e soprattutto della beffarda finale del 1999 al Camp Nou, quando il Bayern fu rimontato dal Manchester United nei minuti di recupero. La partita degli orfani di Leo non è mai cominciata sul serio. Era troppo raffazzonata, la squadra di Vilanova priva anche dello squalificato cursore sinistro Alba e dell'infortunato equilibratore del centrocampo Busquets: due assenze fondamentali, aggiunte al mancato recupero di Mascherano. Che i rimpiazzi non fossero all'altezza  -  Bartra per Mascherano, Adriano per Alba, Song per Busquets e naturalmente Fabregas per Messi  -  si sapeva in partenza. Ma se n'è comunque avuta immediata conferma. La lentezza dell'azione e l'improvvisazione della difesa, difetti già emersi nel ritorno col Psg, hanno esaltato il ritmo, l'essenzialità, il vigore e la profondità di gioco del Bayern. In pochi minuti Piqué, il solo a esibire un minimo di convizione e di agonismo, ha dovuto salvare in rischiosa spaccata, per tre volte, sui velocisti avversari, che si erano infilati tra marcatori molto compiacenti. Vilanova non ha azzardato l'unica mossa forse possibile per arginare la superiorità fisica e anche tecnica del Bayern: l'avanzamento di Iniesta, per iniettare la dose omeopatica di fantasia a un attacco spentissimo e immobile. Il destro da fuori di Pedro, alzato in corner da Neuer, e la girata al volo di sinistro (alta) del capitano Xavi, al culmine della sola vera azione manovrata, sono sembrati alquanto estemporanei. Invece il Bayern obbediva a un canovaccio decisamente collaudato e dopo l'intervallo lo ha reso operativo. Quando Robben si è bevuto Adriano e ha firmato l'1-0 con la sua azione tipica  -  conversione e sinistro sul secondo palo  -  la partita è proprio finita. Allora Vilanova ha tolto dalla scena prima Xavi e più tardi Iniesta, quasi a indicare che gli eroi eponimi del ciclo del grande Barça non dovevano macchiarsi troppo con la serata più infausta della sua storia. Intorno alla mezz'ora anche il superstite leader Piqué si è arreso con un'autorete, evento altamente simbolico: ha deviato in porta, di ginocchio, un cross di Ribéry fuggito sulla fascia. Lo stesso Ribéry ha completato l'opera con un'altra fuga e un cross dal fondo, che Müller, di testa, ha trasformato nel 3-0, tra gli impettiti Bartra e Adriano, e nell'autocandidatura al Pallone d'Oro. L'oscar al migliore calciatore del mondo, in effetti, stavolta potrebbe andare a un calciatore del Bayern o del Borussia Dortmund. Messi, del resto, ha assistito impotente alla disfatta, rimuginando sulla rivincita mancata a un altro 4-0 che gli hanno rifilato molti tra gli attori di questo Bayern: era il Mondiale sudafricano del 2010 e a Città del Capo l'Argentina di Maradona fu schiantata nei quarti dalla Germania. Che nel frattempo si è presa l'Europa dei club e non ha mica intenzione di fermarsi qui. BARCELLONA-BAYERN 0-3 (0-0) BARCELLONA (4-3-3): Valdes 5,5  -  Alves 4,5, Bartra 5 (42' Montoya sv), Piqué 6, Adriano 4,5  -  Xavi 5 (11' st Sanchez 5), Song 5, Iniesta 5 (20' st Thiago Alcantara 5,5)  -  Villa 4,5, Fabregas 4,5, Pedro 5,5. BAYERN (4-2-3-1): Neuer 6  -  Lahm 7 (32' Rafinha sv),  Van Buyten 6,5, Boateng 6,5, Alaba 6,5  -  Martinez 7 (29' st Tymoshchuk sv), Schweinsteiger 7,5 (21' st Luis Gustavo 6)  -  Ribéry 7,5, Müller 7,5 Robben 7,5  -  Mandzukic 6,5. ARBITRO: Skomina 7. RETI: 4' st Robben, 28' st Piqué (autorete), 31' st Müller.. NOTE : Ammoniti Robben, Alves, Piqué. Spettatori 95 mila. Argomenti champions league bayern monaco barcellona fc Leggi i commenti I commenti dei lettori 
Cosa fare giovedì 2 INIZIATIVE Elling Nella Sala del Minor Consiglio, ore 18: "Elling",  proiezione del film del regista Petter Naess. Seguirà una discussione con Carlo Repetti, direttore del Teatro Stabile di Genova. Ingresso libero. Primavera Alle 16.30, al Museo d'Arte Orientale Chiossone concerti di Primavera con i Solisti, a cura dell'Associazione Amici del Carlo Felice e del Conservatorio Paganini: Marco Pasini al pianoforte eseguirà un programma dedicato a Liszt. Info: 010542285. NOTE E SAPORI Karaoke contest Ai 2 G di via Rosetta Parodi 9 dalle Gino Borrelli proporrà il "Karaoke Contest". Ingresso con consumazione. Sotto i tetti Dalle 18.30, al Lounge Bar Sotto i Tetti in via Walter Fillak 235  -  237 r karaoke con Cinzia e Davide Arata. LIBRI Nuove culture Alle 17.30 al Centro scuole e nuove culture di Salita della Fava Greca 8, presentazione del libro "Mediazione Interculturale e adozione internazionale" di Manuela Magalhaes (Liberodiscrivere). MOSTRE Apokalipse Back In Sala Dogana a Palazzo Ducale "Apokalipse Back. Fino al 5 maggio, ore 15-20. Il segno inciso Mostra "Il segno inciso", al Museoteatro della Commenda di Prè, secondo piano. Ore 10-19. Fino al 5 maggio. Archetipi Nella Stanza della Poesia e della Fotografia di Palazzo Ducale, mostra fotografica "Archetipi di donna" di Dania Marchesi, psicologa, fotografa. Ore 10-19. Mare come metafora Al Galata Museo del Mare di Calata De Mari 1, personale di Francesca Galleri "Il mare come metafora". Ore 10-19. Macchine di Leonardo "Le incredibili macchine di Leonardo", mostra delle macchine funzionanti tratte dai codici di Leonardo da Vinci. Museo e Chiesa di Sant'Agostino, fino al 30 giugno. Orario: martedì - venerdì 9-19, sabato e domenica 10-19, lunedì chiuso. Intero 7 euro, ridotto 6 euro. Brain A "WOW! Genova Science Center" al Porto Antico,  mostra scientifico interattiva "Brain  -  Il mondo in testa", che accompagnerà i visitatori all'interno del cervello umano. Aperto martedì-venerdì 10-18, sabato e domenica 10-19. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Da martedì a venerdì dalle 10 alle 17, sabato e festivi 10-19. MUSEI Strada nuova Palazzo Rosso, via Garibaldi 18; Palazzo Bianco, via Garibaldi 11, e Palazzo Tursi, via Garibaldi 9. Ore 9-19. Accademia Accademia Ligustica, Largo Pertini 4. Ore 14.30-18.30. Tesoro di San Lorenzo Cattedrale, piazza San Lorenzo. Dalle 9 alle 12 e dalle 15 alle 18. Galata-MuMa Darsena, Calata De Mari 1. Ore 10-19.30. Galleria Spinola Piazza di Pellicceria 1. Ore 8.30-19.30. Palazzo Reale Via Balbi 10. Ore 9-13.30. Gam Villa Saluzzo Serra, via Capolungo 3. Ore 10-19. Raccolte Frugone Ore 9-19. Via Capolungo 9. Luxoro Ore 9-13. Viale Mafalda di Savoia 3. Wolfsoniana Ore 10-18. Via Serra Gropallo 4. Castello D'Albertis Il Museo delle Culture del Mondo in corso Dogali 18 è aperto 10-17. Commenda di Prè Museoteatro della Commenda, via Gramsci (Tel. 0102514760). Dalle 10 alle 17. Luzzati Porta Siberia, Porto Antico. Ore 10-13 e 14-18. Villa Croce Museo d'arte contemporanea, via Jacopo Ruffini 3. Orario: 9-19. Sant'Agostino Piazza Sarzano. Museo della Scultura. Ore 9-19. Storia naturale Museo "Giacomo Doria", via Brigata Liguria 9. Aperto 9-19. Risorgimento Casa di Mazzini, via Lomellini 10. Aperto 9-19. 
Francis Joyon riparte per un nuovo record col trimarano IDEC. Un primato che, se raggiunto, lo porterebbe a conquistare il grande slam dei record. Alla presentazione ha voluto tre grandi navigatori che quel record lo hanno infranto: Florence Arthaud, Bruno Peyron e Thomas Coville Francis Joyon è nuovamente pronto per il via. In pochi giorni, affronterà il prestigioso primato sulla traversata del Nord Atlantico. Se ce la farà, diventerà l'unico velista al mondo ad aver ottenuto il record del Grande Slam. Lo stand-by inizia a New York il 15 maggio. Ieri sera, il navigatore di Locmariaquer in Bretagna era a Parigi per un evento speciale alla Pershing Hall per presentare la sfida. Era accompagnato da tre dei quattro capitani, che hanno tenuto il record dell'Atlantico solista: Florence Arthaud, Bruno Peyron e Thomas Coville, quest’ultimo attuale detentore del record che lo skipper di IDEC vuole attaccare. Dece tenere una velocità media di 21 nodi e completare il viaggio in meno di 5 giorni, 19 ore e 29 minuti. Attraversando il Nord Atlantico, un tratto di oceano molto impegnativo. Questi sono i dati matematici del problema per Francis Joyon, sulla rotta tra la Statua della Libertà e la Cornovaglia. Per essere più precisi tra Ambrose Light a New York e Lizard Point sulla punta meridionale della Gran Bretagna. Pochi marinai hanno inseguito in passato questo record scomodo. Nel breve elenco di quelli che hanno tentato la sfida in solitario e a bordo di multiscafi giganti con tutti i pericoli del Nord Atlantico, ci sono solo nomi di stelle del mondo della vela. Si possono contare su una mano. Come se avessero camminato sulla luna. I nomi di cinque marinai eccezionali, che ci hanno affascinato con le loro imprese: Bruno Peyron, Florence Arthaud, Laurent Bourgnon, Thomas Coville, Francis Joyon. In 26 anni, dal 1987 ad oggi, solo sei tentativi hanno avuto successo. Bruno Peyron l’ha raggiunto due volte, nel 1987 e nel 1992. Se Francis Joyon riesce, diventerà il secondo a battere il record del Nord Atlantico due volte. Soprattutto, egli sarà l'unico velista in grado di rivendicare il Grand Slam di importanti record: il comandante del maxi-trimarano IDEC è già il più veloce velista in solitario intorno al mondo (57 giorni e 13h), il più veloce sulle 24 ore (668 miglia a una velocità media di 27,83 nodi) e il più veloce sull'Atlantico da est a ovest lungo la rotta di Colombo tra Cadice e San Salvador, un record frantumato lo scorso inverno con un tempo di 8 giorni e 16 ore. 108 anni dopo Charlie Barr Il Nord Atlantico... con le sue nebbie misteriose, le balene e la famosa zona di bassa pressione: è stato un record di lunga durata per la goletta di Charlie Barr, Atlantic, con il suo equipaggio di 50, che ha fissato il nuovo record nel 1905. Eric Tabarly è stato il primo a rompere il record, ancora una volta con un equipaggio, solo 75 anni più tardi. Joyon: "Dovrò mantenere una velocità media vicino ai 21 nodi. Quindi è fondamentale che troviamo il tempo giusto, e non ci può essere nessun allentamento lungo la strada. Dobbiamo dare il massimo durante questi cinque giorni e mezzo... A bordo di un catamarano a vela di 30 metri a tutta velocità, questo non è qualcosa che chiunque può fare”. Leggi i commenti I commenti dei lettori 
Daniele Silvestri, l'applauso della piazza in Lis [[ge:rep-locali:repubblica:57876787]] Elio e le Storie tese [[ge:rep-locali:repubblica:57878369]] Un condom come un'ostia, la polemica [[ge:rep-locali:repubblica:57878508]] Cento violoncelli per l'Inno di Mameli [[ge:rep-locali:repubblica:57876790]] Tutti i volti del Concertone [[ge:rep-locali:repubblica:57876793]] Lavoro, la storia di Allegra [[ge:rep-locali:repubblica:57876797]] La piazza contro Berlusconi [[ge:rep-locali:repubblica:57876799]] Marilisa: l'addio al nubilato è rock [[ge:rep-locali:repubblica:57876801]] Argomenti primo maggio 
Altro stop alle regate causa meteo. La barca dell’armatore Francesco Conte sbanca Santa Margherita Ligure. Team Tilt vince la Extreme 40 Pirelli Regatta Le condizioni meteo impongono uno stop all’ultimo giorno delle Regate Pirelli - Coppa Carlo Negri, organizzate dallo Yacht Club Italiano in collaborazione con il Circolo Velico di Santa Margherita Ligure. Il vento è rimasto molto debole e incostante fin dall’inizio della mattina, impedendo la partenza della prova odierna.  Poco prima delle 14 il Comitato ha annullato la regata e ha rimandato i concorrenti a terra. Diventano così definitive le classifiche generali stilate dopo le regate svoltesi domenica e martedì e la Coppa Carlo Negri, challenge perpetuo, viene assegnata a Giochelotta di Francesco Conte, vincitore overall nel raggruppamento più numeroso (Gruppo B). Questi i primi tre classificati nei rispettivi gruppi: Gruppo 0: Good Job Guys di Enrico Gorziglia Itacentodue di Adriano Calvini Vertical Smile di Peter Lebrandt Gruppo A: Bombarda di Stefano Pozzi Swanted di Stefano Piccolo Pretelli Voloira IV dei Fratelli Zucchi Gruppo B: Giochelotta di Francesco Conte Symphony di Viacheslav Frolov Readyxsea di Roberto Gradnik Extreme 40 Pirelli Regatta 2013 Nonostante il vento debole, gli Extreme 40 sono riusciti a disputare due regate molto tecniche con aria leggera. Gli svizzeri di Team Tilt, affiancati da Francesco de Angelis alla tattica, hanno vinto entrambe le prove: mantengono il comando della classifica e vincono la Extreme 40 Pirelli Regatta. Dopo le quattordici regate disputate da domenica ad oggi, questa è la classifica finale della Extreme 40 Pirelli Regatta: Team Tilt (Svizzera)                                      22 punti Team Italy powered by Stig (Italia)                27 punti Next World Energy (Francia)                        37 punti Team Trifork (Danimarca)                            38 punti La premiazione si è svolta alle 16 di oggi nella tenda Pirelli a Santa Margherita Ligure. Oltre al vincitore della Coppa Carlo Negri, sono stati premiati il primo, il secondo e il terzo classificato di ciascun raggruppamento. Tra tutti i partecipanti presenti sono stati sorteggiati i seguenti premi: -      un’automobile Mini modello Ray assegnata a Andrea Pozzi di Bombarda, che ha deciso di donare l’automobile ai bambini dell’Istituto Gaslini -       un treno di pneumatici Pirelli: se lo è aggiudicato Giacomo Rossi di QQ7 -       due calendari Pirelli 2013 firmati da Steve McCurry: se li sono aggiudicati Maurizio Daccà e Paolo Sena -       una bicicletta “fixed” by PZero – Campagnolo Special Edition: se la è aggiudicata Massimo Marini -       una PZero Rain Collection: se la è aggiudicata Giorgio Allaria di Enterprise Durante la premiazione il Presidente dello Yacht Club Italiano Carlo Croce e il Presidente e CEO di Pirelli Marco Tronchetti Provera hanno espresso l’intenzione di anticipare l’edizione 2014 delle Regate Pirelli – Coppa Carlo Negri ai primi giorni di aprile per poter regatare con condizioni meteo più favorevoli. Oltre alle classi già ammesse in questi anni e in questa edizione e agli Extreme 40, le regate saranno aperte anche ad alcune classi monotipo affinché il tasso tecnico della manifestazione possa continuare a crescere sempre più. Leggi i commenti I commenti dei lettori 
BARCELLONA - Jupp Heynckes si gode il trionfo del Bayern a Barcellona, ma al tempo stesso fa chiarezza sul proprio futuro, dopo essere stato accostato ad altri grandi club europei: "Dopo la finale me ne andrò in pensione, il 9 maggio compio 68 anni e sono da 50 nel calcio, c'è un momento nella vita in cui bisogna saper dire basta. Real Madrid e Psg? Sono solo speculazioni di stampa, perchè il mio Bayern gicoa un calcio di livello mondiale". Sulla gara: "Abbiamo giocato un super match, mostrando un calcio impressionante. La mia squadra è stata estremamente concentrata, sin dall'inizio, anche se il fatto che non giocasse Messi per il Barcellona ha fatto una notevole differenza, va ammesso. Penso che dagli inizi della stagione, i giocatori hanno fatto costanti progressi, si intendono perfettamente mostrando di poter giocare a livelli molto alti. Tatticamente, difensivamente, tutti lavorano per un solo obbiettivo". Tra i grandi protagonisti della serata, Arjen Robben: "La cosa più importante è che il Bayern ha giocato da vera squadra, non solo in avanti ma anche dietro, e tutti abbiamo dato una mano. Noi siamo molto organizzati, e ognuno svolge il proprio lavoro: gli attaccanti spesso tornano dietro a dare una mano. Se vuoi vincere e quindi conquistare qualcosa d'importante, ad alto livello, devi difendere di squadra. La finale? Sarà una grande sfida: il Borussia Dortmund ha provato negli ultimi due-tre anni di essere molto forte. Questa partita la decideranno i dettagli" Argomenti champions league bayern monaco jupp heynckes Leggi i commenti I commenti dei lettori 
BARCELLONA - Prematuro parlare di rifondazione, ma è certo che in casa Barcellona si inizia a parlare di modifiche da apportare ad un organico fino a poco tempo fa definito straordinario: "La verità è che gli ultimi 45 minuti sono stati duri, ma quando una squadra si dimostra tanto superiore, si può solo farle i complimenti. Ora dobbiamo pensare a vincere il titolo della Liga il prima possibile, poi per l'anno che viene bisognerà prendere delle decisioni". E' l'analisi di Gerard Piquè, alla quale replica il presidente 'blaugrana' Sandro Rosell. "Io dico sempre che i voti si danno a fine anno - ha detto Rosell -, quindi credo che sia il caso di mettere da parte questo argomento fino al termine della stagione. Poi però arriverà il momento di prendere delle decisioni e di parlare, cosa quest'ultima che comunque facciamo tutto l'anno". Sull'assenza di Messi il presidente ha commentato così: "mi rimetto a ciò che ha detto Vilanova: se hai il miglior giocatore del mondo e non è in campo, si nota. Comunque sono orgoglioso dei nostri: il Barca è un club che sa vincere e sa perdere, oggi ci è toccata una sconfitta e ora dovremo aspettare l'anno prossimo per vedere cosa succederà". Sull'assenza di Messi si è invece soffermato il tecnico Tito Vilanova: "Non si sentiva bene. Ha giocato a Bilbao, poi martedì si è allenato e non ha avvertito buone sensazioni. Ha pensato che in queste condizioni non avrebbe potuto aiutare la squadra" Xavi ammette superiorità dei bavaresi: "La squadra non ha funzionato perché avevamo già un risultato sfavorevole e siamo stati più deboli", analizza Xavi: "Abbiamo provato ad attaccare nel primo tempo, ma loro sono molto bravi a difendersi e ripartire. Sono forti, fisicamente e tatticamente. E' giusto che siano loro i finalisti, si sono dimostrati più forti di noi". Sul forfait di Messi: "Ha provato ad andare in campo, peccato che non ce l'abbia fatta. Tutti i palloni sulla trequarti passano da lui, questa sera ci è mancato. Abbiamo provato a mettere la faccia per arrivare in finale, ma non ci siamo riusciti". Leggi i commenti I commenti dei lettori 
