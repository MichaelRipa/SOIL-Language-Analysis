Il tango si balla in coppia, ma cosa succede se è lei a "guidare" la danza, contraddicendo la regola dell'uomo che conduce e la donna che seduce? Anche chi non ha un cavaliere fisso (nelle lezioni di gruppo i ballerini sono sempre disponibili, precisa Paolina Antognetti, direttrice di Genova Tango) può giocare stasera allo scambio dei ruoli, per imparare meglio i passi e le coreografie anche visti dall'altra parte della coppia. Così, dopo le regolari lezioni alla Sala da Ballo del 13° piano del Carlo Felice, dalle 21 di oggi in avanti i maestri Samuele Fragiacomo e Massimiliano Fontanini saranno impegnati in "Monsieur tango", uno stage su "Giros y Sacadas" con inversione di ruoli tra leader e follower. Lo stage costa 5 euro. Altre info su : https://www.facebook.com/monsieurtango . E in occasione della "Genova in Blu", gli eventi collaterali al Salone Natico, i ballerini di Genova Tango (e titti gli appassionati) saranno protagonisti di tre appuntamenti: giovedì 3 da Ocularium (via Roma) dalle 19 alle 22 inaugurazione a ritmo di Tecno tango; venerdì 4 dalle 18 alle 22 milonga gratuita dalle 18 alle 22 davanti al Moody in Piccapietra; esibizione di Samuele Fragiacomo e Margaux Gargano, sfilata "LasTango" con le modelle di Alice Montini Atelier.  E infine sabato da Giglio Bagnara Lux in via XX Settembre , dalle 17 alle 19 milonga gratuita con esibizioni, dj set e "primi passi" gratuiti per chi vuole mettersi..in ballo. Argomenti genova tango 
ROMA - "Siamo andati subito in difficoltà, con un'avversaria che si è dimostrata troppo forte. E' stata una serata negativa e abbiamo agevolato la loro partita prendendo subito un gol. In ogni caso è una prestazione da cancellare. Da domenica comincia un nuovo campionato con partite che davvero conteranno per noi". Stefano Pioli, tecnico del Bologna, commenta così a Sky Sport la pesante sconfitta dei rossoblù all'Olimpico contro la Roma. "Io credo fermamente alla squadra e al gruppo, è un momento delicato ma so che possiamo fare bene - ha aggiunto l'allenatore felsineo - Finora abbiamo perso nettamente e meritatamente con Napoli e Roma, nelle altre quattro siamo stati all'altezza". Argomenti bologna fc stefano pioli Leggi i commenti I commenti dei lettori 
None Leggi i commenti I commenti dei lettori 
ROMA - Cinque gol al Bologna e testa della classifica con 17 reti messe a segno in 6 giornate e appena una subita. La Roma sogna, ma Rudi Garcia prova a tenere i piedi per terra per non far volare troppo in alto i suoi ragazzi. "Sappiamo che abbiamo elementi di qualità in questa squadra e stasera si è visto. Però non cambio punto di vista, l'obiettivo è tornare in Europa, al massimo possiamo tentare lo sprint finale con le altre squadre favorite, come Napoli o Juventus. Vedremo quanto valiamo quando giocheremo contro di loro, per ora siamo due punti sopra. La mia non è una squadra perfetta. Non esiste una squadra perfetta nel calcio, c'è sempre da migliorare. Merito dei giocatori, che hanno giocato con gioia e semplicita'". GERVINHO PUO' STUPIRE ANCORA - Il tecnico giallorosso si sofferma poi sui singoli, in particolare sul man of the match Gervihno: "E' un ragazzo che ha bisogno di fiducia, le occasioni da gol che ha è lui che se le crea. Stasera ha giocato con fiducia e ha fatto molto bene. Non so se si è visto lo stesso Gervinho dei campionati al Lille, secondo me può fare anche meglio, ha più esperienza, aiuta la squadra. E in questa Roma è più facile per lui giocare con tanti giocatori di talento. Totti è un giocatore che deve toccare palla il più possibile, per questo abbiamo due esterni come Gervinho e Florenzi che giocano larghi e poi tagliano. Ma non abbiamo solo tre attaccanti, c'è anche Adem (Ljajic, ndr), Borriello e Marquinho sono importanti, come pure Caprari o Ricci. E' difficile giocare tre gare in una settimana  -  ha aggiunto -, ma abbiamo fatto bene. Fisicamente stiamo bene, anche perché vincere aiuta a recuperare meglio". Chiosa finale su una curiosita':"Prima della partita ho fatto innaffiare il campo perché è nuovo ed è un po' duro". L'OBIETTIVO RESTA L'EUROPA - Al settimo cielo Daniele De Rossi. "Questa vittoria dà grande consapevolezza. Adesso non snobbiamo più le partite sulla carta più abbordabili come accaduto in passato. Giochiamo tutti da squadra vera. Io poi provo a giocare sempre bene cercando di dare il massimo sempre e l'ambiente mi sta permettendo tutto questo". Poi il centrocampista della nazionale si sofferma sugli obiettivi della sua squadra. "La Roma è forte e raggiungeremo il nostro obiettivo che comunque resta l'Europa". Argomenti as roma rudi garcia daniele de rossi Leggi i commenti I commenti dei lettori 
PARIGI - Mezzo passo falso e primato solitario perso per il Monaco. La squadra di Claudio Ranieri non va oltre il pari (1-1) contro il Reims nel match che chiude la sesta giornata di Ligue 1. Costretta quasi subito ad inseguire (gol di Devaux dopo 4') la formazione del Principato pareggia al 13' con Moutinho ma poi non riesce a trovare il colpo da tre punti. In serata no la coppia Falcao-Riviere, che crea pochi pericoli alla difesa avversaria. Il Monaco resta imbattuto ma viene agganciato al primo posto dal Psg a quota 18. Negli altri posticipi di oggi, l'Ajaccio di Fabrizio Ravanelli pareggia in casa, per 1-1, con il Montpellier che era andato in vantaggio grazie a un rigore di Cabella. Successo fuori casa, invece, del Nantes, per 3-1 sul campo del Rennes. Argomenti calcio francese monaco calcio Leggi i commenti I commenti dei lettori 
Incidente mortale vicino al campo nomadi di strada dell'Aeroporto, in tarda serata. Sul posto i vigili del fuoco e la polizia municipale. Il sinistro è avvenuto non lontano dalla tangenziale. Due auto - una Bmw Cabrio e una Fiat Punto - si sono scontrate frontalmente per cause ancora in corso di accertamento. Nell'incidente ha perso la vita una bimba di tre anni, a bordo della Punto con la madre, come i tre passeggeri della Bmw, che provenivano dal campo. I quattro adulti sono state trasportati al pronto soccorso in gravissime condizioni. Strada dell'Aeroporto è stata chiusa in entrambe le direzioni. Le forze dell'ordine stanno anche tenendo sotto controllo la situazione al campo nomadi, che sembra tesa. Pochi giorni fa si era verificato un altro incidente, vicino al campo di lungo Stura Lazio. La vittima, un ciclista investito da una macchina, era proprio uno degli abitanti del campo. In massa uscirono dalle abitazioni per cercare di linciare l'automobilista. La polizia porto però via l'uomo in tempo. 
None Leggi i commenti I commenti dei lettori 
ROMA - La Roma ingrana la sesta e continua inarrestabile la propria marcia. I giallorossi vincono e convincono nel posticipo domenicale dell'Olimpico contro il Bologna (travolto 5-0) e restano saldamente in testa alla classifica a punteggio pieno. Per la formazione capitolina si tratta di un inizio di stagione da sogno. Mai, infatti, nella propria storia, l'undici romanista era stato in grado di vincere tutte le partite nelle prime sei giornate. Ancora a bocca asciutta, invece, la formazione di Pioli che ha rimediato finora tre pareggi e altrettante sconfitte. Un passo indietro sul piano del gioco se si pensa alla sfida col Milan di mercoledì scorso. L'UOMO DELLA PROVVIDENZA - Divertimento, velocità e tante reti (ben 17 in sei turni, miglior attacco del campionato), ma soprattutto la casella dei "gol subiti" ancora ferma a "1'' (miglior difesa). La Roma ha finalmente trovato il suo equilibrio dopo anni (gli ultimi) senza un'identità di gioco e l'uomo della provvidenza si chiama Rudi Garcia. L'ex tecnico del Lille è indubbiamente l'artefice di questo inizio di stagione che ha trasformato i fischi e gli insulti del ritiro di Riscone di Brunico in applausi e cori carichi di entusiasmo. Ora, però, arriva il difficile. Sia, perché la Roma dovrà confermare questi ritmi e questo livello, sia perché anche il calendario metterà di fronte ai giallorossi veri e propri banchi di prova. Domenica l'Inter a San Siro e, dopo la sosta, il Napoli di Benitez in casa. Insomma, già a metà ottobre potremo avere degli indizi un po' più concreti sul ruolo che potrà svolgere questa squadra nell'attuale campionato. IL MATCH - E' una Sinfonia quella che la Roma suona nel primo tempo dell'Olimpico. A dirigere l'orchestra, come sempre, ci pensa Francesco Totti che detta i tempi degli inserimenti dei compagni e apre la difesa avversaria con le giocate giuste. Il vantaggio giallorosso, però, arriva sugli sviluppi di un calcio di punizione battuto da Pjanic e non trattenuto da Curci, sulla respinta si avventa Florenzi che a porta vuota infila di testa. Il Bologna accusa il colpo e 9′ più tardi subisce il raddoppio con un rasoterra di Gervinho smarcato intelligentemente da Totti. Al 25′ gli emiliani affondano col secondo gol consecutivo in campionato di Benatia sugli sviluppi di un calcio d'angolo. Il 3-0 sveglia finalmente gli ospiti che sfiorano la rete con un gran diagonale dal limite di Diamanti: la palla fa la barba al palo. Archiviata la partita nel primo tempo, la Roma nella ripresa cala il poker ancora con Gervinho che questa volta fa tutto da solo saltando Antonson dopo una cavalcata lunga 40 metri e battendo Curci con un diagonale sul palo più lontano. Nel finale il definitivo 5-0 con un destro sul primo palo di Ljajic dal limite di destra dell'area piccola. Tra i due gol giallorossi due conclusioni dalla distanza degli emiliani con Christodoupoulos prima e Khrin poi; in entrambe le occasioni De Sanctis fa buona guardia. ROMA-BOLOGNA 5-0 (3-0) ROMA (4-3-3): De Sanctis 6; Torosidis 6.5, Benatia 7, Castan 6.5, Balzaretti 7; Pjanic 7, De Rossi 7, Strootman 7 (22' st Taddei 6); Florenzi 6.5 (33' st Borriello sv), Totti 7, Gervinho 8 (20' st Ljajic 6.5) In panchina: Lobont, Skorupski, Dodo', Burdisso, Jedvaj, Romagnoli, Marquinho, Ricci, Caprari. Allenatore: Garcia BOLOGNA (4-2-3-1): Curci 5; Garics 5, Antonsson 4.5, Mantovani 5, Morleo 4.5; Pazienza 5 (19' st Khrin 5.5), Perez 5 (1' st Christodoulopoulos 5.5); Kone 5, Diamanti 5.5 (34' st Bianchi sv), Laxalt 5; Cristaldo 5 In panchina: Stojanovic, Agliardi, Radakovic, Cech, Crespo, Della Rocca, Gimenez, Acquafresca, Moscardelli. Allenatore: Pioli ARBITRO : Russo di Nola RETI : 8' pt Florenzi, 17' pt Gervinho, 26' st Benatia; 17' st Gervinho, 40' st Ljajic NOTE : serata piovosa, terreno in discrete condizioni. Ammoniti : Perez, Morleo, Diamanti, De Rossi. Angoli : 5-1 per il Bologna. Recupero : 1'; 2'. Argomenti as roma bologna fc serie a Leggi i commenti I commenti dei lettori 
C&C finiscono fuori dal podio per un soffio, ma questo quarto posto mondiale è il migliore risultato della stagione per la vela olimpica italiana. Resta la loro “allergia” alle finali Medal Race Giulia Conti è una fuoriclasse, ma la sua “allergia” alla formula della Medal Race è nota: questa finale tra le top-ten (posizione nella quale Giulia si è trovata assai spesso, non a caso) solo raramente ha riservato belle soddisfazioni alla nostra velista di punta. Se pensate al fatto che al primo Mondiale FX, causa i continui esperimenti, le regate di “medal race” sono state addirittura tre, ecco spiegato il piccolo scivolone nella classifica, che ha tolto a Giulia Conti e Francesca Clapcich un podio meritatissimo per quanto visto durante il mondiale. Diciamo subito che gli esperimenti sui format delle fasi finali delle regate di vela olimpica sono finalmente in via di conclusione e presto l’ISAF prenderà una decisione definitiva dando un volto definitivo e si spera chiaro e comprensibile alle serie. Anche perché il format scelto sarà usato alle Olimpiadi di Rio 2016. Confusione a parte, il 4° posto finale di C&C al Mondiale della nuova classe olimpica acrobatica tutta femminile, il 49er FX,  resta pur sempre il migliore risultato della stagione per l’intera vela azzurra. Un podio sfiorato che però conferma in modo imperioso la coppia di ex olimpiche Giulia e Francesca come equipaggio leader a livello internazionale. Iscritte di diritto nella corsa alle medaglie negli anni che verranno. Un bilancio molto positivo anche per il super tecnico Gianfranco Sibello. La vittoria è andata alle neozelandesi Alexandra Maloney e Molly Neech, davanti alle brasiliane Martine Grael Soffiatti (Martine è la figlia del grande Torben Grael) e Kahena Kunze, e al terzo le francesi Sara Stayaert e Julie Bossard. 49er maschile Fase di incertezza e cambiamenti per la flotta italiana di questa classe. Al mondiale di Marsiglia il miglior piazzamento è arrivato dal giovane Ruggero Tita in coppia con Giacomo Cavalli, 22° e unici nella flotta Gold. Tita era già stato scelto dalla FIV per tentare una missione impossibile di qualifica olimpica per Londra 2012 al Mondiale di Perth 2011 con a prua Gianfranco Sibello. Con l’esperienza il talento si sta maturando, e il ragazzo cresce. Nel resto della classifica, molto lunga, troviamo gli altri azzurri in ordine sparso, e non si può definire brillante il 9° posto nella flotta dei ripescati per Peppe Angilella e Pietro Zucchetti. I due ex di Londra 2012 hanno ben altre potenzialità e sono attesi a dimostrarle. LA CLASSIFICA FINALE FX GOLD FLEET http://49er.org/wp-content/uploads/2013/06/Day-6-49erFX-Overall-Top-21-after-finals.pdf LA CLASSIFICA FINALE FX SILVER E BRONZ FLEET http://49er.org/wp-content/uploads/2013/06/Day-6-49er-Overall-after-all-Fleet-Races-except-Gold2.pdf LA CLASSIFICA FINALE 49er GOLD FLEET http://49er.org/wp-content/uploads/2013/06/Day-6-49er-Overall-Top-22-after-finals.pdf LA CLASSIFICA FINALE 49er SILVER E BRONZ FLEET http://49er.org/wp-content/uploads/2013/06/Day-6-49er-Overall-after-all-Fleet-Races-except-Gold2.pdf Leggi i commenti I commenti dei lettori 
