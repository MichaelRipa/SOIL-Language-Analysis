FORT MEADE - Si è detto colpevole per dieci capi d'accusa minori. Ha ammesso di aver violato i regolamenti militari. Ma ha negato qualsiasi responsabilità rispetto alle leggi federali sull'aiuto al nemico. Il soldato Bradley Manning ha cercato così di evitare il carcere a vita, davanti alla Corte Marziale di Fort Meade nel Maryland. E il giudice militare, Denise Lind, gli ha dato ragione. Rischia così al massimo 20 anni di carcere. Il soldato - accusato di aver consegnato a Wikileaks migliaia di file segreti ( il database ) del Pentagono e del dipartimento di Stato - si salva dunque dalle accuse più gravi: spionaggio e collaborazione con il nemico. Manning ha detto di aver agito di sua spontanea volontà, "non su pressioni di Wikileaks" quando ha passato al sito di Julian Assange centinaia di migliaia di documenti top secret del Dipartimento di Stato e del Pentagono. Il soldato ha spiegato di averlo fatto "perchè il pubblico doveva sapere", e solo dopo aver tentato di offrire lo stesso materiale al Washington Post e al New York Times senza ricevere risposta. E poi: "Non pensavo che avrei danneggiato gli interessi americani, solo messo in imbarazzo il governo rivelando i retroscena dei suoi contatti internazionali" Quanto ai 'warlog' dell'Esercito da Iraq e Afghanistan, il movente della fuga di notizie era stato di spiegare "i veri costi della guerra". Tante le gocce che avevano fatto traboccare il vaso, ma soprattutto il video dell'attacco di un elicottero Apache su civili iracheni: "La reazione dei militari americani a bordo mi sconvolse. Parlavano dei bambini uccisi come 'bastardi morti'". Il giudice militare ha accettato la dichiarazione di colpevolezza parziale di Manning. Ma nonostante questo, i procuratori militari potrebbero ancora decidere di ricorrere a una nuova corte marziale nei confronti della talpa di Wikileaks sui rimanenti capi di accusa: compreso quello di aiuto al nemico che ha il potenziale di far passare a Manning il resto dei suoi giorni in prigione. Argomenti assange 
SIENA - Con una prova convincente (87-69), la Montepaschi cancella contro il Fenerbahce il brutto ko col Maccabi e infila la 7/a vittoria in 9 gare, consolidando il 2° posto nel girone F della Top 16 di Eurolega. Ottima prova di tutto il collettivo nella squadra di Banchi che ha chiuso con 5 uomini in doppia cifra: Rasic (16 punti e 5 rimbalzi), Hackett (13 punti e 4 assist), Moss e Brown (12 punti a testa) e Janning (10 punti). Ma una citazione particolare merita anche Eze che ai 7 punti ha anche abbinato 8 rimbalzi, dominando sotto le pance. Al Fenerbahce non è bastata l'ottima prova di Bogdanovic (22 punti) per riuscire a fare match pari. UNA VITTORIA MAI IN DISCUSSIONE - Sotto gli occhi del ct azzurro Simone Pianigiani, ex coach di Siena e fino a qualche giorno fa proprio sulla panchina dei turchi (ha rassegnato le dimissioni per motivi personali), la Mens Sana ha cambiato ritmo definitivamente nel secondo quarto in cui, sospinta da Sanikidze, ha piazzato un parziale di 11-1 in 3' che l'ha issata sul 40-29. Il Fenerbahce si è rifatto al massimo sotto fino al -6 poi nel finale è crollato, chiudendo a -18. Classifica : Barcellona 16 punti; Montepaschi Siena 14; Olympiacos 12; Khimki 10; Caja Laboral, Maccabi Electra 8; Fenerbahce 4; Besiktas 0. Leggi i commenti I commenti dei lettori 
Il pubblico ministero Antonella Serio ha chiesto 10 anni di reclusione per Massimo Marino De Caro, ex direttore della biblioteca dei Girolamini, al centro dell'indagine che ha coinvolto con l'accusa di peculato anche Marcello Dell'Utri, l'ex senatore del Pdl. Chiesti 6 anni e 6 mesi per Viktoriya Pavlovskiy, factotum di De Caro, 7 anni per Alejandro Cabello, colui il quale riusciva a 'piazzare' i libri nelle case d'asta d'Europa, 4 anni per Paolo Lorena Weigandt, 6 anni per Mirko Camuri, 4 anni per Federico Roncoletti. Le accuse sono di associazione a delinquere e peculato. Nel complesso sono stati chiesti quasi 40 anni di carcere per gli imputati nel processo per il saccheggio della storica biblioteca dei Girolamini a Napoli, dalla quale sono stati trafugati centinaia di volumi antichi. Sette imputati hanno chiesto di essere processati con il rito abbreviato. 
FORTE DEI MARMI - Un 37enne residente a Pietrasanta (Lucca) è morto per un malore mentre giocava a calcetto con gli amici. E' successo nel centro sportivo La Pergolaia a Forte dei Marmi. Fernando Campioni, 37 anni, si è improvvisamente accasciato a terra. Subito soccorso anche dai sanitari del 118 e rianimato, l'uomo è deceduto  mentre con l'ambulanza veniva trasportato all'ospedale. 
È sotto sequestro il campo ostacoli della Favorita. Dopo la revoca della concessione alla Federazione italiana sport equestri (Fise) da parte del Comune, oggi pomeriggio, il Nucleo Tutela Patrimonio Artistico della polizia municipale ha sequestrato l'intera struttura, gestita dalla società palermitana equitazione (Spe). Il provvedimento di sequestro è stato firmato dal gip Agostino Gristina, su richiesta del pm Calogero Ferrara. Ruggero Cassata, legale rappresentante delle Spe, è stato raggiunto da avviso di garanzia. Il campo ostacoli, l'impianto di maneggio, la concimaia e tutti i manufatti adibiti al ricovero dei cavalli, sono stati trovati in grave stato di abbandono e degrado. Inoltre, gli accertamenti della polizia giudiziaria, hanno evidenziato ingenti danni alla bellezza naturalistica dell'area causati dal disboscamento. Gli agenti hanno anche censito una serie di manufatti abusivi e fatiscenti in muratura, sempre parte integrante del maneggio. All'interno dell'area sono stati trovati cumuli di rifiuti e materiali di risulta, ma anche liquido percolato fortemente inquinante. Dopo il sequestro, il comprensorio della Favorita è stato affidato in custodia giudiziaria a Salvatore Palascino, responsabile dei Rangers che gestiscono la riserva di Montepellegrino. 

LIBRI TIMIRA MOHAMED Alle 21 alla libreria L'ibrida bottega in via Romani 0/a, è in programma  un incontro con Antar Mohamed, autore con il collettivo Wu Ming 2 del  libro “Timira” (Einaudi): un romanzo meticcio che mescola memoria,  documenti di archivio e invenzione narrativa, dai primordi del fascismo  alla fine della guerra fredda. Info www.libridabottega.it POTERE NASCOSTO Le Edizioni Anteprima presentano il volume “Il potere nascosto  dell'ombra. Trasforma la tua parte oscura nella tua migliore alleata”  con gli autori Giuseppe Vercelli e Gabriella d’Albertas, alle 18.30  nello Studio Vercelli in via Bagetti 19/a. Info www.sferacoaching.com LEGGER L’ANIMA Alle 18.30 alla Libreria Fenice in via Porta Palatina 2 l’autore e  grafologo Riccardo Bruni parlerà del suo libro “Leggere l'anima. Sistema  di grafologia moderna” (Psiche 2) e terrà una conferenza sul tema. Info 011/4362689 e www.fenicetorino.com FRASI EVANGELICHE La Libreria San Paolo organizza la presentazione del libro “Frasi dai  Vangeli” di Pia Ferrero alle 17.30 in via della Consolata 1bis. Info 011/4369582 e www.diocesi.torino.it INCONTRI & EVENTI LA BELA ROSIN A PALAZZO Alle 21 a Palazzo Graneri in via Bogino 9 nell’ambito del centenario  dell’Unità d’Italia, si parla della commedia di Enrico Bassano e Dario  G. Martini “La Bella Rosin” ritrovata dal regista Piergiorgio Gili che  ne parla con Roberto Trovato, Margherita Fumero e Massimo Scaglione. Con  letture di Palma Della Rocca, Rosanna Galleggiante, Giorgio Serra e  Sergio Zaccagnini. Info www.circololettori.it VENERDI LETTERARI Nell’ultimo incontro dei “Venerdì Letterari 2012-2013”, alle 18 al  Circolo dei Lettori in via Bogino 9, Micaela Viglino Davico conduce un  incontro dal titolo “La difesa degli abitanti e dei loro beni. I  ricetti, fortificazioni popolari (secc. XII-XV)”. Info 392/6110949 e www.venerdiletterari.it L’ORTO È RISORTO Alle 20 a Cascina Roccafranca in via Rubino 45, si tiene la serata  “L’orto è risorto. L’orto è il primo concetto rivoluzionario del 21°  secolo?” che si apre con la proiezione del documentario di Dario  Cicchero “Ortiloquiando: dell’Orto e delle sue Declinazioni” al termine  della quale si terrà una chiacchierata per affrontare i vari aspetti che  fanno dell'orto un gesto rivoluzionario con Luca Mercalli della Società  Meteorologica Italiana, l’architetto paesaggista Gianluca Cosmacini e  lo psicologo Luca Pinciaroli. Indo www.coloriquadri.com ANCHE IO LAVORO!!! Da oggi al 6 marzo dalle 11 alle 20 ritorna alla Corte della  Ristorazione del centro commerciale 8Gallery del Lingotto,  l'appuntamento con l’info point “Io lavoro”; personale qualificato sarà  presente per dare informazioni sulla manifestazione e per aiutare i  partecipanti nella compilazione dell'iscrizione online. Info www.iolavoro.org MEISSEN CROWFUNDING Palazzo Madama continua il crowfunding per comprare il servizio in  porcellana di Meissen con gli stemmi della famiglia Taparelli d’Azeglio:  alle 18 al Circolo dei Lettori in via Bogino 9, per sostenere  l’impresa, Tomaso Ricardi di Netro racconta la fortuna delle famiglie  nobili piemontesi del 700 fuori dal regno sabaudo e la storica del  Risorgimento Silvia Cavicchioli, il ruolo dei d’Azeglio nella  costruzione del Regno d'Italia. Info www.circololettori.it MUSICA NOTE PER L’ARCA D’ORO Per “Les Soirées Musicali”, alle 17 nell’aula magna del Politecnico in  corso Duca degli Abruzzi 24, si tiene il “Concerto Premio Arca d'Oro  Italia Giovani Talenti”: protagonista la violinista Laura Bortolotto,  con Nikolay Bogdanov al pianoforte. In programma, pagine di Ravel e  Shostakovic. Ingresso gratuito; info 011/6504422 e www.polito.it ORCHESTRA RAI E TATE Jeffrey Tate dirige l’Orchestra Sinfonica Nazionale della Rai su musiche  di Haydn, Britten, Pärt, Mozart, alle 20.30 all’auditorium Toscanini di  piazzetta Rossaro, con il tenore John Mark Ainsley. Biglietti da 9 a 30  euro; info 011/8104653 . LE JAZZ? ÇA MARCHE!!! Alle 21.30 al Jazz Club Torino in piazzale Valdo Fusi è di scena il  Luigi Grasso Quartet capitanato dal giovane sassofonista reduce dalla  pubblicazione del suo ultimo album “Ça marche” con il suo quartetto  internazionale. Info 011/6686336 e www.jazzclub.torino.it RADIO LONDRA LIVE Alle 21.30 per la rassegna “Radio Londra” diretta, selezionata e suonata  da Enzo Zirilli, è di scena in via Perrone 3bis l'americano  trapiantanto a Londra Charlie Wood, nome di culto della scena jazz e  soul, cantante e tastierista a proprio agio con tutti gli stili  musicali: assieme a lui e Zirilli Marco Tamburini, trombettista fra i  migliori in Italia. Ingresso 15 euro; info www.folkclub.it I PLUG IN DEI MUSE Per tutti gli amanti dell'energico rock progressivo, i Plug In Muse si  esibiscono in un concerto tributo ai Muse, alle 21.30 a La Nueva Suerte  di Orbassano, in strada Torino 12. Info 392/4090089 . ROOTS AL PHENOMENON Dalle 21 al Phenomenon di Fontaneto D’Agogna (Novara) serata dedicata  alla musica roots americana con stage gratuito di ballo e due band sul  palco che propongono rock'n'roll, rockabilly e musica vintage con i britannici The Keytones. A seguire, deejay set con vinili. Ingresso 10 euro; info 035/19964681 e www.phenomenon.it ER CALIFFO RIMANDATO Il concerto di Franco Califano previsto per martedì scorso al Le Roi, è  stato rimandato a martedì 16 aprile alle 21. I biglietti per la nuova  data sono già disponibili nel locale di via Stradella 8. I possessori  del biglietto del 26/02 potranno accedere al concerto del 16 aprile  mostrando il precedente biglietto. Chi non potesse assistere al concerto  del 16 aprile, può chiedere il rimborso dove ha effettuato l’acquisto.  Info 338/1847458 . TEATRO MEMORIE SOTTERRANEE Alle 17.30 (anche domani) al Circolo dei Lettori in via Bogino 9, per il  ciclo “Intorno a Memorie dal Sottosuolo” va in scena a cura di  Officina04, la rielaborazione teatrale del romanzo di Dostoevskij. La  regista Raffaella Caruso e gli attori presentano la messa in scena del  monologo-confessione, nella versione ambientata nel 2000 con  protagonisti un uomo di 32 anni e una ragazza sbandata incontrata in un  club. Info www.circololettori.it ARISTOFANE E LA PACE Alle 21 al Teatro Astra in via Rosolino Pilo 6 va in scena lo spettacolo  di teatro classico “Aristofane la pace”: una commedia fantastica,  spassosa e onirica, e insieme lucidamente concreta nella denuncia di  politiche criminali e ipocrite. Ingresso 15/13 euro; info 011/5634352 e www.fondazionetpe.it CINEMA TUTTO SU TRUFFAUT Nell'ambito della rassegna “La vita è un romanzo. Retrospettiva François  Truffaut”, doppia proiezione nella sala tre del cinema Massimo in via  Verdi 18: alle 16 “I 400 colpi (Les quatre-cents coups)” del 1959; alle  18.15 “Tirate sul pianista (Tirez sur le pianiste)” del 1960. Info www.museocinema.it e 011/8138574 . 

