ROMA - Real Madrid e Borussia Dortmund rispettano i pronostici e volano in semifinale di Champions League. Lo fanno, però, al termine di 90' di ritorno dei quarti ricchi di emozioni. Il Real scivola sotto addirittura da 0-1 a 3-1 a Istanbul prima di limitare i danni nel finale (3-2) con Ronaldo, autore di una doppietta che lo lancia sempre più da solo in vetta alla classifica marcatori a quota 11. Il Borussia, invece, raccoglie con le unghie solo in pieno recupero, con due gol in 1' (3-2), una qualificazione che al 90', sull'1-2 per il Malaga, sembrava decisamente aver preso la via della Spagna. BORUSSIA DORTMUND-MALAGA 3-2 Con un finale pazzesco, simile a quello della finale del 1999 tra Manchester United e Bayern, il Borussia Dortmund piega al 92' il Malaga e torna in semifinale di Champions dopo 15 anni. I padroni di casa mancano il vantaggio con Lewandowski e, al 25', vengono gelati dagli spagnoli che alla prima occasione passano con Joaquin che triangola al limite con Isco e batte Weidenfeller con un preciso sinistro rasoterra a fil di palo. Il Borussia si rimbocca le maniche e, al 40', raddrizza la situazione con Lewandowski che, smarcato in area da un magnifico colpo di tacco di Reus, salta Caballero in uscita e insacca di sinistro a porta vuota. La gara resta bellissima, anche perché il Malaga non si limita a difendere. E alle occasioni sciupate dai tedeschi con Lewandowski, Gotze e Reus replica impegnando per tre volte Weidenfeller con Joaquin (2) e Toulalan. Nel flipper impazzito alla fine la palla in buca la manda, all'82', il subentrato Eliseu che, in fuorigioco non rilevato, raccoglie un assist di Julio Baptista sull'uscita di Weidenfeller e insacca a porta vuota. Sembra finita e invece nel finale accade l'impensabile. Il Borussia si rovescia in avanti e al 91' pareggia con Reus che raccoglie una corta respinta di Gamez su un cross dalla destra di Subotic e insacca a porta vuota. Palla ancora in avanti e nell'azione successiva arriva anche il 3-2, opera di Felipe Santana che dopo un salvataggio sulla linea di Antunes su un suo colpo di testa, devia in rete a porta vuota il pallone rimesso in mezzo da Schieber. GALATASARAY-REAL MADRID 3-2 Il Real chiude subito il discorso qualificazione a Istanbul poi si addormenta e rimedia una brutta quanto indolore sconfitta contro il Galatasaray. Gli uomini di Mourinho, per la prima volta nella loro storia con un solo spagnolo in campo (il portiere Diego Lopez), partono determinati a chiudere subito i conti e, dopo aver impegnato Muslera con Di Maria, passano (7') col solito Ronaldo che si fa trovare pronto alla deviazione da due passi su un cross basso dalla destra di Khedira. Il Galatasaray accusa il colpo ma il Real non ne approfitta mancando due ottime occasioni per raddoppiare con Di Maria e lo stesso ronaldo. I turchi sembrano rassegnati ma al primo tiro in porta, al 57', riescono a pareggiare: Sneijder con un cross dalla sinistra smarca al limite Eboué che con un magnifico esterno destro in diagonale infila il pallone sotto l'incrocio. La squadra di Terim si sveglia e, dopo un paio di buone occasioni mancate da Sneijder e Drogba, ribalta il risultato con l'ex interista che, lanciato al limite da Bulut, evita Varane e batte Diego Lopez con un preciso destro dal limite. Passano 2' e il Galatasaray addirittura triplica con un tocco di tacco ravvicinato di Drogba su assist dalla destra di Sabri. Il Galatasaray crede nel miracolo, va vicino al 4-1 con Sneijder poi, però, si deve arrendere definitivamente agli avversari che, al 92', chiudono i giochi con Ronaldo (quinto con 49 reti nella classifica dei miglior realizzatori della Champions) che infila il pallone di destro sul primo palo su un cross dalla destra di Benzema. Argomenti champions league real madrid borussia dortmund galatasaray malaga calcio Leggi i commenti I commenti dei lettori 
Argomenti champions league juventus fc Leggi i commenti I commenti dei lettori 

Ettore Bosti, figlio del boss del quartiere Vasto Patrizio Bosti, è stato assolto dall'accusa di essere il mandante dell'omicidio del 17enne Ciro Fontanarosa, ucciso a Napoli nel 2009. La sentenza è stata emessa oggi dalla terza sezione della Corte di Assise di Napoli (presidente Carlo Spagna) che ha accolto le richieste degli avvocati Michele Cerabona e Raffaele Chiummariello. Assolti anche i due che erano stati indicati dall'accusa come esecutori materiali del delitto: Vincenzo Capozzoli e Cristian Barbato, difesi dagli avvocati Claudio Davino e Annamaria Ziccardi, nonchè il pentito Vincenzo De Feo, sulle cui dichiarazioni si reggeva l'accusa. Bosti era detenuto da circa tre anni. Fontanarosa, incensurato, secondo al ricostruzione degli inquirenti la notte del 24 aprile 2009  fu ucciso con numerosi colpi di pistola per contrasti con giovani malavitosi del suo quartiere. 
L'operazione  Milan è partita. Walter Mazzarri ha ritrovato il gruppo al centro  tecnico di Castel Volturno: il condottiero azzurro ha archiviato il  successo con il Genoa concentrandosi soltanto sulla sfida di domenica  sera al Meazza che  -  in caso di risultato positivo  -  può chiudere la  corsa per il secondo posto: "Se facciamo bene  -  ha spiegato  -  sarà  dura scalzarci da questa poltrona". La concentrazione, dunque, dovrà  essere massima. Il Napoli vuole vincere lo scontro diretto per  garantirsi l'accesso alla Champions League senza preliminari. Missione  difficile, ma non impossibile. Mazzarri lo sa bene e preparerà  l'appuntamento nei dettagli. Gamberini e Zuniga si candidano per una  maglia da titolare, rispettivamente al posto di Britos e Armero. IL MERCATO BUSSA ALLA PORTA - La seconda piazza garantisce introiti sicuri derivanti dalla  partecipazione ai gironi, soldi che il Napoli potrà investire per  rafforzare l'organico e convincere Mazzarri a prolungare la sua  avventura in panchina. Il tecnico vuole elementi di spessore per il  definitivo salto di qualità. Dall'Inghilterra gli 'propongono' Frankie  Lampard. Il Daily Express non ha dubbi: il club azzurro è pronto ad  un'offerta choc per convincere il capitano dei Blues, attratto pure  dall'ipotesi Los Angeles. Il commento del suo agente, Steve  Kutner, lascia aperto qualsiasi scenario: "Come ho già detto  -  ha  spiegato a calciomercato. it  -  il futuro di Lampard si deciderà al  termine della stagione quando sarà svincolato. Il Napoli? E' sicuramente  un grande club, ma non ho avuto contatti". L'ipotesi è affascinante, ma  non è certo la sola. Un rinforzo di qualità in mediana è una delle  priorità. Il club di De Laurentiis segue l'evolversi del rapporto tra  Hernanes e la Lazio: il brasiliano non ha  ancora rinnovato il contratto  con i biancocelesti che scade nel 2015. Se non dovesse esserci  l'accordo, gli azzurri potrebbero presentare un'offerta per il 'Profeta'  che piace molto a Mazzarri. Nainggolan e Nocerino sono le altre  alternative. GARA DI ADDIO CANNAVARO, PROBLEMA STADIO - Rischia  di saltare la partita di addio al calcio di Fabio Cannavaro a Napoli,  con l'incasso destinato a ricostruire la Città della Scienza. La gara  amichevole, con campioni del passato e del presente, era inizialmente  prevista per il 13 maggio "ma De Laurentiis - spiega Cannavaro - sarebbe  intenzionato a non concedere lo Stadio San Paolo per quel giorno a  causa dei lavori per ottenere la licenza Uefa. Se proprio non può  cambiare idee - aggiunge l'ex Pallone d'oro - il presidente del Napoli  ci conceda l'impianto fin da ora per il 2 settembre". 
Leggi i commenti I commenti dei lettori 
