WASHINGTON - Oltre un milione e trecentomila americani disoccupati perderanno da domani, sabato 28 dicembre, i sussidi di disoccupazione. E succederà perché il Congresso non ha trovato un accordo sul prolungamento, lasciando da un giorno all'altro milioni di americani in difficoltà, con non pochi rischi per la fragile economia statunitense. In pratica, chiunque sia disoccupato da più di 26 settimane (sei mesi) non avrà più il diritto al sussidio. La Casa Bianca stima che si tratti di 1,3 milioni di americani dal 28 dicembre e - in caso di mancata proroga - la fine dei sussidi potrebbe riguardare quasi 5 milioni di americani in tutto il 2014. In media, ognuno di questi disoccupati, riceve un sussidio da 1.166 dollari. Alla base del mancato rinnovo c'è sempre un contrasto tra democratici e repubblicani. Il partito del presidente Obama era favorevole a un rinnovo dei sussidi ma i repubblicani, sempre poco propensi a favorire la spesa pubblica, si sono opposti. Così si è arrivato all'attuale situazione di stallo che da sabato lascerà senza fondi i disoccupati. Va detto che in America i sussidi alla disoccupazione sono sempre stati concessi per 26 settimane, sin dal New Deal di Roosevelt negli anni '30. Ma con la crisi del 2008 le settimane di sussidio sono cresciute, fino a toccare il picchio di 99 settimane di copertura. Negli ultimi mesi però la garanzia del sussidio si è ridotta fino alla situazione attuale: ad oggi, Illinois e Nevada, stati in cui la disoccupazione è alta, garantiscono 73 settimane di sussidio. Quasi tutti gli altri si muovono tra le 43 e le 63 settimane, mentre pochi Stati si fermano a 40. Da domani però per tutti si tornerà a 26 settimane. I Repubblicani difendono la loro scelta: l'aumento delle settimane di sussidio, dicono, è sempre stata una misura temporanea e prorogarla costerebbe 25 miliardi di dollari. Inoltre il sussidio, sostengono i repubblicani, scoraggerebbe gli americani dal cercare un nuovo lavoro. Due senatori, il democratico Jack Reed e il repubblicano Dean Heller, hanno proposto l'estensione per tre mesi. E il presidente Barack Obama ha chiamato i due senatori per garantirgli il suo appoggio. La Casa Bianca ha fatto sapere che spingerà il congresso ad agire e a trovare un accordo bipartisan perché "il taglio dei sussidi avrà un impatto negativo sulla crescita Usa e sulla creazione di nuovo lavoro". Un voto sulla proposta Reed/Heller potrebbe arrivare già nei primi giorni di febbraio. Argomenti disoccupazione usa sussidi stati uniti - usa 
None Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
WASHINGTON - Un giudice della Corte distrettuale di Manhattan, William Pauley, ha stabilito che il programma di controllo delle telefonate private ad opera della Nsa americana sarebbe assolutamente lecito. E il fatto che raccolga tutto indiscriminatamente non sarebbe affatto un abuso, anzi: il programma Prism è "un valido strumento nella lotta al terrorismo che funziona solo se raccoglie e conserva tutto". Pauley ha così respinto il ricorso presentato dalla potente organizzazione a difesa dei diritti civili, la American Civil Liberties Union. Il giudice ha fatto espresso riferimento agli attentati dell'11 settembre in un parere scritto, spiegando che il programma dell'Nsa è la reazione del governo all'utilizzo che fa della tecnologia il network di al-Qaeda. "La raccolta di dati è ampia - ha scritto Pauley - ma l'obiettivo delle attività anti-terrorismo sono senza precedenti". La decisione di oggi diverge in modo radicale da quella emessa lo scorso 16 dicembre da un altro giudice distrettuale, Richard Leon, della corte di Washington, secondo cui il 'programma quasi orwelliano' della Nsa, svelato da Edward Snowden, la talpa del Datagate, era invece probabilmente incostituzionale. Ma al di là delle sentenze, Barack Obama ha già annunciato che metterà mano a una riforma della Nsa. Proprio durante i 16 giorni delle sue vacanze tuttora in corso alle Hawaii, il presidente sta lavorando a un discorso molto atteso che terrà una volta tornato a Washington su una riforma in grado di trovare un punto di equilibrio tra la necessità di lottare contro il terrorismo e l'esigenza di tutelare meglio il diritto alla privacy da parte dei cittadini comuni. Già nelle settimane scorse sono state rese note le conclusioni del rapporto indipendente chiesto dal presidente. Argomenti nsa nsagate datagate 
Dalla cultura all'assistenza sociale, dagli enti dell'ex tabella H ai forestali, dai teatri al trasporto pubblico locale. I trecento milioni per la proroga dei precari arrivano da tutte queste voci. La scelta del governo è stata quella di tagli lineari in tutti i dipartimenti per 70 milioni di euro circa. La maggior parte delle risorse arriva però dai fondi destinati lo scorso anno a vario titolo agli enti locali, oltre 120 milioni in conto capitale, mentre una parte, 18 milioni, dal trasporto pubblico locale ed altri 50 dal capitolo dei forestali. Tagli che, c'è da giurarci, torneranno a galla con la discussione in commissione di merito della finanziaria regionale per cui sono già stati presentati 1400 emendamenti. E per cui l'opposizione annuncia battaglia. Già, perché se da una parte i grillini col capogruppo Giancarlo Cancelleri e Salvatore Siragusa, criticano la proroga "senza un piano di fuoriuscita dal precariato e senza l'impegno di fondi adeguati per l'autoimpiego o il passaggio in imprese private", dall'altro l'opposizione ha presentato centinaia di emendamenti per andare a correggere alcuni tagli. A pesare sono soprattutto quelli per la Famiglia e le Politiche sociali, dove tra l'altro, scende da 4,8 a 3,8 milioni il fondo per i contributi a favore delle istituzioni di assistenza e beneficenza e da 670 a 541 mila il contributo da erogare alle famiglie meno abbienti, mentre è azzerato il fondo, che lo scorso anno valeva 483 mila euro, per gli aiuti in "favore di consultori e oratori". "Scelte assurde come quella di non finanziare i centri contro la violenza sulle donne, dice Vincenzo Vinciullo di Ncd. Che ha pronto un emendamento anche contro i tagli per i pazienti talassemici. Il fondo per l'indennità vitalizia a loro favore scende da 9,4 a 7,4 milioni. La scure dei tagli si abbatte anche sul dipartimento all'Istruzione con, ad esempio, il polo universitario di Enna che passa da due a un milione di euro mentre rispetto ai beni culturali, viene azzerato il capitolo per gli interventi di restauro urgente e scende da 350 a 280 mila euro il fondo per le iniziative di carattere culturale e artistico, e da 450 a 377 mila euro il finanziamento del Centro regionale per la progettazione e il restauro. E perde 150 mila euro l'Istituto del dramma antico di Siracusa. Mentre scompaiono i fondi per Ortigia, circa 600 mila euro. Ma ad essere impoveriti sono anche i contributi per il cinema (da 410 a 332 mila euro) e i fondi per i teatri: la Fondazione orchestra sinfonica siciliana (da 9 a 7,2 milioni), il Teatro Massimo di Palermo (da 8,4 a 6,4 milioni). Nel mirino anche alcuni capitoli dell'assessorato Attività produttive dove l'Irsap, l'Istituto delle ex Asi, passa da 16 a 13 milioni di euro. Ed è così per gli enti parco che perdono circa 200 mila euro per le spese di funzionamento mentre cala di 700 mila euro il fondo per le riserve naturali e subisce tagli consistenti anche l'Arpa. Tagli anche ai Consorzi di bonifica, all'Esa (da 16 a 13 milioni) e agli altri istituti di ricerca. L'Istituto vite e vino, scende da 2 a 1,5 milioni di euro, quello per i Consorzi di bonifica da 43 a 34 milioni, quello per il Consorzio di ricerca sulla filiera casearia da 2,1 a 1,7 milioni, quello per l'Istituto d'incremento ippico di Catania da 2,2 a 1,8 milioni. Scure anche per l'Istituto sperimentale zootecnico, che avrà 918 mila euro, ben due milioni di euro in meno rispetto allo scorso anno. Per tutti gli enti di ricerca, pronto tra l'altro, un emendamento dei grillini. "Per riunire tutti sotto un unico cda  -  dice il capogruppo Giancarlo Cancelleri  -  e usare i fondi a disposizione per la ricerca". Una cosa è certa dei tagli si tornerà a parlare nelle prossime ore in commissione e poi, in aula. "L'augurio è che la commissione possa andare avanti speditamente", ha detto Ardizzone. Entro lunedì, si dovrebbero incardinare in aula bilancio e finanziaria. Il voto in aula dovrebbe essere realisticamente entro i primi di gennaio, probabilmente sabato 4. Speriamo cosi di dare certezza e serenità ai siciliani". Una tabella di marcia che scongiurerà l'esercizio provvisorio. Argomenti ars precari famiglia scuola 
None Leggi i commenti I commenti dei lettori 
None Leggi i commenti I commenti dei lettori 
