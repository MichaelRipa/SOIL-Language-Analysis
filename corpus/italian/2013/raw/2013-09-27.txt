La Presidenza del Consiglio comunica che: Il Consiglio dei Ministri si è riunito oggi alle ore 20.05 a Palazzo Chigi, sotto la presidenza del Presidente del Consiglio, Enrico Letta. Segretario il Sottosegretario di Stato alla Presidenza, Filippo Patroni Griffi". "Il presidente del Consiglio dei ministri, Enrico Letta, ha manifestato in apertura - si legge - l'esigenza ineludibile di ottenere un chiarimento politico e programmatico in Parlamento tra le forze della maggioranza che sostiene il governo". "Dinanzi a noi - ha detto il presidente del Consiglio - c'è la necessità di un confronto il più duro e netto possibile. Non sono disponibile ad andare oltre senza questo passaggio di chiarezza. Un'efficace azione di governo è evidentemente incompatibile con le dimissioni in blocco dei membri di un gruppo parlamentare che dovrebbe sostenere quello stesso esecutivo. O si rilancia, e si pongono al primo posto il Paese e gli interessi dei cittadini, o si chiude questa esperienza". "Non ho alcuna intenzione - ha concluso - di vivacchiare o di prestare il fianco a continue minacce e aut-aut. Quanto accaduto mercoledì scorso proprio mentre rappresentavo l'Italia all'assemblea generale delle Nazioni Unite - contestualità non casuale - è inaccettabile". In attesa del chiarimento si è reputato dunque inevitabile il blocco di ogni decisione governativa su temi, anche rilevanti, di natura fiscale ed economica. La sospensione è dovuta in particolare all'impossibilità di impegnare il bilancio su operazioni che valgono miliardi di euro senza la garanzia di una continuità nell'azione di governo e Parlamento. Il Consiglio ha avuto termine alle ore 22.40. Leggi i commenti I commenti dei lettori 
None Leggi i commenti I commenti dei lettori 
NEW YORK - Il presidente americano, Barack Obama, e quello iraniano, Hassan Rohani, si sono parlati al telefono. Lo ha detto lo stesso Obama, che ha aggiunto: "Risolvere e superare le differenze sul programma nucleare dell'Iran è possibile". L'inquilino della Casa Bianca ha chiesto all'Iran "azioni significative, verificabili e trasparenti che  potrebbero portare ad un alleggerimento delle sanzioni" verso Teheran. Rohani ha salutato con un: "Have a Nice Day". La replica di Obama: "Thank you. Khodahfez". Questo secondo il tweet attribuito al presidente iraniano. Khodahafez è un comune messaggio di commiato in farsi, letteralmente "Dio sia il tuo Custode". [[ge:rep-locali:repubblica:67429943]] E' il primo contatto diretto tra rappresentanti dei due Paesi ai massimi livelli dalla Rivoluzione Islamica del 1979, e la telefonata arriva dopo la positiva riunione dei 5+1 e il faccia a faccia tra il capo  della diplomazia di Teheran e il segretario di Stato Usa John Kerry. Argomenti iran nucleare iraniano stati uniti - usa barack obama hassan rouhani 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BERLINO - Il congresso dei socialdemocratici tedeschi (Spd) ha deciso a grande maggioranza di avviare trattative con la Cdu-Csu per un governo di grande coalizione guidato da Angela Merkel. Nonostante la netta vittoria, il Partito cristiano-democratico (Cdu/Csu) deve infatti stringere un'alleanza con l'Sdp o i Verdi per avere la maggioranza in Parlamento. Al congresso Peer Steinbrueck, avversario della Merkel nelle ultime elezioni , ha annunciato le sue dimissioni da qualsiasi incarico sia nel partito che nel gruppo parlamentare. Conserva il mandato parlamentare e ha anche fatto sapere che vorrebbe partecipare alle trattative per il nuovo esecutivo. L'iter per la formazione di una "grosse koalition" è solo all'inizio e le insidie possono essere ancora tante. Dopo il via libera stasera della base Spd, colloqui preliminari con la Cdu-Csu potrebbero cominciare già la settimana prossima. La decisione dopo la sconfitta alle urne ha lacerato il Partito socialdemocratico, tentato da una parte di dire no nel timore di ripetere alle prossime elezioni la debacle elettorale incassata nel 2009 dopo quattro anni di alleanza con la Merkel. E tentato dall'altra di dire sì temendo altrimenti di essere ancor più penalizzato alle urne perché accusato dagli elettori di irresponsabilità. L'avvio di trattative vere e proprie dovrà essere riconfermato da un altro congresso ristretto, mentre su un accordo di governo finale saranno consultati i 470.000 iscritti - cosa mai accaduta prima - e poi ci sarà il congresso regolare del partito, indetto per il 14 novembre a Lipsia. Un'ulteriore conferma della lacerazione della Spd. La decisione di andare al negoziato con la Cdu-Csu è stata approvata ad ampia maggioranza (nove voti contrari e tre astensioni) dai circa 200 delegati su proposta della direzione del partito. Il leader Sigmar Gabriel ha parlato di "una discussione molto tranquilla" durante la riunione a porte chiuse. Lo spettro di una spaccatura plateale del partito con raffica di dimissioni è stato quindi fugato. Per il momento Gabriel esce rafforzato dal confronto interno. Se l'operazione funziona - e viene supportata dall'impegno di tutte le organizzazioni regionali, incluso il potente Nord-Reno-Vestafalia, la sui governatrice Hannelore Kraft si era apertamente detta contro una grande coalizione - la Germania avrà nel giro di qualche settimana un governo di larghe intese. Un nuovo sondaggio divulgato oggi conferma peraltro quanto già emerso chiaramente dalle urne, e cioè che la stragrande maggioranza dei tedeschi, il 58%, desiderano una "grosse koalition". Le elezioni avevano visto prevalere la Cdu-Csu con oltre il 41% dei voti, mentre la Spd si era fermata sotto il 26%. Argomenti germania spd elezioni germania 2013 grosse koalition angela merkel 
None Leggi i commenti I commenti dei lettori 

