None Leggi i commenti I commenti dei lettori 
ROMA – "Abbiamo lavorato tanto, ci stiamo togliendo delle soddisfazioni". E’ contenuta la felicità di Daniele De Rossi al termine della vittoria sul Napoli. Il centrocampista giallorosso è stato, ancora una volta, uno dei migliori ma preferisce lodare i compagni. Come in occasione del gol sventato nel primo tempo in coppia con De Sanctis: !E’ stato bravo De Sanctis che è stato in piedi fino all’ultimo. Ha dimostrato che è un portiere fenomenale, fa almeno un paio di interventi fondamentali a partita. Il merito è suo. Poi vorrei spendere due parole per Borriello, lui è l’esempio più grande che abbiamo in squadra. Volevano darlo ovunque, ma lui ha mostrato grande professionalità. Tiene sempre alto l’umore della squadra, non si lamenta mai. Lui è l’esempio lampante che quando si è professionisti ci si toglie grandi soddisfazioni”. LE 8 VITTORIE? CONTA VINCERE ALLA FINE – E anche per le 8 vittorie consecutive, De Rossi non si esalta: "Una volta abbiamo vinto 11 partite ma siamo arrivati quinti. Le sfilze di vittorie contano ma fino a un certo punto. Se poi non continui servono a poco… Comunque sono indice del fatto che stiamo lavorando bene. Attacchiamo e difendiamo in undici. Stiamo dando un esempio di grande squadra, speriamo di continuare su questa strada". BENATIA? MA QUALE SCUDETTO… – Guai a parlare di scudetto. Soprattutto a Mehdi Benatia: "Per lo scudetto ci sono squadre più forti di noi. Noi dobbiamo prima tornare in Europa, poi se a un certo punto staremo avanti ci proveremo… Adesso godiamoci il fatto che stiamo facendo bene. In difesa abbiamo concesso poco, bisogna continuare così". il marocchino sottolinea che il valore aggiunto della retroguardia romanista è De Rossi: "Sì, fa parte del nostro sistema di gioco, quando io esco lui viene a chiudere. Sono molto contento per lui, è uno che mette sempre il cuore oltre che la qualità". UN GRUPPO UNITO – Benatia sottolinea anche l’unione del gruppo: "Abbiamo tanta voglia di far bene, tutti insieme. Quando scendiamo in campo non si scherza, ci mettiamo una grande cattiveria e poi abbiamo anche giocatori di grandi qualità che aiutano molto". PJANIC: UNA SETTIMANA INCREDIBILE – Miralem Pjanic ha concluso nel migliore dei modi una settimana indimenticabile, in cui ha anche trascinato la Bosnia ai Mondiali: "Il successo con il mio Paese è un sogno. Rendere felice così tanta gente è indimenticabile, è incredibile. Durante la partita tutto il paese si è fermato, noi abbiamo rappresentato nel migliore dei modi il nostro paese. Oggi è una bella serata, continuiamo la nostra serie, abbiamo vinto ed è quello che volevamo". VEDO SEMPRE PRIMA LA GIOCATA – Grande inventore di gioco, Pjanic sul suo modo di giocare ha spiegato: "Vedo sempre prima la giocata, guardo quello che succede intorno a me. Zeman mi mandava in panchina? E’ successo all’inizio, non ero contento, ma dopo ho giocato. Ogni allenatore ha la sua visione". Sulla sua maniera di esultare, andando sotto la curva dei tifosi partenopei mostrando il nome sulla maglia, il bosniaco racconta: "Avevo sognato di farlo al primo gol, ero in quella curva e l’ho fatto lì, ma non c’era nessuna intenzione di fare polemica". Infine sull’infortunio di capitan Totti aggiunge. "Ho parlato con lui e spero che non sia nulla di grave. Così come per Gervinho, perchè sono giocatori importanti per noi. Vedremo domani". Argomenti serie a as roma daniele de rossi miralem pjanic mehdi benatia Leggi i commenti I commenti dei lettori 
ROMA – "Sono felice della vittoria anche se forse è una vittoria di Pirro, dati gli infortuni di Totti e Gervinho…". Rudi Garcia non riesce a godersi appieno il 2-0 sul Napoli. E poco gli interessa che la squadra giallorossa abbia eguagliato la Juventus di Platini (per vittorie consecutive in avvio campionato): "E’ un bel momento ma guardo già avanti e penso che abbiamo perso due giocatori fondamentali. Speriamo di recuperarli in fretta (per Totti le prime diagnosi parlano di risentimento musolare della coscia destra, ndr)". SALVATI DA DE SANCTIS E DE ROSSI – Anche sulla partita il tecnico francese è onesto: "La partita è stata salvata da De Sanctis e da De Rossi, con quell’intervento sul tiro di Pandev. Ma sono contento di aver trovato i gol su calci piazzati. Quando una partita è dura è bene risolvere così? come abbiamo fatto oggi. E’ vero che siamo forti sul piano difensivo, è importante avere un’ottima difesa, ma sappiamo anche segnare: abbiamo una media di quasi tre gol a partita e questo è altrettanto importante". SAPEVO CHE CON PJANIC SAREMMO STATI MOLTO FORTI – La punizione di Pjanic è stata paragonata da alcuni ad un tiro del brasiliano Juninho Pernanbucano: "Sono un po’ differenti", ribatte Garcia, "anche se Pjanic sa calciare bene le punizioni. Se mi ero imposto alla sua cessione? Sapevo che con questo centrocampo potevamo essere molto forti. Coinvolgere tutti? E’ una cosa positiva, darà la possibilità agli altri che si allenano molto bene, come stasera hanno fatto Borriello, Ljajic e Marquinho". Argomenti serie a as roma rudi garcia Leggi i commenti I commenti dei lettori 
None Leggi i commenti I commenti dei lettori 
BERLINO - In attesa del Bayern, il Leverkusen conquista il trono della Bundesliga anche grazie a un gol fantasma. Il Bayer si aggiudica l'anticipo sul campo dell'Hoffenheim per 2-1 e vola in vetta: la squadra di Guardiola giocherà domani pomeriggio in casa con il Mainz, mentre il Dortmund riceverà l'Hannover. La vittoria è stata siglata dalle reti al 26' di Sam e dall'incredibile raddoppio di Kiessling al 25' della ripresa: l'attaccante colpisce da calcio d'angolo e il pallone termina fuori ma entra in rete attraverso un buco. Quando Felix Brych, arbitro internazionale dal 2007, ha  assegnato il gol al Bayer tutti si sono chiesti che cosa  stesse succedendo. Così il fischietto tedesco ha indicato il dischetto  di centrocampo tra lo stupore di entrambe le fazioni e le flebili  proteste degli increduli giocatori di casa: la palla, come hanno messo in evidenza le immagini, era entrata in rete da un buco dopo aver rimbalzato sui  cartelloni pubblicitari. STUPORE IN CAMPO E IN TRIBUNA - Una vicenda  incredibile se si pensa che si tratta della massima serie tedesca. L'Hoffenheim ha deciso di presentare  ricorso. "Dalla tribuna ho visto chiaramente che non era gol, che la  palla era finita fuori, dispiace a tutti che il gol sia stato  convalidato, avremmo preferito vincere in maniera diversa, ma noi non  abbiamo colpe", ha dichiarato il ds del Bayer, Rudi Voeller, che poi  scherzando ha aggiunto "consiglio agli amici dell’Hoffenheim, che hanno  costruito uno splendido stadio, di comprare reti migliori". Chissà se gli 'amici' dell’Hoffenheim apprezzeranno la battuta. IL PRECEDENTE DEL '94 - In Germania non è la prima volta che accade: il 23 aprile 1994, al difensore del Bayern Thomas Helmer era stata assegnata una rete nonostante la palla non fosse entrata nella porta del Norimberga. L'arbitro aveva convalidato il gol dando così la vittoria per 2-1 ai biancorossi. Dopo il reclamo del Norimberga, la Federcalcio tedesca aveva disposto la ripetizione della partita che si concluse 5-0 per il Bayern. RISULTATI NONA GIORNATA VENERDI' Hoffenheim - Bayer Leverkusen  1-2 SABATO Bayern Monaco - Mainz 05 ore 15.30 Borussia Dortmund - Hannover 96 " Braunschweig - Schalke 04 " Eintracht Fr.- Norimberga " Werder Brema - Friburgo " Hertha Berlino - Moenchengladbach ore 18.30 DOMENICA Amburgo - Stoccarda ore 15.30 Augsburg - Wolfsburg ore 17.30 Argomenti calcio tedesco bayer leverkusen Leggi i commenti I commenti dei lettori 
CESENA – Capolista solitaria, almeno per una notte. E’ la piacevole sensazione che si regala il Cesena, che supera 2-1 il Bari nell’anticipo della 10/a giornata di serie B e vola da solo in testa alla classifica, con 20 punti, uno in piu’ del Lanciano in attesa di Crotone-Lanciano di sabato. La formazione di Pier Paolo Bisoli liquida i pugliesi con due gol nel primo tempo, Defrel e Succi i marcatori. I galletti riaprono i discorsi nella ripresa con Fedato, ma la rete non basta ad evitare ai pugliesi la quarta sconfitta consecutiva. MICIDIALE UNO-DUE FIRMATO DEFREL E SUCCI – I bianconeri di Romagna ipotecano il successo nel primo tempo. Alla mezz’ora il Cesena si porta in vantaggio. Defrel sfrutta un assist di Garritano, si infila nella difesa avversaria e trafigge Guarna. Otto minuti più tardi il raddoppio di Davide Succi, che scatta sul filo del fuorigioco e mette in rete per il 2-0. FEDATO RIAPRE IL MATCH NELLA RIPRESA – Nella ripresa, però, al ‘Manuzzi’ si vede in campo un altro Bari, che al 20′ accorcia le distanze. Passaggio millimetrico rasoterra di Sciaudone per Fedato che brucia Campagnolo infilandolo sul primo palo. I galletti pugliesi hanno anche un paio di occasioni per il 2-2, ma pur soffrendo il Cesena riesce a condurre in porto una vittoria che vale la vetta della cadetteria. E il pubblico, festante, può cantare "Romagna mia" sognando il ritorno nella massima serie. CESENA – BARI 2-1 (2-0) CESENA (4-3-1-2): Campagnolo; Consolini, Volta, Krajnc, Renzetti; De Feudis (28′ st Granoche), Cascione, Tabanelli; Garritano (23′ st Coppola); Succi, Defrel (14′ st D’Alessandro). (Coser, Almici, Galli, Capellini, Arrigoni, Ingegneri). All.: Bisoli. BARI (4-3-3): Guarna; Ceppitelli, Samnick (1′ st Beltrame), Polenta, Calderoni; Defendi, Sciaudone, Romizi (1′ st Fossati); Galano, Alonso (18′ st Joao Silva), Fedato. (Pena, Chiosa, De Falco, Marotta, Vosnakidis, Statella). All.: Alberti. ARBITRO: Ghersini di Genova. RETI: nel pt 30′ Defrel (C), 38′ Succi (C); nel 20′ st Fedato (B). AMMONITI : Coppola (C). RECUPERO: 1′ e 3′. SPETTATORI: 10875. Argomenti serie b cesena calcio bari calcio Leggi i commenti I commenti dei lettori 

ROMA – "Io sono soddisfatto della prova del Napoli". Rafa Benitez prende con filosofia la sconfitta del Napoli anche se recrimina per il rigore assegnato da Orsato per fallo di Cannavaro su Borriello: “E’ stato un episodio che ha evidentemente inciso sulla partita ma non voglio giudicare l’arbitro anche se mi hanno detto che non c’era. Penso alla mia squadra e dico che, dopo 20′ difficili, abbiamo tenuto bene il campo, meglio di loro. Nel secondo tempo abbiamo controllato noi, ma l’episodio del rigore ci ha tagliato le gambe”. HO DECISO IO DI NON RISCHIARE HIGUAIN – Benitez non ha appunti da fare al Napoli per come ha attaccato sull’1-0: “Non era facile per noi trovare spazio. La Roma portava sempre 11 giocatori dietro la linea della palla. Abbiamo preso un palo, ma dico ancora una volta che il rigore ha un po’ cambiato tutto. Cosa potevamo fare meglio? Fare gol”. Il tecnico spagnolo è soddisfatto delle prestazioni di Hamisk e Maggio, parsi invece sotto tono, mentre sulla mancata presenza di Higuain dal primo minuto, spiega: “L’ho deciso io che era meglio iniziare con Pandev. Con il Marsiglia giocherà titolare? Vedremo come si allenerà nei prossimi giorni’”. BEHARAMI: "SCONFITTI MA TANTE COSE POSITIVE" - "Abbiamo iniziato il primo quarto d'ora un po' timidi. Dopo abbiamo preso in mano la situazione. Nel secondo tempo abbiamo fatto bene fino al rigore. Quando arriva una sconfitta esci sempre in maniera negativa ma secondo me stasera ci sono tante cose positive". Lo ha detto Valom Behrami ai microfoni di Sky Sport dopo la sconfitta del Napoli per 2-0 sul campo della Roma: "Dopo il primo gol loro si sono chiusi molto - ha aggiunto il centrocampista svizzero di origine Kossovara -. Nel seconod tempo abbiamo iniziato a produrre gioco, e' vero che non abbiamo concluso molto ma loro si chiudevano molto. Sono momenti e in questo momento va bene a loro". Behrami ha poi avuto parole di elogio nei confronti di Hamsik, parso ad alcuni un po' sottotono: "Lui e' uno che fa la differenza e gli altri si difendono in base ai suoi momvimenti. Non e' facile, anche noi quando affrontiamo una squadra dove c'e' un grande giocatore cerchiamo di limitarlo. All'inizio della stagione ha 'strafatto' ed era difficile tenere quei ritmi li', ma sappiamo che fara' ancora la differenza". Infine una domanda su Maradona: "Se e' venuto a salurarci negli spogliatoi? No". Argomenti serie a ssc napoli rafael benitez Leggi i commenti I commenti dei lettori 
ROMA – La Roma non si può più nascondere. Schianta anche il Napoli, allunga a 8 vittorie consecutive la sua serie record e se ne va in fuga. E’ vero che è ancora presto ma non considerare, a questo punto, anche i giallorossi in corsa per lo scudetto sarebbe follia. Il Napoli torna a casa a testa bassa ma soprattutto con tante recriminazioni. Per due volte ha avuto, nel primo tempo, l’occasione per dare un volto diverso alla partita ma non l’ha sfruttata. E dopo essere andata sotto ha finito per sbattere contro l’invalicabile muro giallorosso che ha consentito a De Sanctis di portare a 501′ l’imbattibilità. DECISIVO L’INFORTUNIO A BRITOS – La chiave della gara è stata l’uscita di scena di Britos, fino al 40′ di gran lunga il migliore degli azzurri. Il Napoli si è disunito, Cannavaro, a freddo, non ha trovato le contromisure per fermare Gervinho e ha finito per consentire ai giallorossi di crearsi l’occasione giusta per sbloccare prima il risultato e poi, con un ingenuo fallo su Borriello, di chiudere la partita su rigore. UNA ROMA IMPLACABILE – Al di là dei demeriti del Napoli, la Roma, va detto, si è confermata squadra cinica e implacabile. Ha concesso agli avversari il minimo indispensabile, soprattutto dalla parte di Dodò, che ha faticato a calarsi nei panni del vice-Balzaretti. Ma non ha mai tremato, sorretta in difesa dai monumentali De Rossi e Benatia e sorretta a centrocampo dalle geometrie impeccabili di Strootman e Pjanic che, evidentemente, non hanno patito le fatiche internazionali. BENITEZ PERDE IN EXTREMIS HIGUAIN – Oltre a Zuniga, Benitez in extremis ha dovuto rinunciare anche a Higuain e Armero, non al meglio. Di conseguenza ha promosso Pandev centravanti, spostando a sinistra in difesa Mesto. A destra, invece, si è rivisto il rientrante Maggio. Nella Roma, Garcia ha recuperato Maicon e gli ha restituito la maglia da titolare sulla destra mentre a sinistra, alla fine, ha deciso di rimpiazzare lo squalificato Balzaretti con Dodò. TOTTI S’INFORTUNA DOPO MEZZ’ORA – Dopo un quarto d’ora di studio, la Roma ha provato a prendere il sopravvento spaventando Reina prima con un colpo di testa di De Rossi e poi con un sinistro di Gervinho di poco a lato. Il Napoli si è spaventato, ha abbassato il baricentro ma, appena ha potuto, ha colpito di rimessa, sfruttando un attimo di sbandamento della squadra giallorossa, disorientata dall’uscita di Totti per un sospetto stiramento. PANDEV E INSIGNE, OCCASIONI D’ORO SCIUPATE – La palla buona per passare è capitata al 34′ a Pandev che, lanciato solo verso la porta, si è fatto, però, ipnotizzare dall’ex compagno De Sanctis che gli ha smorzato la conclusione, consentendo a De Rossi di respingere il pallone poco prima della linea. Gli azzurri si sono rinfrancati, hanno insistito ma hanno ancora peccato di precisione. Al 45′ è toccato a Insigne sciupare il possibile 0-1 con un destro sul palo esterno da favorevole posizione. PJANIC, PUNIZIONE CAPOLAVORO – La Roma ha ringraziato e, approfittando dell’uscita dal campo di Britos per un infortunio alla spalla, ha colpito. Il subentrato Cannavaro ha steso al limite Gervinho consentendo a Pjanic di sbloccare il risultato, nel 4′ di recupero, con una magnifica pennellata sotto l’incrocio. DISASTRO CANNAVARO, PJANIC RADDOPPIA – Il Napoli è rientrato in campo determinato a pareggiare ma non è riuscito a rendersi pericoloso che con un paio di conclusioni da fuori, di Inler ed Hamsik, che hanno scheggiato i legni giallorossi. La Roma, complice anche l’infortunio a Gervinho, ha arretrato il raggio d’azione ma non ha mai rinunciato a contrattaccare. E al 71′ ha costruito l’azione con cui ha messo al sicuro il successo: su un cross di Florenzi, Cannavaro ha cinturato Borriello obbligando Orsato a decretare rigore e espulsione. Sul dischetto è andato Pjanic che non ha fallito l’occasione per diventare l’uomo copertina. ROMA-NAPOLI 2-0 (1-0) Roma (4-3-3): De Sanctis 7.5; Maicon 7, Benatia 7.5, Leandro Castan 7, Dodo’ 5.5, Pjanic 8, De Rossi 7, Strootman 7; Florenzi 6.5 (36′ st Marquinho s.v.), Totti 6 (32′ pt Borriello 7), Gervinho 6.5 (12′ st Ljajic 6). (1 Lobont, 28 Skorupski, 29 Burdisso, 35 Torosidis, 46 Romagnoli, 4 Bradley, 11 Taddei, 18 Caprari, 94 Ricci). All.: Garcia. Napoli (4-2-3-1): Reina 6; Maggio 5.5, Albiol 6, Britos 7 (44′ pt Cannavaro 4.5), Mesto 6; Inler 6 (37′ Dzemaili s.v.), Behrami 6.5; Callejon 6, Hamsik 5, Insigne 5.5; Pandev 5 (23′ st Higuain 5). (1 Rafael, 15 Colombo, 21 Fernandez, 27 Armero, 22 Radosevic, 14 Mertens, 91 Zapata). All.: Benitez. Arbitro: Orsato di Schio 6. Reti : nel pt 48′ Pjanic; nel st 25′ Pjanic (rigore) Angoli : 5-2 per il Napoli Recupero : 3′ e 4′ Espulso : Cannavaro al 25′ st per doppia ammonizione Ammoniti : Pandev, Inler e Pjanic per gioco scorretto Spettatori : 45.000. Argomenti serie a as roma ssc napoli Leggi i commenti I commenti dei lettori 
La Roma non può e non vuole più nascondersi. Otto vittorie consecutive sono lì a testimoniare la sua forza, il suo entusiasmo, la sua candidatura ormai ufficiale alla corsa scudetto. Formidabile è stata la risposta, l'ulteriore risposta, offerta contro il Napoli, contro un Napoli che per un'ora è stato in partita, ha avuto le sue occasioni, ma poi si è dovuto arrendere al momento magico dei giallorossi. Certo, quando si affrontano due squadre così, pensi sempre che a vincere sarà chi riuscirà a dimostrarsi più squadra, a mantenere le distanze, a coprire gli spazi. Ma se in tribuna c'è Maradona, alla fine non può che essere la qualità individuale a fare la differenza. E uscito Totti, davanti al grande Diego, è stato Pjanic a prendersi la copertina, dimostrando tutta la sua qualità. E' stata fantastica la punizione che ha sbloccato il risultato proprio allo scadere del tempo. Il pallone ha accarezzato la barriera avversaria, ha piegato come spinto da una forza invisibile e poi si è andato a insaccare a un palmo dal palo, dove Reina non è riuscito ad arrivare. Un pallone preciso, ma nello stesso tempo potente, che ha permesso alla Roma di andare all'intervallo in vantaggio, costringendo così il Napoli a giocare senza più troppi freni. Poi è arrivato il rigore, molto discusso e che sicuramente farà molto discutere. Ma Pjanic è andato comunque sul dischetto con una responsabilità grossa sulle spalle: su quel tiro poteva, anzi sicuramente sarebbe cambiata la partita. E lui è stato bravo a battere quel portiere che pure era riuscito ad ipnotizzare Balotelli, costringendolo a un errore per certi versi  "storico". Insomma, nel giorno in cui si affrontavano due squadre molto importanti, nel giorno in cui è dovuto uscire Totti - sicuramente il più talentuoso dei protagonisti - è stato Pijanic a prendersi la copertina, vincendo nettamente il confronto con Hamsik, lanciando la Roma in un campionato che sta diventando un sogno e comincia a diventare un incubo per la concorrenza. Perché c'è una squadra, quella giallorossa, che sembra non conoscere ostacoli. E continua a non prendere gol. Uno solo in otto partite: un altro record. 
