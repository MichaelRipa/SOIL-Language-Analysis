IN PRIMO PIANO LE STRADE DI SAN NICOLA L'esperimento è inedito: otto associazioni di volontariato si mettono in rete per fare fronte comune contro le emergenze sociali. Il primo risultato è un grande spettacolo di beneficenza, stasera alle 21 al teatro Petruzzelli di Bari: "Le strade di San Nicola" porta sul palco nomi del calibro di Patty Pravo e Ron, ma anche i giovani Antonio Maggio e Zero Assoluto, la regina del reggae Mama Marjas, Lux Matta, i comici pugliesi ormai idoli nazionali Pio & Amedeo, i fratelli Lo Tumolo, il duo Boccasile & Maretti. Musica, danza e risate per raccogliere fondi che saranno destinati a famiglie bisognose con bambini portatori di handicap o affetti da malattie oncologiche.  Durante lo spettacolo sono previsti anche gli interventi dei ballerini della Breathing art company, del coro gospel Wanted chorus e degli artisti della sabbia Sand art, che creeranno disegni ispirati al patrono di Bari. Info e biglietti su lestradedisannicola. it e al numero 331.588.52.09. STEFANO BOLLANI Quando ha davanti a sé la tastiera del pianoforte non c'è freno che tenga. Soprattutto se è da solo: "Suono in totale libertà - dice Stefano Bollani - perché sul palco non c'è nessuno ad aiutarmi, tantomeno una scaletta". Il pianista più televisivo d'Italia, reduce dal successo di "Sostiene Bollani", è in concerto stasera alle 21,30 al Nuovo teatro Verdi di Brindisi (apertura alle 20; info 328.834.79.24). ROSARIO GIULIANI È Rosario Giuliani a tenere a battesimo il Barletta jazz festival. Alle 21 al teatro Curci il sassofonista si esibisce con il suo European quartet, in esclusiva solo per la rassegna di Barletta e l'Umbria Jazz. Stasera Giuliani presenta il suo nuovo cd, "Images" per l'etichetta francese Dreyfus Jazz, che ribadisce la maturità artistica e il talento. Info barlettajazzfestival. it NATALE A BARI C'è anche il Kismet tra i partecipanti al "Natale a Bari" del Comune di Bari: fino alla Befana il teatro sarà infatti presente alle iniziative con l'animazione di strada in tutti i quartieri della città, i laboratori dedicati alla fiaba nel teatro Margherita (da oggi al 5 gennaio) e con "Piccoli Misteri" proposto nelle parrocchie cittadine: oggi lo spettacolo è in programma alle 11 nella parrocchia San Giuseppe (quartiere Madonnella). Prosegue pertanto  il Bosco di Santa Claus al Margherita: dalle 16.30 alle 21.30, previsti due laboratori creativi dedicati ai più piccoli ogni giorno. Per il programma dettagliato: comune. bari. it INTRECCI Dopo "Encuentro" - straordinario concerto in collaborazione con il fondatore degli Inti Illimani Horacio Duran Vidal - ecco "Intrecci", ultimo lavoro del polistrumentista Nico Berardi qui coadiuvato dal chitarrista e compositore maestro Michele Dammacco.  E gli "Intrecci" - un atto d'amore verso il charango, il più importante strumento a corde andino - suonano alle 20,30 nell'auditorium diocesano  Vallisa di Bari.  Info 331.498.63.04. XMAS GUITAR CONTEST Si apre oggi a Lecce la sesta edizione di "Xmas Guitar Contest - Il Natale della chitarra", laboratorio interattivo di musica classica e jazz. La manifestazione, che chiude la stagione 2013 del "Salento guitar festival", si concluderà poi il 30 dicembre prossimo con la serata di gala al teatro Paisiello. Fitto il calendario delle attività, tra  formazione e spettacoli aperti al pubblico. Si parte alle 18.15, nella sala teatrino dell'ex Convitto Palmieri, con il seminario-performance "Drum Circle" del percussionista Fulvio Panico. Alle 21, ci si sposta nella Chiesa di San Sebastiano, con il live di Dario Deidda, contrabbassista e bassista elettrico di prestigio internazionale e Alberto De Michele. Info 0832.68.33.56. TEATRO CIVINE C'è una cosa importante che da qualche anno, in cima a Monte Sant'Angelo,  fa il Teatro Civile Festival di Legambiente. Da lì, piazza una sorta di cannocchiale gigante, lo punta sul resto del Paese e lo osserva con attenzione. Che questo guardare, annotare e pensare, venga fatto attraverso il teatro allarga ancora più l'orizzonte, consente voli di fantasia e di interpretazione, oltre che di rappresentazione. Proprio come sarebbe piaciuto allo scrittore, al polemista, all'editorialista Edmondo Berselli, i cui scritti in questa settima edizione, saranno sostanza della coproduzione del festival (Legambiente Festambientesud e Up Art Up). Da oggi a lunedì nel Complesso delle Clarisse, con cinque appuntamenti al giorno, ventuno eventi in programma tra anteprime, spettacoli reading, incontri, laboratori con tre novità: i matinèe dedicati al Teatro Ragazzi, la Scuola di Paesologia con il poeta e scrittore Franco Arminio e uno Spazio Off di confronto con gli autori a fine serata. In apertura, oggi le Voci di Scampia e Vodisca Teatro presentano "Lenuccia, una partigiana del Sud" vita di Maddalena Cerasuolo che si oppose ai nazisti. A seguire, con Tiziano Turci si ragiona di mercato e crisi, con "Cronaca di una crisi annunciata. Reloaded". (info festambientesud. it). RUBINI E GLI SPREAD Una serata di beneficenza con un protagonista speciale: alle 20 nell'Auditorium dei Santi Medici a Bitonto, Sergio Rubini porta in scena lo spettacolo "Parole, pensieri e musica", accompagnato al pianoforte dal maestro Michele Fazio, con la partecipazione della soprano Anna Lucia Alessio e la pianista Anna Lucia Rosafio.  Promosso da Gli Spread - l'ormai famoso gruppo composto da cinquanta bancari, tutti pugliesi, che si sono costituiti da qualche anno per unire arte e solidarietà - lo spettacolo intende raccogliere fondi a sostegno del Progetto di umanizzazione del reparto Oncologico dell'Ospedale Di Venere di Bari. Info 334.317.91.95 e www. glispread. altervista. org ANTONELLA LATTANZI Se l'abbuffata natalizia non è bastata, ecco che si può fare indigestione di cultura. Alla libreria Zaum/Interno 4 di Bari, in via Cardassi 85, alle 19 è in programma un reading a tavola: si presenta, con l'accompagnamento enogastronomico offerto dalla libreria, l'ultimo romanzo di Antonella Lattanzi, ""Prima che tu mi tradisca". Le letture tratte da libro, vengono proposte dall'autrice in compagnia di Maria Teresa Favia e Gianluca Sportelli. Ingresso libero. Musica U'PAPUN Al 33 giri di Bari, alle 21,30 è in programma il concerto degli U' papun. Info 080.332.38.36. QUADRI D'AUTORE Al  Nord wind di Bari, alle 21,30 è in programma il concerto dei Quadri d'autore - Tributo a Lucio Battisti. Info 080.558.00.28. PALASPORT Al  cinema Politeama Italia di Risceglie, alle 21 è in programma il concerto dei Palasport - Pooh official tribute band. Info 080.396.80.48. CONTAMINATI Al  Ferus pub di Risceglie, alle 22 è in programma il Mina tribute con i Contaminati. Ingresso libero. COMBRICCOLA DI VASCO Al Kedros di Bitetto, alle 21,30 è in programma il concerto de La Combriccola di Vasco & Reset live. Info 333.452.83.45. BITONTO BLUES FESTIVAL Alle 22,30 al Corvo Torvo di Bitonto, è in programma il Bitonto blues festival con il live del Joe Valeriano power trio. Info 328.947.78.58. FINE ANNO TRA LE NOTE Al museo Valentino di Castellaneta marina, alle 20 è in programma il concerto Fine anno tra le note. Ingresso libero. FOLKABBESTIA Al Joy's pub di Bari, in corso Sonnino, alle 22 i Folkabbestia in concerto. Ingresso libero. LOCUS WINTER A  Locorotondo, alle 21 alla Chiesa Madonna della Greca è in programma il nuovo appuntamento con il Locus Winter, con il concerto di Giulia Mazzoni & Vertere String Quartet. Ingresso libero. SIMONA MOLINARI Al Demodé club di Modugno, alle 22 Simona Molinari in concerto. Info 080.562.15.67. LUCA DE GENNARO Al  Barcollo di Torre Santa Susanna, alle 22  è ospite Luca De Gennaro di Radio Capital con "Capital Singles Club live dj set" con soli 45 giri originali in vinile. Ingresso libero. REDRUM ALONE Alle 22 all'Officina San Domenico di Andria è in programma il concerto dei Redrum Alone, D Rocket ride e Mashky. Info ulisseassociaz. altervista. org COLLETTIVO FAMELICO Si inaugura la nuova rassegna musicale Must Be the Place, ideata dal Collettivo Famelico. Ad aprire le danze, il live della band forlivese M+A, alle 22 alla Lampara Club di Trani. Info: info@collettivofamelico. it; BLUEBEATERS Alle 22 arriva alla Casa delle Arti di Conversano il nuovo tour dei The Bluebeaters. Info 080.237.69.65. CRIFIU Alle 22,30 a La bussola di  Muro Leccese i Crifiu in concerto, propongono anche il videoclip La preghiera del clown. Info 0836.34.11.53. Cinema PRE TESTI PER UN FILM Alla mediateca di Bari, è in programma l'ultimo appuntamento con Pre testi per vedere un film: alle 18 presentazione de "L'altoforno. L'Ilva nei racconti e nelle canzoni di un cantautore di Taranto", libro e cd musicale di Daniele Di Maglie. A seguire, proiezione di "Brazil" di Terry Gilliam. Info mediatecapuglia. it. AVVISTAMENTI Al teatro Garibaldi di Bisceglie, per "Avvistamenti" alle 18 si proiettano  i primi cortometraggi di Franco Piavoli degli anni 50 e 60, mentre alle 20 si prosegue con Voci nel tempo e alle 21.30 Nostos - il ritorno. Info avvistamenti. it CINEMA INVISIBILE Prende il via a Lecce l'ottava edizione del Festival del cinema invisibile: dalle 17 a mezzanotte è in programma la prima giornata di proiezioni, al teatro Astragali in via Giuseppe Candido 23. Programma completo su digilander. libero. it/fioridifuoco, info 0832.30.61.94. ALLE CORDE Alle 23,10 al cinema Bellarmino di Taranto, in anteprima regionale si proietta il cortometraggio 'Alle cordè di Andrea Simonetti. A seguire, dibattito con il regista. Info 333.123.26.29. Teatro ANDREA RIVERA Al  Teatro il Saltimbanco di Santeramo in colle, alle 21 è in programma l'Andrea Rivera show. Info 345.348.09.41. ITALO "Italo", il nuovo spettacolo interpretato da Gianni Ciardo va in scena fino al 3 gennaio, con pausa il 31 dicembre, al Teatro Kismet di Bari (doppia replica nei giorni festivi, alle 18 e alle 21 e unica replica, alle 21, nei giorni feriali; info 080.579.76.67). 700 BARESE Alle 21 al Teatro FOrMa di Bari va in scena  700 Barese con Mariolina de Fano e la regia di Franco Spadaro. Info 349.666.28.16. SCÈCHE - SPIRRE Alle 21 al teatro Abeliano di Bari va in scena il nuovo appuntamento con lo spettacolo "Scèche - Spìrre". Info 080.542.76.78. UNA SEDUTA DI SPIRITO A  Mola di Bari, alle 20,30 nel salone teatrale della scuola Tanzi va in scena la commedia teatrale "Una seduta di spirito". Info 342.661.13.35. ALTRA PARTE DELLA TERRA Al teatro comunale di Corato, alle 20,30 va in scena Dall'altra parte della terra, diretta da Giancarlo Luce e rappresentata dal Teatro delle Forche di Massafra. Info 080.872.18.03. GREASE - IL MUSICAL A  Maruggio, al cineteatro Impero alle 21 va in scena  Grease - il musical. Info 347.533.95.22. IL GIORNO DI CARBINA Alle 21, nel teatro comunale di Massafra la  compagnia Onirica Poetica Teatrale porta in scena lo spettacolo "Il giorno di Carbina", dal testo di Italo Interesse. Info 099.880.19.32. LA SACRA FAMIGLIA Alle 17, nell'atrio della scuola elementare di Peschici la compagnia teatrale Ars nova mette in scena "La sacra famiglia". Ingresso libero. PROGETTO GRAVINARTS A Villa Castelli, alle 18 nell'aula consiliare del Comune, va in scena "Cronache della terra promessa" di e con Giuseppe Ciciriello, musiche di Francesco Bellanova. A seguire, alle 21, nell'ex refettorio "En. Er. Gi. S", è in programma My personal Taranto di e con Isabella Mongelli. Ingresso libero. Incontri PETTOLE IN SAGRA A Polignano a mare, dalle 20 nel centro storico per il Borgo delle Meraviglie è in programma Pettole e frittelle in sagra. Ingresso libero. DIVINGUSTANDO A  Locorotondo, dalle 20 nel centro storico è in programma  DiVinGustando  - Vini eccellenti e cucina locorotondese. Ingresso libero FESTIVAL POPOLI Ad  Aradeo, alle 17 a Palazzo Grassi è in programma l'appuntamento con il Festival Internazionale dei Popoli. Ingresso libero. INCONTRARSI A PELLE Da oggi l'ex Conceria Lamarque di Maglie  ospita la rassegna "Incontrarsi a pelle", tra esposizione d'arte e spettacoli. Oggi alle 20 si parte con l'illusionista Magic Dorian per scoprirel'evoluzione della figura del Mago dalle origini ad oggi, esplorando curiosità, storia, illusioni e micromagia. A seguire esibizione del cantautore Ciccio Zabini. Info 0836.42.42.82. 
ROMA - Natale con sorpresa sotto canestro. La dodicesima di serie A regala il botto grazie all'exploit di Caserta. La Pasta Reggia sbanca Siena rifilando ai campioni d'Italia un pesantissimo -21 (60-81). Il terzo successo di fila della Juve, che non risente affatto dell'assenza di Moore, matura nel primo tempo. Dopo 7' la squadra di Molin è già avanti di 17 (5-22), Siena non segna praticamente mai (8/24 nei primi 20'), sprofonda a -20 (12-32) e non riesce mai a cambiare marcia. Nella ripresa continua il monologo dei campani, guidati dal play statunitense Hannah (14 punti, 8 assist e 6 rimbalzi), da Brooks (19+7) e dal giovane Vitali (15 punti in 19'). La Montepaschi, al primo stop casalingo della stagione in campionato, spreca l'occasione di allungare in vetta alla classifica perché dietro le dirette inseguitrici non ne approfittano. Sassari infila la seconda sconfitta consecutiva cadendo in volata a Roma (72-68). La Dinamo prova a scappare all'inizio ma l'Acea ribatte colpo su colpo grazie a Goss (19 con 5/9 da tre) e Baron (13). Con i due Diener non nella serata migliore e Caleb Green anonimo (-3 di valutazione), sono Marques Green (21 punti e 4 assist) e Johnson (17+8 rimbalzi) i migliori del Banco di Sardegna. Roma la vince in difesa, tenendo Sassari sotto i 70 punti e concedendole appena 8 punti nell'ultimo quarto. Che è quello in cui Jordan Taylor torna protagonista segnando due canestri pesantissimi nella volata finale, chiusa dai liberi di Mbakwe (10+13). La Virtus è nel gruppo delle seconde e ipoteca la Final Eight di coppa Italia. Si ferma anche Cantù, sconfitta a Venezia (84-79) e ko dopo tre successi di fila. L'Umana, ancora senza Giachetti e Rosselli, ringrazia il discusso Donell Taylor che dopo tre quarti anonomi si scatena nell'ultimo periodo segnando 15 dei suoi 21 punti. Il resto lo fanno Easley, altro giocatore nel mirino della critica (16 punti e 11 rimbalzi) e Smith (17). All'Acqua Vitasnella (out Cusin) non bastano i 24 di Ragland e i 18 di Aradori. Debutto vincente per Daniel Hackett con la maglia di Milano. L'EA7 soffre come al solito nel primo tempo prima di stendere Cremona (81-66). L'ex giocatore di Siena, accolto dai tifosi con uno striscione polemico (''Hackett il passato non si può cancellare, il benvenuto te lo dovrai meritare''), entra in campo nel finale di primo quarto e all'inizio del secondo segna i primi punti (una tripla) della sua nuova avventura. Nel suo tabellino finiscono alla fine 5 punti e 6 assist in 22'. Cremona (sesto stop in fila) impegna l'Olimpia fino a metà del terzo periodo quando Langford (17) piazza l'allungo decisivo. Il migliore dell'EA7 è Melli (19+12), Gentile chiude con 13. Un canestro sulla sirena di Cavaliero consente alla Sidigas Avellino di superare Brindisi (85-83) e restare agganciata al treno Final Eight. La squadra di Vitucci rimonta svantaggi pesanti (-15 nel primo tempo, -13 nel secondo) e condanna l'Enel (Dyson 29) al secondo stop consecutivo. Ritrova la vittoria dopo tre sconfitte Varese, che allunga la serie negativa (tre stop) di Bologna (98-89), sugli scudi un superbo Clark (34 punti con 9/14 da tre). Successi esterni per Reggio Emilia che con un secondo tempo da 60 punti domina Pesaro (66-99) e per Pistoia che conquista due punti pesantissimi in chiave salvezza sbancando il parquet di Montegranaro (87-93). Acea Roma-Banco di Sardegna Sassari 72-68 (22-23, 46-43,57-60) Roma: Goss 19, Jones 11, D'Ercole 3, Taylor 8, Eziukwu 2, Hosley 6, Baron 13, Moraschini, Mbakwe 10. Ne. Tonolli, Righetti, Alviti. All. Dalmonte. Sassari: Green M. 21, Green C. 2, Devecchi, Diener T. 10, Johnson 17, Sacchetti, Diener D. 12, Vanuzzo, Thomas 6. Ne. Fernandez, Tessitori. All. Sacchetti. Arbitri: Terreni, Begnis, Seghetti. Note - Tiri liberi: Roma 7/8, Sassari 10/14. Tiri da tre: Roma 9/25, Sassari 8/31. Rimbalzi: Roma 38, Sassari 34. Usciti per 5 falli: Baron al 38'. EA7 Milano-Vanoli Cremona 81-66 (15-24, 36-35, 59-46) EA7 Milano: Gentile 13, Gigli, Cerella, Melli 19, Hackett 5, Kangur, Haynes ne, Langford 17, Wallace 13, Lawal 4, Moss ne, Jerrells 10. All.: Banchi. Vanoli Cremona: Marchetti 4, Woodside 16, Jackson 12, Ariazzi ne, Spralja 5, Rossi ne, Canova ne, Kalve 5, Kelly 6, Rich 12, Ndoja 6. All.: Pancotto. Arbitri: Quarta, Cerebuch, Di Francesco. Note - Tiri liberi: EA7 5/6, Vanoli 9/11. Tiri da 3 punti: EA7 10/26, Vanoli 5/14. Rimbalzi: EA7 38, Sutor 31. Usciti per 5 falli: Kalve a 28' 32". Spettatori: 6.181. Montepaschi Siena-Pasta Reggia Caserta 60-81 (10-23, 21-44, 44-63) Siena: Viggiano 15, Hunter ne, Cournooh 2, Rochestie 8, Carter 3, Ress 1, Cappelletti ne, Ortner 1, Nelson 4, Udom, Green 26. All. Crespi. Caserta: Mordente 4, Marzaioli ne, Vitali 15, Tommasini, Michelori 2, Brooks 19, Moore ne, Roberts 14, Hannah 14, Scott 13. All. Molin. Arbitri: Caiazza, Sahin, Martolini. Note - Tiri liberi: Siena 12/15, Caserta 8/12. Tiri da tre: Siena 4/24, Caserta 7/18. Usciti per falli: nessuno. Rimbalzi: Siena 29, Caserta 34. Spettatori: 4000 circa. Umana Venezia-Acqua Vitasnella Cantù 84-79 (22-17; 39-34; 56-50) Umana Reyer Venezia: Peric 13, Zennaro ne, Linhart 9, Paolin, Vitali 2, Taylor 21, Smith 17, Akele 4, Vildera ne, Magro 2, Easley 16. All. Markovski. Acqua Vitasnella Cantù: Abass 2, Jones 6, Uter 7, Rullo, Leunen 6, Jenkins 11, Ragland 24, Aradori 18, Cusin ne, Gentile 5. All. Sacripanti. Arbitri: Bettini, Lanzarini, Borgioni. Note - Tiri da 2: Umana Reyer 24/52, Acqua Vitasnella 20/32; tiri da 3: Umana Reyer 8/20, Acqua Vitasnella 9/28; tiri liberi: Umana Reyer 12/15, Acqua Vitasnella 12/17; rimbalzi: Umana Reyer 46, Acqua Vitasnella 26; falli: Umana Reyer 19, Acqua Vitasnella 16. Nessun uscito per 5 falli. Fallo antisportivo a Gentile (Cantù) al 3'51" del 4/4. Fallo tecnico a Vitali (Venezia) al 2'15" del 2/4. Spettatori: 3.509. Sutor Montegranaro-Giorgio Tesi Group Pistoia 87-93 (19-15; 39-36; 64-61 ) Montegranaro: Cinciarini 10, Sakic 14, Mayo 15, Tessitore, Rossi ne, Lauwers 6, Campani 8, Mazzola 8, Mitrovic 18, Skeen 8. All: Recalcati. Pistoia: Daniel 14, Meini 3, Galanda 10, Wanamaker 23, Washington 21, Cortese 6, Evotti ne, Bozzetto ne, Gibson 10, Johnson 6. All: Moretti. Arbitri: Luca Weidmann, Fabrizio Paglialunga, Mark Bartoli. Note - Tiri liberi: Montegranaro 16/24, Pistoia 21/31. Tiri da due: Montegranaro 13/30, Pistoia 18/40. Tiri da tre: Montegranaro 15/39, Pistoia 12/22. Rimbalzi: Montegranaro 40, Pistoia 41. Usciti per cinque falli: Sakic al 39'21" (81-86), Cinciarini al 39'47" (87-91). Fallo antisportivo a Mazzola (24'01", 49-44). Fallo tecnico a Washington (35'36", 74-75). Spettatori: 2.630. Incasso: 17.505 euro. Sidigas Avellino-Enel Brindisi 85-83 (18-22,42-51,66-72) Avellino: Thomas 14 , Biligha, Lakovic 13, Richardson 5, Ivanov 25, De Vito, Dragovic, Morgillo, Cavaliero 9, Riccio, Hayes, Dean 19. All. Vitucci Brindisi: Aminu 4, James 4, Todic 7, Bulleri 10, Morciano Formenti, Dyson 29, Lewis 5, Zerini 2, Snaer 18, Leggio, Campbell 4. All.Bucchi Arbitri: Sardella, Filippini, Calbucci. Note - tiri da tre punti: Avellino 13/32, Brindisi 14/25; tiri da due punti: Avellino 16/31, Brindisi 14/35; tiri liberi: Avellino 14/23, Brindisi 13/18; rimbalzi: Avellino 40, Brindisi 30. Usciti per 5 falli: Zerini e James. Libertas Pesaro-Grissin Bon Reggio Emilia 66-99 (21-21, 34-39, 50-69) Pesaro: Musso, Bartolucci, Terenzi, Johnson 18, Pecile 8, Young 4, Trasolini 13, Amici 9, Anosike 10, Turner 4. All. Dell'Agnello. Reggio Emilia: White 8, Filloy 9, Brunner 6, Antonutti 2, Bell 13, Mussini 3, Kaukenas 8, Cervi 7, Silins 23, Pini 2, Cinciarini 18. N.e. Frassineti. All. Menetti. Arbitri: Aronne, Sabetta, Mazzoni. Note - Tiri da due punti: Pesaro 18/42, Reggio Emilia 22/37. Tiri da tre punti: Pesaro 6/24, Reggio Emilia 12/22. Tiri liberi: Pesaro 12/17, Reggio Emilia 19/23. Rimbalzi: Pesaro 30, Reggio Emilia 32. Nessuno uscito per 5 falli. Spettatori 3.843. Cimberio Varese-Granarolo Bologna 98-89 (27-17, 49-46, 75-64) Cimberio: Scekic 4, Sakota 3, Rush 6, Clark 34, Banks 12, De Nicolao, Hassell 14, Ere 8, Polonara 17. N.e. Balanzoni, Ambrosini e Mei. All. Frates. Granarolo: Gaddefors 7, Hardy 24, Motum 8, Imbrò 3, Ware 12, Jordan 14, King 4, Walsh 17. N.e. Negri, Gazzotti e Bianconi. All. Bechi. Argomenti basket montepaschi siena virtus roma Leggi i commenti I commenti dei lettori 
INIZIATIVE Volare Al Museo di Sant'Agostino di piazza Sarzano 35 r, fino al 6 gennaio ci sarà il laboratorio compreso nel biglietto della mostra "Le incredibili macchine di Leonardo" "Volare oh oh. La bellezza del volo... per toccare il cielo con un dito". Prenotazione al numero 0105574829/3966. XMas Artshop Al Museo Luzzati (Porta Siberia) "Xmas Artshop": sagome in legno, grafiche numerate, stampe d'arte, libri per ragazzi, penne, portafoto, oggetti scelti di cartoleria, stampe degli artisti che hanno esposto al museo. Ingresso libero. Luna Park Luna park in piazzale Kennedy. Orario 14.30-19.30 e 20.30-1. SUI PALCHI Il discorso del re Al Teatro della Corte (Corte Lambruschini), alle 20.30 andrà in scena "Il discorso del re" di David Seidler, con Luca Barbareschi e Filippo Dini. Regia di Luca Barbareschi. NOTE E SAPORI Crazy Bull Alle ore 21, al Crazy Bull Cafè di via Degola 4 r, serata "Crazy Night". Sul palco si alterneranno varie band tra cui gli Hot Rodche con un tributo ai Cindarella. A seguire gli Snakebite con il Bad'n' love rock degli Whitesnake, per chiudere con i Backstage Heroes. Caribe Alle 22, al Caribe Club di Corso Italia 3, "Serata cubana" con in pista il gruppo La Clave Negra. Alla consolle il dj cubano Basilio. Cezanne Alla discoteca di via Cecchi 7 r, dalle 22 serata di musica con dj Fabrizio Cignetti. PRESEPI Palazzo Reale Alla Galleria della Cappella di Palazzo Reale, in via Balbi 10, arte presepiale napoletana in mostra. Fino al 10 gennaio. Ore 9-13.30 martedì e mercoledì, da giovedì a domenica 9-19. Cartapesta Presepe di cartapesta in mostra al Museo Diocesano di via Tommaso Reggio. Fino all'11 gennaio, da lunedì a sabato ore 15-19. La culla di Gesù Bambino Al Museo dei Beni culturali cappuccini, viale IV Novembre 4, mostra d'arte e di presepi. Ore 14.30-18, fino al 2 febbraio. MOSTRE Dialogo con l'ombra All'Accademia Ligustica di Belle Arti, Largo Pertini 4, dalle 14.30 alle 18.30 "Dialogo con l'ombra": mostra dedicata allo scultore Lorenzo Garaventa. Beyond science La scienza in uno scatto: a Palazzo Ducale, Loggia degli Abati. Ore 10-19. Auspici di carta Talismani e xilografie per il nuovo anno della tradizione cinese. Castello D'Albertis, Museo delle Culture del Mondo, corso Dogali 18. Orario 10-17. Le incredibili macchine di Leonardo Mostra delle macchine funzionanti tratte dai codici di Leonardo da Vinci. Museo Sant'Agostino, piazza Sarzano 35 r. Orario 9-19. Zanne, corazze, veleni Museo di Storia Naturale Doria, via Brigata Liguria 9. Orario 10-18. The Migrant Children Nella saletta dell'Arte del Galata Museo del Mare "The migrant children", personale di Greta Cencetti che espone 30 dipinti raffiguranti bambini, figli del periodo della Grande Depressione americana, con riferimento ai luoghi e agli oggetti della memoria. Ore 10-19. Città-Campagna Alla Loggia della Mercanzia in piazza Banchi mostra "Per una nuova alleanza città-campagna", promossa dall'Università di Genova, Dipartimento di Scienza per l'Architettura-Laboratorio di Urbanistica. Ore 9-18. 2050 WOW! Genova Science Center - la casa della scienza ai Magazzini del Cotone - ospita "2050 - Il pianeta ha bisogno di te". Realizzata da Codice. Idee per la cultura in partnership con il Science Museum di Londra. Ore 15-18. Edvard Munch A cura di Marc Restellini. Appartamento del Doge, Palazzo Ducale. Orario: 9-19. Robert Doisneau "Robert Doisneau. Paris en libertè" a Palazzo Ducale, Sottoporticato. Orario 10-19. Luzzati Factory "Sperimentazioni anni '40 e '50" al Museo Luzzati di Porta Siberia, ore 10-13, 14-18. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Dalle 10 alle 17. MUSEI Galata Darsena, Calata De Mari 1. Ore 10-19.30. Galleria Spinola Piazza di Pellicceria 1. Ore 8.30-19.30. Palazzo Reale Via Balbi 10. Ore 9-13.30. Gam Villa Saluzzo Serra, via Capolungo 3. Martedì-domenica 10-19. Frugone Ore 9-19. Via Capolungo 9. Luxoro Viale Mafalda di Savoia 3. Ore 9-13. Wolfsoniana Via Serra Gropallo 4. Ore 10-18. Commenda di Prè Museoteatro della Commenda, via Gramsci. Ore 10-17. Luzzati Porta Siberia, Porto Antico. Ore 10-13 e 15-19. Acquario Ponte Spinola. Aperto dalle 8.30 alle 22.30 (ultimo ingresso ore 20.30). Strada Nuova Palazzo Rosso, Palazzo Bianco e Palazzo Tursi. Via Garibaldi: ore 9-19. Via del Campo 29r Nell'ex negozio-museo di Gianni Tassio spazio per la conservazione del patrimonio culturale e musicale della "scuola genovese", la sua valorizzazione e la sua diffusione. via del Campo 29r, ore 10.30-12.30 e 14-19. San Lorenzo Cattedrale, piazza San Lorenzo. Ore 9-12 e 15-18. Castello D'Albertis Corso Dogali 18: ore 10-18. Storia Naturale Museo "Giacomo Doria", via Brigata Liguria 9. Ore 10-18. Risorgimento Casa di Mazzini, via Lomellini 10. Ore 9-19. IN REGIONE Ospedaletti Alle 16, nella sala polivalente Scalo Merci sul Lungomare di Ospedaletti, Luca Falco presenterà il proprio romanzo "La vite e la rosa". Ingresso libero. Loano Alle 16 nel Villaggio di Natale, allestito nei Giardini San Josemaria Escrivà dall'Associazione Centro Culturale Polivalente di Loano, torna il laboratorio Circo di Natale. Finale Ligure Nel Complesso Monumentale di Santa Caterina in Finalborgo all'Oratorio dè Disciplinanti mostra "A Natale si torna bambini: giochi dell'oca e figurini in pasta tra gli anni '30 e '60". Ore 15-20. Portofino Per tutta la giornata, mercatino di Natale, mostra di oreficeria, artigianato e gastronomia nel centro del borgo, con  animazioni di artisti di strada. 
Con decreto del 19 dicembre 2013 il ministero dello Sviluppo Economico ha accolto la richiesta della Congregazione della Divina Provvidenza (proprietaria di strutture ospedaliere a Bisceglie, Foggia e Potenza) ammettendola alla procedura di amministrazione straordinaria in base alla legge Marzano. Si tratta - si spiega da fonti governative - del tentativo di risanamento della grande opera sanitaria oggi in stato di insolvenza. Il compito di valutare la possibilità di evitare la dispersione del patrimonio aziendale e la perdita di migliaia di posti di lavoro è stato affidato all'avvocato Bartolo Cozzoli che ora ha di fronte, in base alla legge, due vie: o un programma di cessione dei complessi aziendali o un programma di ristrutturazione. Le procedure di questo genere aperte in Italia sono un numero limitatissimo (il caso più noto è quello di Parmalat). La parola ora passa al tribunale di Trani che nei prossimi giorni dovrà pronunciarsi sulla richiesta di dichiarazione dello stato di insolvenza. 
E' di un morto e quattro feriti il bilancio dell'incidente stradale che si è registrato oggi, intorno alle 12, sulla Statale 514 Ragusa-Catania, all'altezza del chilometro 33, in territorio di Licodia Eubea (Catania). A perdere la vita Giuseppe Lo Bianco, 24 anni, di Grammichele (Catania), che viaggiava a bordo di una Nissan Micra che si è scontrata con una Nissan Almera condotta da F.G. di 36 anni, di Chiaramonte Gulfi (Ragusa). FOTO / Carambola a Trapani, auto capovolta in centro L'uomo è rimasto ferito così come i tre passeggeri, di età compresa tra 19 e 33 anni, tutti chiaramontani, tra cui una donna. Sul posto la Polstrada di Ragusa. Le indagini sono coordinate dalla Procura del Tribunale di Caltagirone, competente per territorio. 
Prà prepara la prima mobilitazione dell'anno nuovo durante le vacanze di Natale. Il Comitato per Prà - un'associazione che lotta contro il degrado nel quartiere, molto seguita dagli abitanti - vuole risposte alle questioni irrisolte del territorio. Al centro dell'attenzione ci sono la situazione di abbandono della Fascia di rispetto e l'inizio dei lavori del Por, il "Programma operativo regionale" che dovrebbe ridisegnarne l'aspetto. L'appuntamento sarà sabato 18 gennaio alle 15.30 davanti al Centro remiero, nel parcheggio della stazione ferroviaria. Il Comitato per Prà vuole innanzitutto sapere quando sarà sgomberata la baraccopoli abusiva della Fascia di rispetto, contro cui ha già presentato centinaia di esposti perché causa di tensione tra la popolazione per il pericolo di frequentare la stazione. Il Comitato vuole inoltre essere informato sulla presenza di amianto nella zona e chiarire i rapporti con le autostrade (a Palmaro l'autostrada passa in mezzo alle abitazioni e ci sono circa 400 metri di strada senza pannelli fonoassorbenti). "L'appello è rivolto direttamente al sindaco  -  spiega Nicola Montese, una della anime del Comitato - il Municipio e le persone che lo amministrano si sono rivelati inutili verso i nostri problemi. Vogliamo conoscere direttamente la posizione del Comune e le date degli interventi futuri: in assenza di risposte certe, pianteremo le tende in Fascia di rispetto e la mobilitazione diventerà permanente". Tra le questioni più sentite ci sono i lavori previsti dal Por. I quasi 15 milioni previsti per il progetto "Prà marina"  -  nell'ambito del Programma operativo regionale 2007/2013 - legittimavano le speranze di riscatto del quartiere, ma a causa della lacune del progetto iniziale l'intervento rischiava di saltare. Per non perdere i finanziamenti si è modificato il progetto, che ora prevede la trasformazione dell'Aurelia in una strada a quattro corsie: una soluzione rifiutata con decisione dalla popolazione. "Chiediamo un cambiamento di metodo nel trattare il nostro quartiere  -  continua Nicola Montese  -  La manifestazione è rivolta a tutto il ponente e vorremo che venissero anche gli abitanti di Voltri, Pegli, Multedo, Sestri. Bisogna mettere da parte quello che dice il proprio partito e unirsi, per difendere tutti insieme il nostro territorio". Argomenti genova fascia di rispetto mobilitazione cittadini 
WASHINGTON - Il presidente americano, Barack Obama, ha firmato il compromesso del Congresso sul Budget, la legge finanziaria, che elimina i tagli automatici alla spesa. Lo comunica la Casa Bianca. Si tratta di un pacchetto di misure da 85 miliardi di dollari che aumenta le spese del Pentagono e delle agenzie federali nei prossimi due anni. Il compromesso bipartisan raggiunto fra repubblicani e democratici a Senato e Camera l'11 dicembre e approvato in via definitiva il 18, chiude una crisi durata tre anni dopo la sciagurata esperienza dello "shutdown" dello scorso ottobre, quando l'America quasi si fermò per mancanza di fondi - e corse anche il rischio di default. L'intesa prevede un pacchetto di misure da 85 miliardi di dollari che pongono fine al cosiddetto 'sequester', i tagli automatici ed orizzontali previsti dalla legge in mancanza di un accordo sul bilancio. I passaggi più significativi della nuova finanziaria riguardano l'aumento delle spese del Pentagono e delle agenzie federali nei prossimi due anni, che saranno coperti con 63 miliardi di dollari che proverranno - tra l'altro - da un aumento delle tasse sui biglietti aerei (anche al fine di migliorare la spesa per la sicurezza), da tagli alle pensioni dei dipendenti federali e dei militari, e da un aumento dei premi per le assicurazioni federali. L'accordo non comprende l'estensione dei benefici per la disoccupazione di lunga durata fortemente voluta dai democratici e chiesta da Obama, che oggi ha apposto la sua firma dalle Hawaii, dove si trova in vacanza. Intanto Wall Street ha chiuso nuovamente in rialzo ritoccando per la sesta seduta consecutiva i precedenti record raggiunti nelle scorse sedute dal Dow Jones e dallo S%P 500. Secondo la Cnbc si tratta del 50esimo rialzo record registrato dall'inizio dell'anno, in particolare dal listino delle blue-chip. I primi dati, subito dopo la chiusura della contrattazioni, hanno visto il Dow Jones crescere dello 0,75% a quota 16479,88; lo S&P 500 aumentare dello 0,47% a 1842,02 punti, va bene anche il NAsdaq, in rialzo dello 0,28% a 4.167,18 punti. 
