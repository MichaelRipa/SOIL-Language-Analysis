ROMA  - Un lungo post sul suo profilo Facebook per ricordare Piermario Morosini, il calciatore del Livorno morto in campo un anno fa, e Fabrizio Quattrocchi, l'addetto alla sicurezza ucciso in Iraq il 14 aprile 2004. E' quanto ha fatto Gigi Buffon, nell'anniversario della loro scomparsa. BUFFON: "MOROSINI E QUATTROCCHI UN VANTO PER ME" - "In una domenica come tante altre mi sembra doveroso ricordare due persone, due italiani, uno sportivo e uno che con un gesto unico mi ha fatto vibrare il cuore, come gli atleti azzurri che vincono l'oro alle Olimpiadi  -  scrive il portiere della Juventus e della Nazionale -. Queste due persone le vorrei ringraziare e salutare con tutto l'affetto possibile ed inimmaginabile perché hanno dato lustro alla mia categoria, Piermario Morosini, e alla mia nazione, Fabrizio Quattrocchi. Due persone che sono state un vanto per me e mi auguro per tutti noi. Entrambi sono morti e la casualità ha voluto che morissero nel medesimo giorno, il 14 aprile. La vostra morte è servita a capire tante cose e a far vedere che non tutti siamo dei balordi, viziati, senza ideali e ammantati da vacui valori". "PIERMARIO HA RISCATTATO CATEGORIA DEI CALCIATORI" - Quindi Buffon si sofferma sulla tragedia del collega, ex centrocampista del Livorno, morto durante il match di serie B sul campo del Pescara. "Piermario con la sua morte ha riscattato la categoria dei calciatori  -  il giudizio del capitano azzurro - perché ha dimostrato al mondo quanto possa contare la passione nelle discipline, al di là dei soldi che uno può guadagnare (meritatamente o immeritatamente). Prima di giacere sul prato ha provato con un'immensa caparbietà e volontà a rialzarsi una, due, tre volte prima di arrendersi e l'ha fatto non perché guadagnava cento lire o un milione d'euro, ma per un senso d'appartenenza alla propria maglia, perché la passione che spinge un bimbo ad avvicinarsi a certe discipline, non morirà mai. Peccato che si debba arrivare al punto di vedere morire una persona per far capire questo e magari a volte non basta. Il mio grazie è eterno Piermario, onore a te". "MI COMMUOVE L'AMOR DI PATRIA DI QUATTROCCHI" - Poi spazio al ricordo e al grazie per Fabrizio Quattrocchi. "Lui nel mio cuore vive sempre. Nella mia mente il suo ricordo è indelebile e ogni volta che suona l'inno di Mameli, il mio pensiero va ai miei cari morti sul fronte per la nostra Italia, ma anche a lui che nel momento del saluto estremo alla vita, avrebbe avuto il diritto di piangere o rivolgersi ai suoi familiari, ai santi, alla Madonna, a Gesù o a Dio. Invece con una dignità mai vista, senza versare una lacrima, si è aggrappato a un valore che ormai sembra seppellito: l'amor di patria. Con una benda sugli occhi e un fucile puntato alla nuca, ha sconfitto i suoi assassini e mi ha fatto vibrare il cuore con una frase che ancor oggi mi commuove 'ora vi faccio vedere come muore un italiano'. Sarai sempre un orgoglio che porterò dentro, un qualcosa che custodirò gelosamente nel profondo della mia anima e che farò conoscere ai miei figli.... perche', se è vero che non tutti siamo uguali e dotati dello stesso coraggio  -  conclude Buffon - è anche vero che nessuno si sarebbe comportato come te". Argomenti serie a juventus fc gianluigi buffon Leggi i commenti I commenti dei lettori 
ROMA - Cambio della guardia ai vertici del campionato italiano: il Calvisano prende la testa di un punto su Viadana, che a tempo scaduto supera Prato ma deve rinunciare al punto di bonus offensivo. Allo Zaffanella nel posticipo i padroni di casa acciuffano la vittoria (26-24) solo all'84' con un calcio piazzato di Fenner. Aveva aperto le marcature Gilberto Pavan per il Viadana, ma gli aveva subito risposto Bernini. Poi ancora Padrò e i calci di Frati ed Apperley, con i toscani sotto di 9 punti alla fine del primo tempo (17-8). Nella ripresa Prato forzava il ritmo, segnava Majstorivich e Patelli di piede portava sotto gli ospiti, che passavano davanti grazie ad una marcatura di Siale fino al controsorpasso di Fenner. Eccellenza - XIX giornata Rugby Viadana v Estra I Cavalieri Prato  26  -  24  (4-1) Rugby Reggio v Mantovani Lazio 28  -  23  (5-1) L'Aquila Rugby v Cammi Calvisano  06  -  59  (0-5) Marchiol Mogliano v M-Three San Donà  40  -  17  (5-0) Petrarca Padova v Crociati Rugby 52  -  19  (5-0) Fiamme Oro Roma v Vea-FemiCZ Rovigo  15  -  06  (4-0) Classifica : Cammi Calvisano punti 78; Rugby Viadana punti 77;  Estra I Cavalieri Prato  punti 72; Petrarca Padova punti 63; Marchiol Mogliano punti 62; Vea-FemiCZ Rovigo punti 52; Fiamme Oro Roma punti 41; Mantovani Lazio punti 32; Rugby Reggio punti 31; M-Three San Donà punti 27; L'Aquila Rugby punti 10; Crociati Rugby punti 4. Prossimo turno 20/21 aprile 2013 (ventesima giornata) Mantovani Lazio - Marchiol Mogliano; Cammi Calvisano - Rugby Viadana; Crociati Rfc - Fiamme Oro Roma; Vea Femi Cz Rovigo Delta - L'Aquila Rugby; Estra I cavalieri Prato - Petrarca Padova; M-Three San Donà - Rugby Reggio. Argomenti rugby Leggi i commenti I commenti dei lettori 
La Salernitana torna in Prima Divisione. Con la vittoria di sabato a Fondi (5-1) ed il pareggio di oggi tra Chieti e Vigor Lamezia (1-1) i granata hanno la matematica certezza del salto di categoria con quattro giornate d'anticipo sulla conclusione del campionato. L'ultima volta in Prima Divisione risale al 19 giugno del 2011, quando la Salernitana superò 1-0 il Verona all'Arechi nella finale di ritorno dei play off, ma non riuscì ad accedere in B avendo perso 2-0 al Bentegodi. Poi la mancata iscrizione, la cancellazione dai campionati professionisti, l'inizio dell'era Lotito-Mezzaroma, la partecipazione al torneo di serie D con il Salerno Calcio, la vittoria tra i dilettanti, l'acquisizione degli storici segni distintivi, su tutti la denominazione sociale ed il simbolo dell'ippocampo, e ieri il ritorno in Prima Divisione. "Siamo felici e soddisfatti per questa promozione  -  afferma Claudio Lotito - che arriva a coronamento di un lungo percorso tutt'altro che scontato. Vorremmo che il pubblico apprezzasse il lavoro svolto da questa società che ha ripreso questa squadra da zero e l'ha riportata in Prima Divisione. Quando siamo arrivati a Salerno la squadra era destinata all'Eccellenza. Siamo, invece, ripartiti dalla serie D ed abbiamo dimostrato di avere le idee chiare. Ci siamo trovati ad affrontare un lavoro molto arduo raggiungendo gli obiettivi prefissati grazie al lavoro di tutti, dalla squadra allo staff tecnico e dirigenziale". Lotito è contento, ma nello stesso tempo, come ha fatto spesso nel corso della stagione, punzecchia il pubblico: "Ora aspettiamo i tifosi in massa allo stadio per la partita di domenica prossima col Poggibonsi. Abbiamo riportato questa squadra dov'era e vogliamo che il pubblico dimostri tutto il proprio affetto nei confronti della Salernitana. Abbiamo le capacità per raggiungere dei traguardi importanti, ma abbiamo bisogno di vedere l'affetto e la passione del popolo granata. La gente deve capire l'importanza di quello che stiamo facendo. Nulla è dovuto e questa promozione è frutto di un lavoro costruito giorno per giorno. La squadra deve arrivare prima e sarà questo il nostro obiettivo". Gli fa eco il cognato, Marco Mezzaroma, socio al cinquanta per cento della Salernitana: "Sono enormemente soddisfatto per l'aritmetica promozione in Prima Divisione. Per noi è motivo d'orgoglio avere rappresentato in maniera positiva anche quest'anno la città di Salerno. Un ringraziamento immenso va ai tifosi che ci hanno seguito in questo campionato. Invitiamo tutti, anche chi è venuto di meno allo stadio, a festeggiare con noi domenica prossima questo importante traguardo che, speriamo, rappresenti soltanto una tappa in questo processo di crescita della squadra e della società. Vincere due campionati di seguito sarebbe sicuramente un bel risultato e la squadra lotterà fino alla fine per cercare di raggiungere tutti gli obiettivi a disposizione". A Salerno in tanti hanno festeggiato, ritrovandosi in particolare in piazza Casalbore, dinanzi al vecchio stadio Vestuti, quello dove nel 1966 la Salernitana di Tom Rosati e Pierono Prati conquistò la serie B, ma anche quello dove nel 1990 i granata guidati da capitan Di Bartolomei ottennero uno storico ritorno tra i cadetti. Da ieri pomeriggio la città si sta imbandierando e tutti sono pronti a recarsi all'Arechi domenica prossima per festeggiare la squadra in occasione della gara col Poggibonsi. "Questa squadra va celebrata nel modo giusto perché ha dimostrato una netta superiorità", afferma il diciottenne Alessandro, che non può ricordare né Di Bartolomei e neppure Delio Rossi, protagonista della promozione in B nel 1994 e di quella in A nel 1998. "Grazie a Lotito siamo tornati in un campionato dignitoso", aggiunge Matteo, storico tifoso granata. Per la prima volta un allenatore ha ottenuto due promozioni consecutive a Salerno. Il protagonista di questo doppio risultato positivo è Carlo Perrone, lo scorso anno trionfatore col Salerno Calcio ed ora con la Salernitana. "E' una grande gioia essere riusciti a centrare l'obiettivo promozione con largo anticipo. Sono molto contento  -  afferma Perrone - per la società, che in due anni ha investito grosse risorse, per tutto lo staff e soprattutto per i ragazzi, che si sono impegnati al massimo sin dal primo giorno. Un grazie speciale va poi chiaramente ai tifosi che non ci hanno fatto mai mancare il loro sostegno". Argomenti salernitana 
Se possibile chiudere la pratica, altrimenti mantenere le distanze. Il Napoli deve accontentarsi del secondo obiettivo, ma va bene così alla squadra di Mazzarri che ferma il Milan sull'1-1 a San Siro e resta a +4, riducendo le speranze di rimonta dei rossoneri, anche se ci sono ancora sei partite da giocare. Il risultato va bene anche alla Juventus, domani impegnata sul campo della Lazio e oggi a +10 sugli azzurri. Non è male anche per la Fiorentina che dopo la vittoria di sabato recupera due punti al Diavolo e si avvicina al terzo posto. Bel primo tempo, ripresa un pò deludente. Decidono le reti di Flamini (poi espulso nella ripresa) e di Pandev, i più attesi, da Cavani a El Shaarawy, da Hamsik a Pazzini, per vari motivi non risultano decisivi. Uno, il "Faraone", è la grande sorpresa della serata perchè resta in panchina. Allegri, già privo dello squalificato Balotelli, gli preferisce Robinho. A centrocampo Montolivo in regia con Flamini e Muntari interni, in difesa Constant viene preferito a De Sciglio. Napoli in formazione tipo: Mazzarri sceglie Britos in difesa, c'è Behrami a protezione del reparto con la conferma di Dzemaili in mezzo. Sulle fasce Maggio e Zuniga, quindi Hamsik alle spalle della coppia Pandev-Cavani. Oltre 70mila a San Siro, tanti i tifosi napoletani che assistono a un avvio di partita un pò timido degli azzurri. Meglio il "Diavolo" con Boateng che a destra mette in difficoltà Zuniga e Britos e che, al 5', va vicino al gol con un tiro insidiosamente deviato da Cannavaro, bravo De Sanctis a salvarsi. Fa un pò di fatica il Napoli a uscire dalla propria metà campo, dà l'impressione di studiare l'avversario, ma con il passar dei minuti prende le contromisure. Hamsik trova più spazi e le zone di campo giuste per sfuggire ai centrocampisti rossoneri. E' proprio lo slovacco, al 18', a chiedere un rigore per un mani di Flamini in area sul suo cross. Per Rocchi è involontario, si va avanti con gli azzurri sempre meno disposti ad attendere. Montolivo quando imposta soffre la pressione di Cavani, mentre Behrami fa bene il suo a protezione della difesa. Eppure al 30' il Milan trova il gol del vantaggio, lo sigla Flamini che sfrutta il contrasto Pazzini-Britos e di sinistro beffa De Sanctis. E' un colpo che il Napoli smaltisce subito e 3 minuti dopo arriva l'1-1, il gol è di Pandev che, dimenticato dai rossoneri, sfrutta l'enorme buco lasciato dentro l'area di rigore e non ha difficoltà a battere Abbiati, chiudendo l'azione di Zuniga e Hamsik. Fuori Boateng per infortunio, al suo posto entra Niang, ma il primo tempo si chiude con una palla-gol per Cavani, bravo Abbiati a salvare sul "Matador" perfetto nello stop, non altrettanto nel lob. Ritmi più bassi nella ripresa, Napoli meno spavaldo, tende a controllare il gioco cercando le verticalizzazioni per Cavani, mentre Pandev e Hamsik si inseriscono di meno. Succede poco, perchè anche il Milan non trova gli spunti dei suoi attaccanti, l'assenza di Balotelli ed El Shaarawy si sente. Mazzarri al 22' si gioca la carta Insigne, fuori Pandev, tre minuti dopo Armero prende il posto di Hamsik alle prese con i crampi. Il match scivola via senza sussulti finchè, al 27', Flamini viene espulso per una brutta entrata su Zuniga. Allegri non si spaventa, inserisce El Shaarawy al posto di Robinho. Il Napoli dovrebbe cercare di sfruttare la superiorità numerica, ma non ci riesce anche se al 34' Cavani ha sul destro la palla del 2-1. Mazzarri vuole vincerla la partita, dentro Calaiò fuori Maggio, ma il gioco dei partenopei non è fluido. Ci provano i neo-entrati Armero e Calaiò, ma il risultato non cambia. Finisce 1-1, il Milan voleva portarsi a -1, il Napoli a +7, le distanze restano quelle di prima, ma il Diavolo ha 90 minuti in meno per cercare la rimonta. 
MILANO - Il Milan perde l'occasione di accorciare sul Napoli e sul secondo posto, ma Massimiliano Allegri guarda con soddisfazione alla lunga ricorsa che ha portato i rossoneri in zona Champions. "E' un punto importante che tiene aperta la qualificazione diretta alla Champions League, anche se il Napoli resta a quattro punto e noi dovremo essere bravi a riprenderli - dice il tecnico -. Con questo pari teniamo a distanza la Fiorentina con una partita giocata con la cattiveria giusta anche se abbiamo sbagliato nell'occasione del gol del Napoli. Però ai ragazzi non ho nulla da rimproverare. Eravamo a più di dieci punti dalla Fiorentina, che era terza - ricorda il mister rossonero - La squadra è giovane e sta crescendo: ci vuole pazienza e anche arrivare terzi sarebbe un ottimo risultato". GIOVANI VANNO GESTITI - El Shaarawy in panchina è una scelta che farà discutere: "Se tutti i giocatori dovessero disputare tutte le partite, la società risparmierebbe nella rosa... E' stata la sorpresa del campionato, ha vent'anni ed ha realizzato in questa stagione già sedici gol ma nelle ultime partite non era stata all'altezza. Più che una questione fisica, era mentale: nel calcio ogni tanto si perde la realtà delle cose ed un giovane va gestito, così come De Sciglio. E poi, quando è uscito Boateng, ho preferito inserire Niang perché poteva darmi un po' più di copertura. Robinho? Ha fatto buona partita, avevo necessità di un giocatore che entrasse tra le linee". SPERANZA BALOTELLI - Allegri, che ammette come al Milan di questo periodo manchi un po' di brillantezza ("Stasera in dieci andavamo alla ricerca della palla, invece di fare il contrario..."), spera in cuor suo che Balotelli usufruisca di uno 'scontò della squalifica di tre giornate e possa tornare proprio per la prossima super sfida con la Juventus: "Mario è un giocatore importante, ha colpi che altri non hanno. Se ce lo ridaranno, sarà a disposizione, altrimenti ho Pazzini che sta facendo grandi cose". GALLIANI: "TERZO POSTO CONSOLIDATO" - Si tiene stretto il punto anche Adriano Galliani: "Abbiamo consolidato il terzo posto, una posizione non ipotizzabile fino a qualche mese fa", dice l'ad rossonero. "Il Napoli dalla cintola in su è fortissimo. Sapevamo che aprile sarebbe stato mese tosto. Abbiamo sprecato un match ball la settimana scorsa a Firenze. Ma questo è un punto importantissimo perché ci consente di essere terzi anche domenica prossima, al termine di questo trittico terribile che finisce con la Juventus". Tornando alla tanto discussa partita di domenica con la Fiorentina, Galliani ha replicato a Montella: "Le scorte sono pagate da me, non sono a carico dello Stato", ha precisato il dirigente rossonero, che da marzo è accompagnato da guardie di sicurezza private perché sono venute meno le esigenze per la scorta di Stato assegnata dal 2007 per le minacce degli ultrà. Argomenti serie a milan ac massimiliano allegri Leggi i commenti I commenti dei lettori 
MILANO - Dopo il pareggio in casa col Napoli, Allegri ha ricordato agli scettici e ai delusi che il terzo posto e l'accesso ai preliminari di Champions League sarebbero comunque un successo per il Milan  rifondato. "Mi piacerebbe che non ci si dimenticasse del distacco che avevamo dalla zona Champions nei primi due mesi della stagione. A parte il fatto che il secondo posto non è ancora assegnato, così come il terzo, abbiamo fatto una rimonta straordinaria". C'è però un dato che segnala come non ci sia nulla di casuale, se il Milan  -  che deve tenere d'occhio la Fiorentina - non riuscirà a entrare direttamente in Champions. Nelle 12 partite giocate finora con le altre 7 squadre che occupano i primi 8 posti della classifica ha raccolto appena 13 punti e la media non potrà migliorare di molto, visto che restano soltanto le sfide di ritorno con la Juve, domenica prossima a Torino, e con la Roma. Per la stessa ragione il Napoli, che con le stesse avversarie è andato leggermente  meglio, non usurperebbe certamente il secondo posto e la qualificazione diretta alla Champions. Di sicuro, in una partita molto equilibrata almeno fino all'espulsione di Flamini per un fallo a centrocampo su Zuniga verso la mezz'ora della ripresa, sono mancati gli acuti dei campioni, forse perché l'unico autentico fuoriclasse in campo - Cavani - ha mancato un'occasione da gol che si era deliziosamente procurato, sul finire del primo tempo, con l'aggancio a un lancio di 40 metri: Abbiati, a mo' di Zamora redivivo, lo ha ipnotizzato sul pallonetto. "Peccato, non siamo stati cinici", ha commentato Mazzarri, che va sempre più verso la riconferma sulla panchina del Napoli nella prossima stagione. Se l'uruguaiano ha comunque tenuto in costante apprensione Mexès, non c'è dubbio che si sia sentitra l'assenza dello squalificato Balotelli: Pazzini è stato molto abbandonato a se stesso in mezzo ai difensori avversari. Diventa quindi molto importante l'esito del ricorso contro le altre due giornate di squalifica che Balotelli dovrebbe scontare per gli insulti all'assistente Doveri alla fine della partita di Firenze: gli costerebbero la trasferta di Torino con la Juve. E l'attacco milanista perderebbe parecchia della sua efficacia nella partita più dura. A Torino, in compenso, dovrebbe tornare dal primo minuto El Shaarawy, la cui esclusione è stata la vera sorpresa della formazione messa in campo da Allegri, che ha difeso la propria scelta. "Robinho a me è piaciuto, avevo bisogno di un giocatore che si muovesse tra le linee. Stephan ha fatto una grande stagione e ci servirà molto nel finale del campionato, ma è inevitabile che dopo 50 partite avverta un peso fisico e mentale. Rimane un ragazzo di 20 anni, è stato caricato di tante responsabilità". La "stanchezza mentale" di cui parla l'allenatore non emergeva dal volto un po' deluso dell'attaccante. Dopo essersi commosso, mentre sul maxischermo del Meazza scorrevano le immagini del giornalista di Milan Channel Claudio Lippi, scomparso due settimane fa per un incidente stradale, El Shaarawy è stato spesso inquadrato durante la partita e sul suo viso si leggeva appunto la delusione, alleviata di poco dall'ingresso nell'ultimo quarto d'ora, col Milan già in inferiorità numerica per il cartellino rosso a Flamini: nel primo tempo, dopo l'infortunio di Boateng, Allegri ha preferito mettere in campo Niang. "Sulla destra avevo bisogno di un giocatore con le sue caratteristiche". Adesso il Faraoncino spera di potersi rifare con la Juve, con o senza Balotelli. Mazzarri guarderà con particolare interesse alla partita di Torino. "Col Milan meritavamo di vincere noi, ma le giornate alla fine diminuiscono e noi siamo sempre secondi, con lo stesso vantaggio sulla terza. E abbiamo già fatto 16 punti in più dell'anno scorso". Per il Napoli, come si è potuto evincere dalla soddisfazione di De Laurentiis, la Champions quasi centrata è un piccolo trionfo. Argomenti milan ac serie a ssc napoli Leggi i commenti I commenti dei lettori 
MILANO - Nonostante un pareggio che ha il sapore della vittoria, Walter Mazzarri appare molto insoddisfatto a fine gara. L'1-1 gli va stretto e i 4 punti che lo separano dal Milan non sono una tranquillità assoluta.  "Chi è da tanto tempo nel calcio sa bene che ancora la 'strada' è lunga e che la corsa per il secondo posto non è assolutamente finita. Non sono del tutto soddisfatto, perché questa sera potevamo ottenere di piu'. Per come stavamo sviluppando il gioco e per come stavamo schiacciando il Milan, infatti, speravo di conquistare qualcosa in piu'. Sono contento, invece, per il gioco e la forma ritrovati". AMAREZZA MAZZARRI - "Speravo nel finale, con un uomo in piu', di vincerla questa gara - continua Mazzarri -. Peccato, potevamo gestire meglio la palla negli ultimi minuti e sfruttare la superiorità numerica. Regaliamo, inoltre, troppo spesso, l'inizio gara agli avversari, per poi raddrizzare la partita. Dobbiamo migliorare anche questo aspetto e partire al top fin dal primo minuto - ha aggiunto il tecnico della squadra azzurra -. In questa stagione, comunque, abbiamo conquistato 15 punti in più rispetto allo scorso campionato: mi sembra un bel balzo in avanti e un chiaro segnale di eventi progressi". FELICITA' PANDEV - Soddisfatto, invece, Goran Pandev, autore del pareggio azzurro. "Non so se abbiamo staccato il biglietto per la Champions, mancano ancora sei partite, ma oggi era importante non perdere. Abbiamo fatto secondo me un'ottima gara, il pareggio è giusto. Nel calcio - dice l'attaccante macedone che, come confermato dal gol di questa sera, sta attraversando un buon periodo di forma - è importante stare bene fisicamente. Io sto bene, abbiamo cambiato modo di giocare, sono più vicino ad Edinson e mi trovo bene, ma prima viene la squadra". Mazzarri ha detto che il Napoli ha regalato il primo quarto d'ora agli avversari. "Ci siamo impegnati, abbiamo fatto quello che abbiamo preparato in settimana - replica Pandev -. Ci manca anche l'ultimo cambiamento, più esperienza, crederci di piu', stiamo meritando il secondo posto. Si vedrà alla fine. Il gol? Ero a tre metri, non potevo non segnare". Argomenti serie a ssc napoli walter mazzarri Leggi i commenti I commenti dei lettori 
MILANO - Se possibile chiudere la pratica, altrimenti mantenere le distanze. Il Napoli deve accontentarsi del secondo obiettivo, ma va bene così alla squadra di Mazzarri che ferma il Milan sull'1-1 a San Siro e resta a +4, riducendo le speranze di rimonta dei rossoneri, anche se ci sono ancora sei partite da giocare. Il risultato va bene anche alla Juventus, domani impegnata sul campo della Lazio e oggi a +10 sugli azzurri. Non è male anche per la Fiorentina che dopo la vittoria di sabato recupera due punti al Diavolo e si avvicina al terzo posto. Bel primo tempo, ripresa un pò deludente. Decidono le reti di Flamini (poi espulso nella ripresa) e di Pandev, i più attesi, da Cavani a El Shaarawy, da Hamsik a Pazzini, per vari motivi non risultano decisivi. Uno, il "Faraone", è la grande sorpresa della serata perchè resta in panchina. Allegri, già privo dello squalificato Balotelli, gli preferisce Robinho. A centrocampo Montolivo in regia con Flamini e Muntari interni, in difesa Constant viene preferito a De Sciglio. Napoli in formazione tipo: Mazzarri sceglie Britos in difesa, c'è Behrami a protezione del reparto con la conferma di Dzemaili in mezzo. Sulle fasce Maggio e Zuniga, quindi Hamsik alle spalle della coppia Pandev-Cavani. Oltre 70mila a San Siro, tanti i tifosi napoletani che assistono a un avvio di partita un pò timido degli azzurri. Meglio il "Diavolo" con Boateng che a destra mette in difficoltà Zuniga e Britos e che, al 5', va vicino al gol con un tiro insidiosamente deviato da Cannavaro, bravo De Sanctis a salvarsi. Fa un pò di fatica il Napoli a uscire dalla propria metà campo, dà l'impressione di studiare l'avversario, ma con il passar dei minuti prende le contromisure. Hamsik trova più spazi e le zone di campo giuste per sfuggire ai centrocampisti rossoneri. E' proprio lo slovacco, al 18', a chiedere un rigore per un mani di Flamini in area sul suo cross. Per Rocchi è involontario, si va avanti con gli azzurri sempre meno disposti ad attendere. Montolivo quando imposta soffre la pressione di Cavani, mentre Behrami fa bene il suo a protezione della difesa. Eppure al 30' il Milan trova il gol del vantaggio, lo sigla Flamini che sfrutta il contrasto Pazzini-Britos e di sinistro beffa De Sanctis. E' un colpo che il Napoli smaltisce subito e 3 minuti dopo arriva l'1-1, il gol è di Pandev che, dimenticato dai rossoneri, sfrutta l'enorme buco lasciato dentro l'area di rigore e non ha difficoltà a battere Abbiati, chiudendo l'azione di Zuniga e Hamsik. Fuori Boateng per infortunio, al suo posto entra Niang, ma il primo tempo si chiude con una palla-gol per Cavani, bravo Abbiati a salvare sul "Matador" perfetto nello stop, non altrettanto nel lob. Ritmi più bassi nella ripresa, Napoli meno spavaldo, tende a controllare il gioco cercando le verticalizzazioni per Cavani, mentre Pandev e Hamsik si inseriscono di meno. Succede poco, perchè anche il Milan non trova gli spunti dei suoi attaccanti, l'assenza di Balotelli ed El Shaarawy si sente. Mazzarri al 22' si gioca la carta Insigne, fuori Pandev, tre minuti dopo Armero prende il posto di Hamsik alle prese con i crampi. Il match scivola via senza sussulti finchè, al 27', Flamini viene espulso per una brutta entrata su Zuniga. Allegri non si spaventa, inserisce El Shaarawy al posto di Robinho. Il Napoli dovrebbe cercare di sfruttare la superiorità numerica, ma non ci riesce anche se al 34' Cavani ha sul destro la palla del 2-1. Mazzarri vuole vincerla la partita, dentro Calaiò fuori Maggio, ma il gioco dei partenopei non è fluido. Ci provano i neo-entrati Armero e Calaiò, ma il risultato non cambia. Finisce 1-1, il Milan voleva portarsi a -1, il Napoli a +7, le distanze restano quelle di prima, ma il Diavolo ha 90 minuti in meno per cercare la rimonta. MILAN-NAPOLI 1-1 (1-1) MILAN (4-3-3): Abbiati; Abate (41'st De Sciglio), Zapata, Mexes, Constant; Flamini, Montolivo, Muntari; Boateng (36'pt Niang), Pazzini, Robinho (29'st El Shaarawy). In panchina: Amelia, Gabriel, Bonera, Salamon, Yepes, Zaccardo, Antonini, Nocerino, Bojan. Allenatore: Allegri NAPOLI (3-4-1-2): De Sanctis; Campagnaro, Cannavaro, Britos; Maggio (37'st Calaio'), Behrami, Dzemaili, Zuniga; Hamsik (24'st Armero); Pandev (22'st Insigne), Cavani. In panchina: Rosati, Colombo, Grava, Gamberini, Rolando, Mesto, Inler, Donadel, El Kaddouri. Allenatore: Mazzarri ARBITRO : Rocchi di Firenze RETI : 30'pt Flamini, 33'pt Pandev NOTE : Espulso al 27'st Flamini per un'entrata a piedi uniti su Zuniga. Ammoniti: De Sanctis, Maggio, Cavani, Pazzini, Britos, Campagnaro, Mexes. Angoli: 6-4 per il Napoli. Recupero: 1'; 4'. Argomenti serie a milan ac ssc napoli Leggi i commenti I commenti dei lettori 
Partita a due facce tra Milan e Napoli. A un gran primo tempo, con occasioni, ritmo, grandi azioni in occasione dei due gol, insomma 45' degni di una sfida che valeva la qualificazione diretta in Champions, è seguita una ripresa tra due squadre che hanno avuto difficoltà anche a fare un tiro in porta. Nel secondo tempo Milan e Napoli sembravano quasi aver paura di lasciare spazio agli avversari: ne è scaturita una gara che rispecchia il livello del campionato italiano di ques'tanno. Difficile capire - se non ci sono problemi fisici - la panchina per El Shaarawy: Robinho ormai per non rappresenta più niente per il Milan, credo che l'attaccante azzurro meritasse senza alcun dubbio di giocare dall'inizio. Il Napoli non è riuscito ad avere la meglio neanche con l'uomo in più per la follia commessa da Flamini, ma è sicuramente un punto gradito per la squadra di Mazzarri, che dovrebbe aver messo al sicuro il secondo posto. Un'altra brutta partita, anzi bruttissima, è stato il derby di Genova: stadio e pubblico da Champions, in campo 90' con un gioco che non si vede neanche in serie B. Lo spettacolo sugli spalti avrebbe meritato qualcosa di diverso, ma quest'anno è andata così: il Genoa praticamente non è mai entrato in campionato ed è sempre più nei guai, mentre la Samp, dopo la fase disastrosa con Ferrara, si è ripresa con Delio Rossi, ma la sua è stata comunque una stagione anonima. Per l'Inter è veramente un'annata molto sfortunata, ma la sfortuna di solito colpisce chi se la merita. Anche con il Cagliari tanti infortunati, un rigore che non c'era, un palo, gli alibi ci sono e la partita poteva cambiare, ma è comunque una stagione da dimenticare. E' il momento giusto per cambiare tutto e avere il coraggio di rifondare: servono meno campioni avanti con gli anni e un progetto tecnico che possano rilanciare i nerazzurri. La Roma ha colto a Torino una buona vittoria non supportata però dal gioco, vale il discorso dell'Inter. Il campionato giallorosso prosegue tra mille polemiche e discussioni, non si sa neanche chi l'allenerà l'anno prossimo. Baldini e Sabatini dovranno sbagliare pochissimo per riportare la Roma a lottare per il primato. Poi c'è l'Udinese, tosta, solida, con un progetto chiaro alle spalle, tanti giovani di qualità, e che alla fine vince e arriva sempre tra le prime. Quest'estate ne venderanno un paio come sempre, incasseranno un sacco di soldi, potranno investire e così anche l'anno prossimo in Friuli potranno fare un altro grande campionato. Argomenti serie a 
