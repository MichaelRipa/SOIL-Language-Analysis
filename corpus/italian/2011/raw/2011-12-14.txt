Esattamente 15 anni fa dei killer uccisero l'avvocato Anjo Arcella, storico difensore dell'ex boss della camorra di Forcella Luigi Giuliano, successivamente divenuto pentito. Per quell'omicidio che avvenne il 18 dicembre del '96 nella centralissima via Pessina a Napoli il gip Amalia Primavera ha condannato, con il rito abbreviato a 20 anni di carcere Gennaro Barnoffo e a 16 Fabio Riso, da tempo pentitosi. Riso e' il genero di Celeste Giuliano, la sorella dell'ex boss Luigi detto 'O re di Forcella'. Secondo quanto è emerso dalle indagini l'uccisione di Arcella fu decisa perchè si temeva che il legale potesse convincere Luigi Giuliano a diventare un collaboratore di giustizia. A Forcella c'era il timore che l'eventuale pentimento (poi realmente avvenuto ma diversi anni dopo) potesse sconvolgere gli assetti della camorra forcellese attiva nel centro storico di Napoli. Gli affiliati al clan si rivolsero ad uno dei capi della cosca di Forcella per chiedere il permesso di eliminare l'avvocato Arcella. 
ROMA - Ieri, un pomeriggio di follia razzista. Oggi una giornata di lutto e cortei di solidarietà. Oltre cinquecento persone hanno preso parte al presidio di solidarietà in ricordo dei due senegalesi uccisi ieri: fiorentini, esponenti di sindacati,  associazioni, il parroco, politici. Decine di mazzi di fiori sono stati  deposti in un angolo della stessa  piazza dove Diop Mor e Samb Modou sono stati uccisi, corredati di dediche in  italiano, arabo e altre lingue e  affiancati da un grande cuore fatto di  lumi accesi. Poi anche cartelli, manifesti. Consiglio comunale  straordinario convocato dal sindaco Matteo Renzi a Palazzo Firenze.  Mercato di San Lorenzo chiuso, saracinesche abbassate. Giornata di lutto non solo a Firenze, dove in piazza Dalmazia è stato consumato il duplice omicidio dei due venditori ambulanti per mano di un uomo di cinquant'anni che poi si è tolto la vita. Ha sparato a bruciapelo, Gianluca Casseri con una freddezza che ha scosso e turbato. E continua a farlo, nonostante l'uomo si sia tolto la vita. Il "no" al razzismo e alla xenofobia è quindi un grido che continuerà a risuonare nelle piazze anche domani a Firenze e sabato a Milano. La polemica del giorno dopo è puntata sui centri sociali di destra di Casa Pound, di cui da più parti oggi si è chiesta la chiusura. Lo ha fatto Pape Diaw, uno dei  portavoce della comunità senegalese fiorentina parlando in apertura del consiglio comunale straordinario convocato dal sindaco Matteo Renzi: "A tutte le forze politiche chiediamo di abbassare la tensione sociale e  anche un segnale concreto: la chiusura di Casa Pound in tutta Italia, a  cominciare dalla Toscana". Pur dicendosi disponibile a incontrare i rappresentanti del centro intorno al quale l'omicida gravitava, Pape Diaw ha ribadito: "Occorrono politiche serie perché questo tragico gesto lasci qualcosa di  buono". Per la città di Firenze, ha detto Renzi, "questo è un giorno  di dolore incredibile, che semina disperazione in un’intera comunità. Credo di interpretare il  pensiero di tutta  la città dicendo che oggi  come 18 anni fa non ci siamo  svegliati in  una città mafiosa dopo le  bombe dei Georgofili. Oggi dopo i  morti di  ieri non ci siamo svegliati  una città razzista ma piuttosto  come una  città colpita al cuore dal  razzismo. Sono sicuro però che con  il  lavoro di tutti la lotta alla  xenofobia sarà vinta". Mai più. Significativa la presenza del nuovo governo Monti a Firenze, nella persona del neoministro della Cooperazione  Andrea Riccardi, intervenuto a  Palazzo Vecchio. "Qualcosa di orribile, assurdo, drammatico" - ha   commentato - "Occorre bonificare le  coscienze dal razzismo e di trovare  nuove strade di concordia pacifica  per vivere insieme". La causa  secondo il ministro è stata una costante  ed eccessiva predicazione del  disprezzo negli ultimi anni. "Il piccolo  disprezzo quotidiano della  chiacchiere per strada, il disprezzo dei  giornali, il disprezzo dei  politici, il disprezzo degli intellettuali;  il nostro disprezzo verso  gli altri - ha spiegato - che costruiscono la  cultura dell'odio e  alimentano violenza e follia. Stiamo più attenti  alle parole". Il  ministro Riccardi non ha mancato poi di ricordare, a   margine di una  visita ad uno dei tre senegalesi feriti ieri, come tra  l'Italia e  Senegal ci sia un legame molto stretto: "Molti di loro sono  morti per  liberare il nostro paese durante la Seconda guerra mondiale". Firenze torna in piazza. 'I still have a dream'. E' questo il testo dello striscione che domani alle 12,30 sarà portato sul luogo della strage. Un messaggio che vuole lanciare una delegazione di Generazione Futuro per l'Italia, il movimento giovanile di Futuro e Libertà. "E' stato un gesto d'inaudita violenza quello che ha portato alla morte di Samb Modou e Diop Mor e al ferimento di altri tre senegalesi - dicono i responsabili di Generazione Futuro - Sembra impossibile ma ancora oggi, nel nostro Paese, serpeggiano forme di razzismo e xenofobia". Presidio a Milano. Un corteo per i diritti dei migranti e per la chiusura delle sedi di  CasaPound. Lo promuove sabato il comitato  Abba Vive di cui fanno parte tra gli altri il centro sociale Cantiere e Sinistra  Critica. L'appuntamento è alle 14,30 a piazzale Loreto. Anche oggi una delegazione del comitato ha manifestato la sua solidarietà alla comunità senegalese e con un presidio sotto la  Prefettura ha chiesto l'immediata chiusura delle sedi di Casa  Pound. La zona è stata presidiata da uno schieramento di forze dell'ordine, e il corteo è stato bloccato all'angolo tra via Vivaio e corso Monforte, dove una buona parte  dei partecipanti è arrivata da piazza San Babila.  All'iniziativa hanno partecipato anche partiti della sinistra radicale,  sindacati di base e centri sociali. "Oggi  - ha tenuto a precisare dal comitato - non è stata che la prima reazione di cuore e  di rabbia: sabato saremo nuovamente in piazza, in tanti". Tensione a Roma . Corteo spontaneo di un centinaio di senegalesi oggi all'Esquilino, il quartiere multietnico della capitale, per esprimere la  loro solidarietà ai connazionali uccisi da un estremista di destra. La situazione inizialmente era tranquilla. Poi è bastata la reazione di  un ragazzo bloccato nel traffico ("Dovete togliervi, qui c'è gente che  lavora") per accendere qualche scintilla in via di Porta Maggiore,  all'incrocio con viale Manzoni. Alcuni manifestanti hanno tentato di  raggiungere il giovane ma sono stati bloccati da altri stranieri e dagli  agente in borghese che hanno evitato il contatto. Ma per tutto il  corteo la tensione è rimasta alta. Nei  pressi della sede romana di Casapound presidiata da agenti e camionette  della polizia un gruppo di militanti dei centri sociali ha tentato di raggiungere la sede del movimento di destra  lanciando petardi e qualche oggetto contro lo schieramento delle forze  dell'ordine che poco dopo li ha dispersi sparando alcuni lacrimogeni  verso un gruppo di  giovani vestiti di nero e a volto coperto che   stavano manifestando urlando slogan antifascisti. Camusso: coraggio di dire la verità. "Quando le cose  sono  vere bisogna avere il coraggio di dirlo: se uno decide di sparare a   persone solo perché di colore nero è un razzista e, se uno scrive sul   sito di Casapound quelle cose che ha scritto è un fascista". Lo ha   affermato il segretario generale della Cgil Susanna Camusso intervenendo   all'Istituto Stensen durante il convegno: "Il cittadino e il senso   dello Stato". Bersani: uccisi come due cani. Anche il segretario del Pd Luigi Bersani è intervenuto sulla strage di Firenze: "Due senegalesi uccisi come due cani. Non possiamo accettare una deriva di questo genere. Dobbiamo tornare civili. Non è possibile che avvengano queste cose nel luogo al centro della cristianità. Questa cosa non è possibile: è una vergogna!". Dopo aver ricordato che la tragedia è avvenuta dopo l'incendio del campo rom a Torino, Bersani ha auspicato un recupero morale e civile e ha fatto riferimento ai recenti insegnamenti di papa Ratzinger e ha citato la lettera di Paolo agli ebrei dove in riferimento all'immigrato, allo straniero, l'apostolo scrive: "accoglilo, potrebbe essere un angelo". 
I biglietti per il concerto saranno acquistabili on line su www. ticketone. it; www. greenticket. it; www. happyticket. it, e nelle abituali prevendite. Ecco l'elenco completo degli altri punti vendita: Lux Giglio Bagnara, Via XX Settembre  258 R; Biglietteria Acquario, Area Porto Antico, Genova  - tel. 010 2345338; Pro Loco Recco, Piazza Nicoloso Recco - tel. 0185 722440; Libreria La Primula, Via Mazzini, Rapallo  -  tel. 0185 54806; Lollipop, via Garibaldi, Loano  - tel. 019 675488; Koncerto, Corso Dante, Cairo - tel. 019 503105; Popoff, Via Gaudio 11, Sanremo - tel. 0184 533979. 
MILANO - Verso una nuova proroga dell'accordo per la ristrutturazione del debito Seat (e dunque, per la sopravvivenza della stessa società). A mezzanotte del 14 dicembre scadevano i termini per le adesioni dei vari stakeholder alla proposta di conversione dei crediti in azioni, ma a quanto si apprende la società sarebbe orientata, con una decisione che verrà ufficializzata con tutta probabilità nel cda del 16, a spsotare la deadline di un mese. Dunque, si metterà la parola fine - forse - a metà gennaio. La proroga pare sia stata chiesta dalle banche creditrici, per avere maggior tempo e poter coagulare un consenso più ampio (in realtà, dalle banche serve l'adesione del 100% per poter avere l'ok alla ristrutturazione). Inoltre sembra ci sia stata una conference call della società con i rappresentanti dei bondholders subordinati - quelli di Lighthouse per intendersi - nel corso della quale sarebbe stato prospettato il coinvolgimento nelle trattative di un'altra categoria dei creditori, quella degli Ssb (senior secured bond), finora rimasti a bordo campo. Ufficialmente, almeno: fonti finanziarie ritengono che una parte del debito bancario sia stato comprato da fondi e soggetti riconducibili proprio agli Ssb. Che a questo punto vogliono sedersi al tavolo delle trattative. Intorno a Seat insomma il gioco del risiko si sta trasformando sempre più in una lunghissima partita di poker , che si protrae a via di bluff e di rilanci. Il sospetto è che qualcuno faccia finta di volersene andare per trattare con più forza: gioco pericolo, finora Seat dal punto di vista industriale ha retto ma non è detto che l'opzione del tribunale e della Marzano alla fine non si imponga. 
MILANO - Tutto  facile, anche più del previsto, previsto che già non era un granché. L'Emporio Armani ad Assago strapazza un Charleroi impresentabile sotto ogni ottica tecnica e mette in scena una partita che in realtà è più un assolo che una partita: i belgi escono letteralmente cancellati dal campo, probabilmente - almeno per quel che s'è visto - più dalle loro incapacità che dalla superiorità fisica e tecnica, indiscutibile, di Milano. PASSIVO IMBARAZZANTE - Milano che dunque li strabatte con un tremendo 88-53, cosicché per il passaggio alle Top16 resta più in corsa che mai. perché contemporaneamente il Real Madrid - invece un po' più a sopresa - ha spazzato via facile il Partizan e a questo punto se Milano (ma è tutt'altro che facile) giovedì prossimo a Belgrado batte i serbi e soprattutto recupera il disgraziato -4 dell'andata, li butta fuori dall'Eurolega e prende il suo posto tra le elette. IL MATCH - Il match, come si capisce, è stato poca cosa. Milano non poteva non mettere le mani sulla partita fin dall'inizio. S'inizia con Omar Cook che ha voglia di giocare, ruba palla e innesca i velocisti/schiacciatori che faranno festa tutto il match: l'Armani viaggia a velocità doppia dei belgi. Le recenti amnesie 'armaniane' non sono svanite del tutto però: i belgi trovano ancora troppo facilmente la strada verso il canestro e le loro percentuali - che poi crolleranno allorquando la succitata strada sarà persa tanto che neppure le mollichine delle favole gliel'avrebbero ritrovata - sono buone: 8/10 da due a fine primo quarto, tanto per capirci. Così si passa dal vantaggio milanese 11-6 al 13-14 ospite. SI RIVEDE NICHOLAS - E qui Nicholas risveglia la Scariolo band. Fa il suo ingresso in campo e mette la tripla del 21-16 al 9', dà a Hairston l'assist per il +8 che apre il secondo quarto e poi lascia spazio ai giovani; anzi sono loro che se lo prendono. Per capirci a Melli e Radosevic che con 4 punti a testa confezionano l'allungo chiave: 34-19 e che alla fine saranno i migliori. Giovanni Bozzi, coach ospite, s'arrabbia, comprensibilmente ma inutilmente. Non riuscirà più a riprendere la partita manco per la coda. IL FINALE - Un nuovo 8-0 (2 triple di Nicholas e ancora Radosevic) permette a Milano di andare a +20 a 4'55 dall'intervallo (42-21), e da allora in poi si gioca quello che gli americani chiamano il "tempo dei rifiuti". Si sta in campo perché si deve, solo per quello. ll  distacco cresce a dismisura, il Charleroi balbetta un basket tristissimo, perdente fin dall'approccio mentale. Non può che finire in macerie: 88-53 al fischio finale. EA7 ARMANI JEANS MILANO - SPIROU CHARLEROI 88-53 (23-18, 48-30, 65-46) MILANO: Giachetti 1, Mancinelli, Hairston 15, Fotsis 4, Cook 9, Nicholas 12, Rocca, Filloy 8, Bourousis 12, Melli 6, Viggiano 4, Radosevic 17. All: Scariolo. CHARLEROI: Hill 6, Welsch 12, Hamilton 4, Green 2, Riddick 12, Jadin 11, Mallet, Penninck, Moray, Beghin 2, Shengelia 4. All: Bozzi. ----------------------------------------------------------------- GIRONE A 1^ GIORNATA (and. 19-21 ottobre, rit. 23-24 novembre) Fenerbahce     - Caja Laboral            66-69     85-90 dts Bennet Cantù   - Sluc Nancy              80-69     75-76 Bizkaia Bilbao - Olympiacos              76-61     81-88 2^ GIORNATA (and. 26-27 ottobre, rit. 30 novembre-1 dicembre) Caja Laboral   - Bennet Cantù            81-69     68-71 Olympiacos     - Fenerbahce              81-74     70-86 Sluc Nancy     - Bizkaia Bilbao          87-73     75-97 3^ GIORNATA (and. 2-3 novembre, rit. 7 dicembre) Caja Laboral   - Olympiacos              81-79     82-84 Fenerbahce     - Sluc Nancy              90-86     73-53 Bennet Cantù   - Bizkaia Bilbao          78-69     67-64 4^ GIORNATA (and. 9-10 novembre, rit. 14-15 dicembre) Bennet Cantù   - Olympiacos              64-63    giovedì Bizkaia Bilbao - Fenerbahce              70-73    giovedì Sluc Nancy     - Caja Laboral            90-85     55-90 CLASSIFICA: Cantù, Fenerbahce 10; Caja Laboral 10; Olympiacos 8; Nancy, Bilbao 6. 5^ GIORNATA (and. 16-17 novembre, rit. dicembre) Fenerbahce     - Bennet Cantù            85-83 dts Caja Laboral   - Bizkaia Bilbao          84-89 Olympiacos     - Sluc Nancy              91-78 GIRONE B 1^ GIORNATA (and. 19-20 ottobre, rit. 23-24 novembre) Zalgiris Kaunas - Cska Mosca         74-87      82-95 Panathinaikos   - Unicaja Malaga     98-77      77-76 Brose Baskets   - KK Zagabria        96-65      74-86 2^ GIORNATA (and. 25-26 ottobre, rit. 30 novembre-1 dicembre) KK Zagabria     - Panathinaikos      62-81      76-94 Unicaja Malaga  - Zalgiris Kaunas    85-78 dts 65-67 Cska Mosca      - Brose Baskets      94-74      81-78 3^ GIORNATA (and. 2-3 novembre, rit. 7 dicembre) KK Zagabria     - Cska Mosca         47-89       74-87 Brose Baskets   - Unicaja Malaga     78-79       90-79 Panathinaikos   - Zalgiris Kaunas    92-75       94-59 4^ GIORNATA (and. 9-10 novembre, rit. 14-15 dicembre) Unicaja Malaga  - KK Zagabria        99-85       82-67 Zalgiris Kaunas - Brose Baskets      81-70       giovedì Panathinaikos   - Cska Mosca         76-75 dts   75-91 CLASSIFICA: Cska Mosca 18; Panathinaikos 12; Unicaja Malaga 8; Brose Baskets 6; KK Zagabria, Zalgiris Kaunas 4. 5^ GIORNATA (and. 16-17 novembre, rit. dicembre) Cska Mosca      - Unicaja Malaga     77-66 KK Zagabria     - Zalgiris Kaunas    80-78 Brose Baskets   - Panathinaikos      79-76 GIRONE C 1^ GIORNATA (and. 20 ottobre, rit. 23-24 novembre) Partizan              - Anadolu Efes          73-84     58-67 Belgacom Spirou       - Real Madrid           76-100    89-93 Emporio Armani Milano - Maccabi Electra       89-82     76-85 2^ GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80     66-62 Maccabi Electra       - Partizan              70-66     71-74 Real Madrid           - Emporio Armani Milano 85-78     72-65 3^ GIORNATA (and. 3 novembre, rit. 8 dicembre) Partizan              - Belgacom Spirou       91-81    79-84 Emporio Armani Milano - Anadolu Efes          54-62    70-84 Maccabi Electra       - Real Madrid           88-82    64-88 4^ GIORNATA (and. 10 novembre, rit. 14 dicembre) Anadolu Efes          - Maccabi Electra       72-79   giovedì Partizan              - Real Madrid           80-79   83-101 Belgacom Spirou       - Emporio Armani Milano 76-81   53-88 CLASSIFICA: Real Madrid 14; Maccabi Electra, Anadolu Efes 10; Partizan 8; EA7 Milano 6; Belgacom Spirou 4. 5^ GIORNATA (and. 17 novembre, rit. dicembre) Maccabi Electra       - Belgacom Spirou       69-59 Emporio Armani Milano - Partizan              65-69 Real Madrid           - Anadolu Efes         104-84 GIRONE D 1^ GIORNATA (and. 19-20 ottobre, rit. 23-24 novembre) Unics Kazan       - Montepaschi Siena      71-79    79-73 Asseco Prokom     - Galatasaray            72-76    76-78 dts Union Olimpija    - Barcellona             64-86    46-72 2^ GIORNATA (and. 27 ottobre, rit. 1 dicembre) Galatasaray       - Unics Kazan            64-68    61-72 Montepaschi Siena - Union Olimpija         79-57    63-57 Barcellona        - Asseco Prokom          88-61    76-45 3^ GIORNATA (and. 2-3 novembre, rit. 7 dicembre) Montepaschi Siena - Galatasaray           103-77   67-63 Union Olimpija    - Asseco Prokom          70-62   52-67 Unics Kazan       - Barcellona             65-93   50-63 4^ GIORNATA (and. 9 novembre, rit. 15 dicembre) Union Olimpija    - Galatasaray            70-79   59-80 Asseco Prokom     - Unics Kazan            68-72   giovedì Barcellona        - Montepaschi Siena      92-75   domani CLASSIFICA: Barcellona 16; Montepaschi Siena 12; Unics Kazan 10; Galatasaray 8; Union Olimpija, Asseco Prokom 2. 5^ GIORNATA (and. 17 novembre, rit. dicembre) Unics Kazan       - Union Olimpija         81-51 Galatasaray       - Barcellona             66-70 Montepaschi Siena - Asseco Prokom          84-73 Leggi i commenti I commenti dei lettori 
ROMA - La Lazio raggiunge i sedicesimi di finale di Europa League, e Edy Reja può essere soddisfatto della prova dei suoi: "E' stata particolarmente faticosa perchè non avevo i ricambi. Anche Rocchi questa mattina aveva la febbre, poi lo abbiamo rimesso in piedi se fosse stato necessario. Mi auguro di recuperare qualcuno per l'Udinese e per il Chievo. Ce l'abbiamo messa tutta per andare in vantaggio, avevamo 5-6 giocatori in area loro, Sculli ha avuto la possibilità di segnare prima, poi è arrivato il gol ed è stato più facile. I ragazzi hanno fatto un'ottima gara e abbiamo meritato questa qualificazione. Noi a Lisbona e a Vaslui non meritavamo sicuramente di perdere, il pareggio in casa contro il Vaslui aveva reso più difficile il nostro cammino. Ci vuole esperienza internazionale, noi li abbiamo ma bisogna sempre essere al 100%". Su Diakite, autore di un'ottima partita: "Sta facendo dei passi da gigante, l'importante che mantenga l'umiltà, deve giocare con semplicità perchè il suo fisico è straordinario". Tra gli avversari c'è un nome da fare d è quello di Bojinov: "Tre anni fa era un giocatore che a me poteva interessare, è uno di quei giocatori che se va bene vinci la scommessa. Comunque sta bene li a Lisbona. Regali di Natale sul mercato? A me piacerebbe recuperare gli assenti, vorrei dopo la sosta avere a disposizione gli otto giocatori che mi mancano. Se ci sarà qualche altra operazione da fare il presidente sarà disponibile come sempre". Leggi i commenti I commenti dei lettori 
E' la storia di una Cenerentola vera,  una bimba di 12 anni, che non ha vissuto una fiaba ma anni di tragedia quotidiana. Di botte e soprusi, di sofferenze e lavoro duro, durissimo. Trattata come una cane: una ciotola per mangiare. Per Maria, chiamiamola così, 12 anni, il lieto fine non è stato un Principe Azzurro, ma le assistenti sociali che ora provano a farle capire come può essere la vita normale di una bimba. E, con loro, gli uomini delle polizia di Rapallo che, guidati da Paola Cerciniani, commissario molto umano, hanno  fatto arrestare, su mandato della Procura di Chiavari, per sequestro di persona e riduzione in schiavitù, i suoi aguzzini. Non due persone qualsiasi,  ma i genitori: la madre ecuadoriana, 37 anni, la stessa età del padre, albanese. Con loro Maria viveva nel centro di Rapallo città di turisti e non solo, nella Riviera a levante di Genova, in un appartamento come tanti, camere, cucina, bagno. I genitori non hanno precedenti penali, vivevano di lavori casuali ma costanti, dopo Maria hanno messo al mondo altri due bimbi, due maschi. Ma solo lei, e da anni, era al centro di una vita da incubo. Di giorno, ogni giorno, a pulirela casa, con la certezza che qualcosa sarebbe comunque andato storto e avrebbe preso botte e punizioni, che, puntuali, arrivavano. Non c'era posto  a tavola per  Maria, mangiavano gli altri, mezzogiorno e sera, i genitori e i fratelli piccoli, lei doveva solo servirli e poi sparecchiare e lavare i piatti. Il suo cibo era, davvero, lasciato in una ciotola in un angolo, così come, la sera, per dormire si arrangiava in una specie di cuccia. Guai a ribellarsi:  arrivava la punizione più dura: essere chiusa sul terrazzino magari in pigiama  o solo con slip e maglietta. Non c'è spiegazione, per ora, a tanto odio, non c'entra la religione, tanto più che la più  cattiva, la "strega cattiva" di Maria era la mamma. Nessuno si è accorto di niente in quel palazzo al centro di Rapallo? Qualcuno sì, al di là della ritrosia, qualcuno ha accennato poi ha parlato. Le segnalazioni al commissariato di Polizia di Rapallo sono arrivate , sostanziose, meno di un mese fa. Compresa un telefonata anonima a Telefono Azzurro che, a sua volta, ha  avvertito la polizia. Il commissario Paola e i suoi uomini si sono mossi con accortezza e tempestività lodate dal procuratore capo di Chiavari, Franco Cozzi. Intanto Maria-cenerentola triste, era finita a scuola in pigiama. Loro, gli agenti, l'hanno trovata vestita, ma nello zaino i suoi avanzi erano infilati in un sacco di nailon, senza un piatto, senza le posate. Lei, a 12 anni e tanta violenza subita, non parla, come  ha fatto per anni. Senza capire perché la mamma la odiava e papà con lei la costringeva a vivere da schiava. Il Gip Ferdinando Baldini ha deciso di tenere in carcere i genitori, che hanno scelto la facoltà di non rispondere, confermando le imputazioni. Una delle ultime ipotesi della polizia sarebbe quella che la bambina possa non essere la figlia della coppia e che sia stata fatta giungere in Italia con certificati fasulli proprio per occuparsi delle faccende domestiche in cambio di vitto e alloggio. 
Cavani, si sa, è molto religioso. E non perde occasione per ringraziare il Signore. Della fede di De Sanctis, invece, non è che sino a ieri se ne sapesse molto. Ma ora il bomber e il portierone azzurro sono accomunati da due impegni religiosi di altissimo livello. Per capirci, prima dal Papa e poi dall'arcivescovo di Napoli. Tutto in un fazzoletto di poche ore e nello stesso giorno. La data è venerdì 16 dicembre quando Cavani, di dichiaratissima fede cristiana evangelica pentecostale, e Morgan De Sanctis andranno in udienza privata in Vaticana da Papa Benedetto XVI nella mattinata. Poi, in serata, alle 21, i due calciatori del Napoli si troveranno in piazza Plebiscito con il cardinale Crescenzio Sepe per la chiusura del Giubileo. 
ROMA - La  crisi non risparmia nessuno, men che meno il basket e così gli Europei  di basket del 2015 viaggiano a grandi falcate verso l'Ucraina, mentre si  accende lo scontro tra Federazione internazionale - in particolare Fiba  Europa - e le quattro nazioni che avevano presentato una candidatura  congiunta, tra cui l'Italia. Con lei, infatti, Francia, Germania e  Croazia si sono ritirate dalla corsa per l'assegnazione del torneo, che  si concluderà domenica a Monaco di Baviera, lasciando così campo libero  all'Ucraina, unico Paese rimasto in lizza. MENEGHIN SPIEGA - "Il discorso è economico. Il nostro progetto prevedeva la candidatura  di più federazioni importanti. Si chiedeva una diversa formula di  pagamento. In sostanza: invece di iniziare con i pagamenti nel 2012, e  fino al 2015, abbiamo chiesto di iniziare a pagare più tardi, magari nel  2013. Dopo insistenti trattative ci siamo resi conto che non eravamo  più in grado di sostenere le spese previste dalla Fiba. A questo punto  rimane in piedi solo la candidatura dell'Ucraina, che è sostenuta  direttamente dal governo". Così Dino Meneghin, Presidente della  Federbasket italiana, intervenuto ai microfoni di Radio Sportiva, ha  spiegato la decisione di ritirare la candidatura di Italia, Francia,  Germania e Croazia per gli Europei del 2015. "SPESE INSOSTENIBILI" - "Noi  invece come tutti sappiamo attraversiamo una fase molto complicata, e  non era il caso di lanciarsi in spese così grandi. I leader del progetto  erano Francia e Germania, e non c'è stato modo di far ragionare nè Fiba  nè loro. Ovviamente il comunicato è stato congiunto, ma nasce dai  capogruppo. Non credo ci siano margini per tornare indietro visto che  sabato ci sarà l'assegnazione dell'Europeo. In questo momento il governo  ha 100.000 problemi più gravi rispetto all'assegnazione di un Europeo  di basket. Non era il momento di andare a batter cassa ora che si sta  tagliando da tutte le parti. Semplicemente ora queste spese sarebbero  state un salasso non solo per la nostra Federazione ma per l'Italia in  generale". Leggi i commenti I commenti dei lettori 
