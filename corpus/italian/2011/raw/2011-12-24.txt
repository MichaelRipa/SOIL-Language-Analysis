MESSINA - Un extracomunitario di 42 anni di nazionalità indiana è stato sequestrato e picchiato a Patti, nel messinese, da due giovani che sono stati arrestati dai carabinieri. Gli investigatori pensano a una matrice razzista del raid. I due, Carmelo Luca Cipriano, 29 anni di Gioiosa Marea (Messina), e Barim Yacoupi, 20 anni, di origine tunisina ma residente nel centro tirrenico, poco dopo le 7 di questa mattina hanno prelevato l'uomo dalla chiesa di San Nicolò di Bari, dove tutte le mattine l'extracomunitario si recava a pregare, e dopo avergli sottratto il cellulare e tolto la sim, l'hanno condotto in una zona di campagna. Qui l'hanno immobilizzato dentro una gomma d'auto e l'hanno picchiato con calci e pugni. A questo punto è intervenuta un pattuglia di carabinieri, avvisati da alcuni passanti, che è riuscita a bloccare i due, dopo un breve inseguimento. La vittima dell'aggressione è stata ricoverata all'ospedale Barone Romeo di Patti dove i sanitari lo hanno giudicato guaribile in 25 giorni. Gli arrestati sono stati invece rinchiusi in camera di sicurezza a disposizione dell'autorità giudiziaria di Patti. Dovranno rispondere di rapina aggravata, lesioni personali e sequestro di persona. 
POTENZA - Tre persone sono morte e un'altra è rimasta ferita a Genzano di Lucania (Potenza), in una sparatoria. Ettore Brucella,  77 anni, ha fatto fuoco con un fucile automatico, al culmine di un litigio con vicini di casa, la famiglia Menchise. Con loro Bruscella aveva un vecchio dissidio da cui oggi, dopo l'ennesimo litigio, sarebbe scaturita la sparatoria. Bruscella ha ucciso una donna e due suoi figli. Antonietta Di Palma, di circa 50 anni, è stata uccisa davanti alla lavanderia che gestiva. Maria Donata e Matteo Menchise, 20 e 30 anni rispettavamente, sono stati raggiunti dalle fucilate ad alcune decine di metri di distanza dalla lavanderia, mentre stavano cercando di sfuggire all'assassino. Il ferito, padre dei due e marito della donna, è Leonardo Menchise, ora pensionato, ricoverato n ravi condizioni in ospedale. Il triplice omicidio è avvenuto in strada. I motivi. Dietro la strage, la rabbia del 77enne per il fastidio, i danni e i disagi provocatigli dalla canna fumaria della lavanderia gestita dalla famiglia annientata dalla sua collera, esplosa dopo anni di litigi e cause pendenti in tribunale. Tutto è successo in pochi minuti, ma la sequenza dei fatti è da film dell'orrore: a testimoniarlo è la posizione dei corpi delle tre vittime della follia omicida di Bruscella. Il cadavere di Di Palma è appena fuori dalla lavanderia, che si trova in una zona di Genzano di Lucania vicina alla villa comunale. I corpi dei suoi due figli, invece, sono più distanti: i due giovani hanno cercato di sottrarsi all'assassino, trovando scampo forse in un garage, ma non vi sono riusciti. Bruscella li ha uccisi senza pietà. Poi ha cercato di "completare" la strage, sparando anche a Leonardo Menchise, nella sua casa. I pochi minuti di terrore che hanno falciato tre vite e distrutto il clima natalizio di Genzano di Lucania sono tutti nel movente di Bruscella: la canna fumaria della lavanderia e i fumi che ne uscivano gli davano fastidio. Fra lui e la famiglia Menchise - ricordano tanti che sono tenuti lontani dai Carabinieri, in via Vulture, la scena della strage, per poter raccogliere e catalogare gli elementi utili all'inchiesta - i dissidi avevano assunto da tempo la forma della carta bollata, delle querele, degli avvocati, dei processi. C'è chi parla di una vera e propria "ossessione" di Bruscella per quella canna fumaria. Gli investigatori, che hanno già interrogato alcune persone e altre saranno ascoltate nelle prossime ore, devono stabilire se il triplice omicidio sia il frutto dell'ennesimo litigio oppure di un impulso improvviso che ha spinto Bruscella a sparare. 
MILANO - Dopo le ultime vittorie, Claudio Ranieri si riavvolge in uno scialle di ottimismo. "I risultati positivi e le vittorie lasciano un buon sapore in bocca - dice il tecnico ai microfoni Rai -. Mi trovo benissimo con questi ragazzi, che hanno risalito la classifica con volontà e sacrificio, parlare poco e lavorare tanto". Lavorare tanto, quello che ha fatto l'Inter da quando il tecnico di Testaccio è stato chiamato da Massimo Moratti per il dopo Gasperini. Dipingere anche le cose peggiori con colori luccicanti è il lavoro preferito di Ranieri, che forse in fondo può avere anche ragione. "Alle cose terribili non ho mai pensato, ho sempre visto il bicchiere mezzo pieno, sono sempre stato ottimista - prosegue l'allenatore - ora la sfida è aggiungere la qualità di Diego Forlan e Wesley Sneijder a quello che abbiamo fatto. Non vedo genio e follia, ma voglia di riportare l'Inter al vertice. Confermo come voto il 6+ e un voto migliore in Champions League perché avevamo poche gare per rimettere a posto le cose. La carta d'identità dei calciatori non conta, volete un esempio? Javier Zanetti visto da vicino è mostruoso, il primo ad arrivare e l'ultimo ad andare via, un esempio per tutti". LA DIFESA E' IL MIGLIOR ATTACCO DELL'INTER - Alla sosta natalizia l'Inter, reduce da 6 vittorie nelle ultime 7 giornate di campionato, ringrazia i suoi difensori: la formazione nerazzurra, nel rapporto percentuale gol segnati dalla squadra e dai singoli reparti, è la seconda nella serie A 2011/12 per incidenza di reti realizzate dal pacchetto arretrato, autore di 5 marcature: 2 con Nagatomo, 1 ciascuno con Lucio, Maicon e Ranocchia. In percentuale - rende noto Football Data - si tratta del 22,7% dei gol nerazzurri in questo campionato. Meglio ha fatto, finora, solo l'Udinese con 5 reti su 20 totali da difensori, pari al 25% del dato globale. Anche a questo Ranieri deve pensare. E' il caso che gli attaccanti si sblocchino. Leggi i commenti I commenti dei lettori 
Sventata, ma fortunata: una talentuosa violinista taiwanese, che si sta perfezionando in un conservatorio statunitense, ha perso un prezioso violino di fabbricazione italiana, napoletana per la precisione e, nel giro di un paio di giorni, lo ha anche ritrovato. Jessica Muchen Hsieh, una studentessa al New England Conservatory of Music, si è accorta di non aver più con sè il violino solo dopo esser scesa dall'autobus, martedì, a Philadelphia. Disperata, la giovane aveva anche rivolto un appello su una televisione locale: "Mi sto specializzando in violino: per cui, spero che mi venga restituito il violino così da poter continuare gli studi perchè, al momento, non posso davvero fare nulla". E il violino è stato ritrovato, come annunciato su Twitter da un commissario di polizia locale. Fabbricato a Napoli nel 1835, il violino reca ancora una targa con il nome del liutaio, Vincenzo Jorio; ed è stato dato alla giovane in prestito dalla Chi Mei Culture Foundation di Taiwan. 
ROMA - Benedetto XVI è entrato nella basilica di San Pietro, dove questa sera celebra la messa della notte di Natale. Il Papa ha fatto ingresso nella navata in processione trasportato, come avviene da qualche tempo, sulla "pedana mobile", dispositivo che gli evita la fatica del percorso a piedi e anche possibili aggressioni come quella avvenuta due anni or sono, proprio la notte di Natale, da parte dell'italo-svizzera Susanna Maiolo. Questa sera il Papa ha concelebrato la messa con 30 cardinali. A mezzogiorno, affacciandosi dalla loggia centrale della basilica, rivolgerà il tradizionale messaggio natalizio e impartirà la benedizione "Urbi et Orbi". Vestito con i paramenti dorati delle occasioni più solenni, il Pontefice, acclamato dalla folla che gremisce la basilica, ha percorso la navata benedicendo i presenti. Quindi, sceso dalla "pedana mobile", è salito all'altare della Confessione per dare inizio alla liturgia. FOTO / BENEDETTO XVI NELLA BASILICA "Oggi il Natale è diventato una festa dei negozi, il cui luccichio abbagliante nasconde il mistero dell'umiltà di Dio, la quale ci invita all'umiltà e alla semplicità". E' il monito pronunciato dal Papa durante la messa di Natale in San Pietro. "Preghiamo il Signore di aiutarci ad attraversare con lo sguardo le facciate luccicanti di questo tempo - ha aggiunto - fino a trovare dietro di esse il bambino nella stalla di Betlemme, per scoprire così la vera gioia e la vera luce". "Chi oggi vuole entrare nella chiesa della Natività di Gesù a Betlemme - ha ricordato il Pontefice nell'omelia -, scopre che il portale, che un tempo era alto cinque metri e mezzo e attraverso il quale gli imperatori e i califfi entravano nell'edificio, è stato in gran parte murato. E' rimasta soltanto una bassa apertura di un metro e mezzo. L'intenzione era probabilmente di proteggere meglio la chiesa contro eventuali assalti, ma soprattutto di evitare che si entrasse a cavallo nella casa di Dio". "Chi desidera entrare nel luogo della nascita di Gesù, deve chinarsi - ha proseguito -. Mi sembra che in ciò si manifesti una verità più profonda, dalla quale vogliamo lasciarci toccare in questa Notte santa: se vogliamo trovare il Dio apparso quale bambino, allora dobbiamo scendere dal cavallo della nostra ragione 'illuminata'". Secondo papa Ratzinger, quindi, "dobbiamo deporre le nostre false certezze, la nostra superbia intellettuale, che ci impedisce di percepire la vicinanza di Dio. Dobbiamo seguire il cammino interiore di san Francesco - il cammino verso quell'estrema semplicità esteriore ed interiore che rende il cuore capace di vedere". "Dobbiamo chinarci, andare spiritualmente, per così dire, a piedi - ha aggiunto -, per poter entrare attraverso il portale della fede ed incontrare il Dio che è diverso dai nostri pregiudizi e dalle nostre opinioni: il Dio che si nasconde nell'umiltà di un bimbo appena nato". "Celebriamo così liturgia di questa Notte santa - è stato l'invito del Pontefice - e rinunciamo a fissarci su ciò che è materiale, misurabile e toccabile. Lasciamoci rendere semplici da quel Dio che si manifesta al cuore diventato semplice". Benedetto XVI ha pregato per la pace. "Amiamo il Tuo essere bambino, la Tua non violenza, ma soffriamo per il fatto che la violenza perdura nel mondo", ha detto sulla venuta di Dio nel Natale. "Dimostra la Tua potenza, o Dio - ha aggiunto -. In questo nostro tempo, in questo nostro mondo, fà che i bastoni dell'aguzzino, i mantelli intrisi di sangue e gli stivali rimbombanti dei soldati vengano bruciati, così che la Tua pace vinca in questo nostro mondo". "Preghiamo in quest'ora anzitutto anche per tutti coloro che devono vivere il Natale in povertà, nel dolore, nella condizione di migranti, affinchè appaia loro un raggio della bontà di Dio". E' l'esortazione che Benedetto XVI ha rivolto ai fedeli al termine dell'omelia nella messa della notte di Natale da lui presieduta nella basilica di San Pietro. Benedetto XVI ha concluso la celebrazione della messa della notte di Natale nella basilica vaticana. Mentre il coro della Cappella Sistina intonava il tradizionale canto natalizio "Tu scendi dalle stelle", e mentre l'immagine del Bambino Gesù veniva collocata nel presepe all'interno della basilica, il Papa ha ripercorso la navata sempre trasportato sulla "pedana mobile" e applaudito dalla folla dei fedeli. Ha quindi sostato dinanzi al presepe per un momento di venerazione, prima di uscire dalla basilica. Leggi i commenti I commenti dei lettori 
IN FONDO ad un lungo corridoio una porta a vetri si apre su una piccola stanza dove scorre il tempo di Carlo Maria Martini, già arcivescovo di Milano, biblista, pastore di anime e di coscienze, cardinale di Santa Romana Chiesa. Siede su una poltrona accanto ad una finestra dalla quale si vedono un pezzo di cielo e un cipresso. Accanto a lui c' è il suo assistente, don Damiano, che è quasi la sua ombra, lo aiuta a muoversi, gli somministra le medicine alle ore stabilite, lo accompagna nei suoi spostamenti ormai rari. Non è frequente che un gesuita diventi cardinale e ancor meno frequente che sia stato alla guida della diocesi più importante d' Europa, ma Martiniè un'eccezione per tante cose ed anche per la sua carriera ecclesiastica. A me è capitato di vedere molto da vicino i gesuiti in una fase particolare della mia vita: avevo vent' anni, era il 1944, Roma era occupata dai nazisti; i giovani di levae gli ebrei erano ricercati dalle SS, la polizia militare del Reich, ed io trovai rifugio insieme ad un centinaio di altri giovani nella Casa del Sacro Cuore dove i gesuiti gestivano i cosiddetti "esercizi spirituali". Duravano al massimo una settimana, ma nel nostro caso durarono più d' un mese. La Casa era extra-territoriale, con bandiera del Vaticano alla finestra e guardie palatine al portone. E poiché, come ci disse il padre rettore, i gesuiti non dicono bugie, gli esercizi spirituali dovemmo farli in piena regola sebbene tra di noi ci fossero molti ebrei e alcuni non credenti. Per me fu una preziosa esperienza anche perché il rettore era padre Lombardi, un prete di notevole personalità e grande finezza intellettuale cui in seguito fu dato il soprannome di "microfono di Dio" per le sue attività che a dire il vero erano più politiche che pastorali. I gesuiti che conobbi in quell'occasione e che guidavano le "meditazioni", celebravano la messa e le altre funzioni religiose che costellavano la nostra giornata, li osservai con molta attenzione; il rettore, quando ci separammo, mi propose addirittura di iscrivermi all'Università Gregoriana, eravamo entrati in confidenza ed anche in polemica durante una serie di dibattiti su Sant' Agostino e su San Tommaso. Ricordo queste vicende personali per dire che i gesuiti che conobbi allora non somigliavano in nulla a Carlo Maria Martini. Erano molto accoglienti e amichevoli, ma piuttosto arcaici nel loro modo di considerare la religione; Martini invece è pienamente coinvolto nella modernità di pensiero. Quanto all'intensità della fede, non sta certo a me misurarla; dico solo che la fede di Martini ti fa pensare perché emerge dal suo profondo; quella che si respirava al Sacro Cuore aveva invece un sentore di sacrestia piuttosto sgradevole per chi come me la fede non ce l'ha e neppure sente il bisogno di cercarla. Vi domanderete allora quale sia la ragione per la quale io frequenti  Martini e lui accetti di buon grado questa frequentazione. La mia  risposta è che siamo sulla stessa lunghezza d'onda, ci sentiamo in  sintonia l'uno con l'altro e il motivo probabilmente è questo: ci  poniamo tutti e due le stesse domande: chi siamo, da dove veniamo, dove  andiamo. Sembrano essere diventante un luogo comune queste domande e  forse lo sono, ma continuano a costituire la base d'ogni filosofia e  d'ogni conoscenza. Le nostre risposte spesso differiscono ma talvolta  coincidono e quando questo avviene per me è una festa e spero anche per  lui. Il nostro di oggi è il quarto incontro che ho avuto con  lui; è il 6 dicembre, fuori piove, siamo nella casa di riposo della  Compagnia di Gesù a Gallarate in un edificio che fu donato alla  Compagnia una cinquantina d'anni fa dalla famiglia Bassetti. Gli  incontri precedenti sono avvenuti nel 2009 e nel 2010, ma il primo fu un  dibattito che avvenne a Roma alla fine degli anni Ottanta a palazzo  della Cancelleria, organizzato da don Vincenzo Paglia, della comunità di  Sant'Egidio. Il cardinale è ammalato di Parkinson, è  lucidissimo, ma cammina con difficoltà. Da qualche tempo il male gli ha  molto affievolito la voce che è diventata quasi un soffio, ma don  Damiano ha imparato a leggere dal movimento delle sue labbra le parole  senza voce e le traduce per renderle comprensibili. Il nostro colloquio qui trascritto è stato rivisto dal cardinale: le difficoltà della comunicazione rendevano necessario il suo "imprimatur". * * * Scalfari Vorrei cominciare il nostro dialogo da un nomee dalla persona che lo portava: Gesù. Per me quella persona è un uomo nato a Betlemme, dove i suoi genitori Giuseppe e Maria che vivevano a Nazareth si trovavano occasionalmente il giorno e la notte del parto. Per lei, eminenza, quel bambino è il figlio di Dio. Sembrerebbe sintonia l'uno con l'altro e il motivo probabilmente è questo: ci poniamo tutti e due le stesse domande: chi siamo, da dove veniamo, dove andiamo. Sembrano essere diventante un luogo comune queste domande e forse lo sono, ma continuano a costituire la base d' ogni filosofia e d' ogni conoscenza. Le nostre risposte spesso differiscono ma talvolta coincidono e quando questo avviene per me è una festa e spero anche per lui. Il nostro di oggi è il quarto incontro che ho avuto con lui; è il 6 dicembre, fuori piove, siamo nella casa di riposo della Compagnia di Gesù a Gallarate in un edificio che fu donato alla Compagnia una cinquantina d' anni fa dalla famiglia Bassetti. Gli incontri precedenti sono avvenuti nel 2009 e nel 2010, ma il primo fu un dibattito che avvennea Roma alla fine degli anni Ottanta a palazzo della Cancelleria, organizzato da don Vincenzo Paglia, della comunità di Sant' Egidio. Il cardinale è ammalato di Parkinson, è lucidissimo, ma cammina con difficoltà. Da qualche tempo il male gli ha molto affievolito la voce che è diventata quasi un soffio, ma don Damiano ha imparatoa leggere dal movimento delle sue labbra le parole senza voce e le traduce per renderle comprensibili. che la differenza tra noi su questo punto sia dunque incolmabile. Eppure è proprio quel nome che ci unisce. Lei lo chiama Gesù Cristo, io lo chiamo Gesù di Nazareth; per leiè Dio che siè incarnato nel Figlio, per me è un uomo che è creduto essere il Figlio e in quella convinzione ha vissuto gli ultimi tre anni della sua vita, gli anni della predicazione e poi della "passione" e del sacrificio. Ma la predicazioneè appunto quel tratto della sua vita che ci unisce. Ho pensato molto all' incontro di due persone già avanti negli anni che vengono da educazioni, culture e percorsi di vita così diversi che sono desiderosi di conoscersi sempre più e sempre meglio. Ha un senso tutto questo? Qualche volta penso che lei speri di convertirmi, di farmi trovare la fede. Questo rientrerebbe nei suoi compiti di padre di anime. È questo che lei si propone? Martini No, non penso di convertirla anche se non possiamo escludere né io né lei che ad un certo punto della sua vita la luce della fede possa illuminarla. Ma questa è un'eventualità che riguarda solo lei. Lei cerca il senso della vita. Lo cerco anch' io. La fede mi dà questo senso, ma non elimina il dubbio. Il dubbio tormenta spesso la mia fede. È un dono, la fede, ma è anche una conquista che si può perdere ogni giorno e ogni giorno si può riconquistare. Il dubbio fa parte della nostra umana condizione, saremmo angeli e non uomini se avessimo fugato per sempre il dubbio. Quelli che non si cimentano con questo rovello hanno una fede poco intensa, la mettono spesso da parte e non ne vivono l'essenza. La fede intensa non lascia questo spazio grigio e vuoto. La fede intensa è una passione, è gioia, è amore per gli altri ed anche per se stessi, per la propria individualità al servizio del Signore. Il Vangelo dice: ama il tuo prossimo come ami te stesso. Non c' è in questo messaggio la negazione dell'amore anche per sé, l'amore - se è vera passione - opera in tutte le direzioni, è trasversale, è allo stesso tempo verticale verso Dio e orizzontale verso gli altri. L'amore per gli altri contiene già l'amore verso Dio. Lei ama gli altri? Scalfari Non sempre, non del tutto. Mentirei se dicessi che amo gli altri con passione come amo alcune persone a me vicine e mentirei se dicessi che l'odio è un sentimento a me ignoto. Detesto l'ingiustiziae odio gli ingiusti. I diversi da me li tollero e in qualche caso li amo pensando che la loro diversità sia ricchezza. Ma gli ingiusti no. Martini Forse lei ricorderà che sul tema dell'ingiustizia abbiamo molto discusso nel nostro precedente incontro. Scalfari Lo ricordo benissimo. Io le domandai quali fossero i peccati più gravi e lei mi rispose che la precettistica della Chiesa enumera una serie di peccati numerosa. In realtà - mi disse e io l'ho trascritto fedelmente nell' articolo che feci dopo quel nostro incontro - il vero peccato del mondoè l'ingiustizia, dal quale gli altri discendono. Martini Sì, lei ricorda bene, dissi così. Ma forse non approfondimmo abbastanza che cosa intendevo con la parola ingiustizia. Scalfari Può spiegarlo adesso. Martini Ebbene l'ingiustizia è la mancanza di amore, la mancanza di perdono, la mancanza di carità e il sentimento di vendetta. Scalfari Lei mi disse anche che il sacramento della confessionee della penitenza, fondamentale per i cristiani, non è più vissuto e praticato come dovrebbe essere. Martini La penitenza non è quella di recitare dieci "paternostri" ma scoprire la bellezza della carità e metterla in pratica. Scalfari Mi ricorda il pentimento dell'Innominato del Manzoni nei Promessi sposi .... Martini La lotta contro l'egoismo è molto lunga. Scalfari Ne deduco che il Creatore ha creato un mondo ingiusto. Martini Il Creatore ha donato agli uomini la libertà. Essa può generare la solidarietà verso gli altri, ma anche l' egoismo, la sopraffazione, l'amore verso il potere. Ho letto il suo ultimo libro, lei parla di queste cose. Scalfari Sì, anch' io penso che l'istinto d' amore pervada la vita delle persone ma abbia diverse dimensionie direzioni. Lei lo chiama amore, io lo chiamo eros, lei chiama il bene carità ed io lo chiamo sopravvivenza della specie, cioè umanesimo. Mi sembra che con parole diverse diciamo la stessa cosa. Gesù, per quanto capisco, tentò il miracolo di cancellare l'amore per se stessi, ma quel miracolo non riuscì. Martini Gesù non tentò di cancellare l'amore per se stessi, anzi lo mise come misura per l'amore degli altri. Scalfari Io penso che la vita sia cominciata da un essere monocellulare e poi sia andata vertiginosamente avanti secondo l' evoluzione naturale. Noi abbiamo una mente riflessiva che ci consente di pensare noi stessi e di vedere le nostre azioni, ma nell'economia dell'Universo siamo un piccolo evento: così è nato il mondo e noi tutti e così scomparirà. A quel punto nessun'altra specie sarà in grado di pensare Dio e Dio morirà se nessun essere vivente sarà in grado di pensarlo. Noi non siamo una regola, noi siamo un caso, una specie creata dalla natura, come credo io, o da un dio trascendente come crede lei. Spinoza dice: Deus sive Natura, oppure anche Natura sive Deus. Lei sa che questa concezione della divinità, così intensa come lei ha, sconfina nell'immanenza? Una scintilla di Divinità sta dunque in tutte le creature viventi ed è appunto la vita. Martini Lei mi domandò nel nostro precedente incontro che cosa io pensassi dell'affermazione del teologo Hans Küng che sostiene la fede verso la vita come la condizione preliminare e necessaria per arrivare alla fede in Dio. Lo ricorda? Scalfari Sì, ricordo anche che lei era d' accordo con quell'affermazione. Martini - È vero e lo si vede osservando un bimbo appena nato il quale si affida nelle mani dei genitori totalmente. Anche lei è venuto qui nella fiducia che non avrebbe trovato nessuno con un fucile spianato. Questa è una forma primaria di fede. Scalfari Chiaro. Lei ha detto in un suo scritto che è un errore affermare che Dio sia cattolico. Martini Sì, l'ho detto. Dio è il Padre di tutte le genti, quindi apporgli l'aggettivo cattolico è limitante. Scalfari Ammetterà tuttavia che il monoteismo cristiano è assai diverso da quello ebraico e anche da quello dell'islam. In quelle religioni la Trinità sarebbe considerata eresia inconciliabile con il Dio unico. In quelle religioni il Dio unico è innominabile e non raffigurabile, per i cristiani invece ha il nome del Padre, del Figlio e dello Spirito Santo ed è stato dipinto e scolpito per millenni. La storia dell' arte occidentale è in gran parte la storia di Dio, del Figlio, della madre del Figlio, dei Santi. Si può dire che il cristianesimo è una religione monoteista? Oppure storicamente è una religione ellenistica? Martini La Trinità è Dio-comunione. Il Figlio è la Persona con cui il Padre si manifesta agli uomini. Forse il modello "ontologico" con cui si è pensata la Trinità fino ad oggi dovrebbe cedere il passo al modello "relazionale" che aiuterebbe meglio anche il dialogo orizzontale. Quanto ai Santi, non sono solo intermediari tra noi e Dio ma anche testimoni del bene e forse la Chiesa ne ha canonizzati troppi. Scalfari Dunque quando la nostra specie scomparirà e quando il giudizio universale sarà avvenuto il Figlio non avrà più ragion d' essere e lo Spirito santo neppure. Martini Non esattamente, il Figlio sarà la beatitudine delle anime che vivranno nella luce. Scalfari Senza memoria del sé terrestre che hanno abbandonato? Martini Noi uomini non siamo in grado di sapere queste cose, di conoscere l'aldilà. Sappiamo però che Paolo dice che la Carità non avrà mai fine. Quindi supponiamo che riconosceremo ciò che abbiamo vissuto nell' amore. Scalfari Dio è il padre di tutte le genti, ma la Chiesa ha fatto del Dio cattolico anche una bandiera d' identità, di guerra e di stragi. Martini Quando ha fatto questo ha sbagliato. La Chiesa, come tutte le istituzioni terrene, contiene il bene ed il male maè depositaria di una fede e di una carità molto grandi. Anche Pietro rinnegò. Scalfari Forse è troppo istituzione. Martini Forse è troppo istituzione. Scalfari Forse è troppo dogmatica. Martini Direi in un altro modo: l'aspetto collegiale della Chiesaè stato troppo trascurato. Secondo me questo punto andrebbe profondamente rivisto. La conversazione dura ormai da oltre un' ora. Guardo don Damiano in modo interrogativo e lui mi fa di sì con la testa. Dico al cardinale che è arrivata l'ora di congedarmi. "Ma le faccio un'ultima domanda: che cosa pensa dei fatti politici italiani di questi ultimi mesi? La Chiesa, dopo un silenzio troppo lungo, mescolato con alleanze oltremodo discutibili, ha infine chiesto con il cardinale Bagnasco che venisse ripulito il fango che ha imbrattato l'etica pubblica. È d' accordo con questa posizione?". Martini Sono d' accordo. In Italia esiste una cattolicità avvertita e consapevole e ci sono anticorpi preziosi che alla fine si manifestano contribuendoa recuperare il bene anche nella sfera dove si amministra il potere. Mi alzo. Anche lui si alza aiutato da don Damiano. Ci abbracciamo. Lui mormora qualcosae don Damiano traduce: "Ha detto che prega spesso per lei". Io rivolgendomi a lui gli dico: "Io la penso molto spesso, è il mio modo di pregare". Lui si avvicina al mio orecchio e con un filo di voce dice: "Prego per lei, e anch' io la penso spesso", sorride e mi stringe la mano. Forse voleva dire che pensare l'altro è più che pregare. Io almeno ho capito così. Argomenti cardinal-martini 
E' andato via in silenzio, dopo una vita e una carriera condotta con eleganza e stile. Il calcio italiano e il Bologna piangono Sergio Buso, morto alla vigilia di Natale. Aveva 61 anni ed era da tempo malato. Era nato a Padova nel 1950 e nel Padova aveva cominciato la carriera di portiere, a 18 anni. Nel '72 il trasferimento al Bologna: tre stagioni, fino al 1975, 61 partite, la vittoria nella Coppa Italia del '74. Poi Cagliari, Novara, Taranto, Teramo, Pisa, Mantova e Lucchese, prima di ritirarsi nel 1987. Col Bologna giocò anche in Coppa delle Coppe e in Mitropa Cup. Sempre nell'87 ha cominciato la carriera di allenatore: preparatore dei portieri, tecnico del vivaio, primo allenatore. Lucchese, Taranto, Modena, Trento, Foggia le prime squadre in cui ha operato. Nel '95 l'approdo a Bologna: collaboratore di Ulivieri negli anni del ritorno in A. Nel '99 guidò la prima squadra fino all'avvento di Guidolin. Maestro di  tattica, fu lui a svezzare il giovane Mazzarri agli esordi della sua carriera di allenatore. Gazzoni lo definì "la Treccani del calcio", per la sua competenza enciclopedica. Ha lavorato anche per Venezia, Reggina, Napoli, Fiorentina. Ha guidato Taranto (2000/01), Fiorentina (2004/05) e Catanzaro (2005), poi è stato vice di Donadoni in Nazionale dal 2006 al 2008, partecipando all'Europeo in Spagna nel 2008. Con Donadoni è stato infine a Napoli nel 2009, fino all'esonero dell'ex ct. Per lui ha continuato a lavorare tutta l'estate, nonostante la malattia. Nell'ultimo mese le sue condizioni si erano aggravate. Se ne va un galantuomo, ultima icona di un calcio garbato ed elegante. 
