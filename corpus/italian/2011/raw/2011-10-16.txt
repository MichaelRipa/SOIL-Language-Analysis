Devo dire che i pochi gol della giornata sono stati figli di un gioco qualitativamente scarso. La Juventus non ha sofferto, ma non è riuscita a segnare e lo stesso vale per Atalanta e Udinese da cui, sinceramente, mi aspettavo di più. Oggi solo i bergamaschi, i bianconeri e il Cagliari avrebbero meritato di vincere ai punti, ma comunque i pareggi ci stanno, perché è stata una giornata noiosa. Io di solito guardo il gioco in una partita perché chi esprime il miglior calcio di solito alla fine vince. *** Conte ha fatto un gran lavoro per far quadrare la squadra in difesa, l'anno scorso infatti prendeva sempre molti gol, ma adesso deve riuscire a fare lo stesso per l'attacco. Lui ha la giusta mentalità vincente per farlo (come lui solo Del Piero e Buffon hanno lo stesso carisma). Con 2 punte si sono intravisti dei miglioramenti, vedremo come si presenterà la squadra nelle prossime uscite. Rimane l'incognita Krasic, che sembra totalmente spaesato quando il pallone arriva sulla fascia destra. Pare che non sappia mai cosa fare e neanche dove sistemarsi in campo, specialmente quando gioca contro squadre chiuse che non gli permettono di partire in progressione palla al piede. E' vero che è difficile giocare in quel ruolo con un terzino che spinge molto come Lichtsteiner, ma il serbo dovrebbe avere più personalità. Dovrebbe farsi dare la palla e puntare l'uomo, tentare il cross o la percussione centrale, anche sbagliando, ma cercando sempre di essere nel vivo del gioco. Quando l'anno scorso fu paragonato a Nedved, a me venne da sorridere perché sono due giocatori completamente diversi, sia per stile di gioco, ma soprattutto per personalità. 
ROMA - I cinque bocconi amari ingoiati in altrettanti derby, tramutati d'incanto in prelibatezze. L'uomo della notte romana è Miro Klose, che a pochi secondi dalla fine sfodera un concentrato di tecnica (stop a seguire perfetto) e freddezza, piazzando con precisione alle spalle di Stekelenburg l'ultima palla della partita. Lazio batte Roma 2-1, complessivamente giusto. Un primo tempo dove la Roma è piaciuta di più, pur nel sostanziale equilibrio, una ripresa però stradominata dalla Lazio. Il fatto di giocare una quarantina di minuti abbondanti con l'uomo in più (rosso a Kjaer sul rigore del pari di Hernanes), ha oggettivamente aiutato la Lazio, ma va detto che la freschezza atletica dei biancocelesti è sembrata di gran lunga superiore. In un derby di svolta, Luis Enrique ora dovrà non perdere il filo di un gioco che sta comunque dando alla squadra; la Lazio con una classifica così schiacciata può anche pensare in grande. LE SORPRESE DI LUIS ENRIQUE - Reja, che si libera del tabù Roma e delle battute di Totti con una corsa liberatoria sotto la curva, non sorprende nelle scelte (Hernanes a sostegno di Cisse e Klose) che di fatto si conoscevano da una settimana. La sorpresa alle comunicazioni ufficiali era attesa da Luis Enrique, e infatti... Il tecnico spagnolo preferisce Kjaer a Burdisso in difesa e opta per una doppia regia in mediana: per alleviare le fatiche di De Rossi e non obbligarlo al ruolo di 'factotum', viene scelta la personalità di Gago (uno abituato al Bernabeu). Previsto invece lo schieramento offensivo: il ruolo di Totti lo fa Pjanic, nel tridente con Bojan e Osvaldo. LA ROMA PARTE FORTE - Migliore l'inizio della Roma, che mette subito a frutto le proprie caratteristiche con un buon possesso palla. Notevole tecnica dei giallorossi, sui cui fraseggi stretti la difesa laziale sbanda: ne esce il gol di Osvaldo, freddo nel battere da pochi metri Marchetti, poi sfrontato nell'esibire una maglietta evocativa un vecchio derby di Totti con la scritta ''vi ho purgato anch'io''. Croce e delizia l'italoargentino, capace di vanificare l'ennesimo cross di Josè Angel con un tiro timidissimo a botta sicura. Di qualità la prova di Bojan, che oltre a giostrare bene tra gli spazi, sfiora il gol e crea parecchie situazioni sventate in extremis (puntuale Dias). La Lazio ovviamente non sta a guardare. Klose per poco non sfrutta l'unica vera chance sbagliando di poco un piatto ad incrociare, anche se l'uomo che ci prova di più è Hernanes con molte battute da fuori. LA LAZIO ESCE ALLA GRANDE  - Nella ripresa la Lazio beneficia subito di una grossa ingenuità di Kjaer, che tocca lievemente - ma lo tocca -  Brocchi in area: cartellino rosso, rigore e pareggio di Hernanes. Gara che cambia completamente volto. Luis Enrique sacrifica Perrotta inserendo Burdisso, ma i giocatori della Roma non fanno più possesso palla, trasformandosi gagliardi difensori del fortino. La difesa comunque è troppo bassa, e di fatto ogni volta la Lazio riesce a verticalizzare, i giallorossi ballano. La chiave è lo spostamento di Hernanes, che da sinistra crea continuamente ulteriore superiorità numerica. I pali di Klose con un colpo di testa e di Cisse con un fantastico destro al volo fanno pendere da parte laziale la bilancia. La Roma qualcosa lo combina in contropiede, ma sono mezze chance. Poi Klose all'ultimo respiro, e la Lazio torna a sorridere. Lazio-Roma 2-1 (0-1) LAZIO (4-3-1-2): Marchetti 6, Konko 5.5, Andrè Dias 6.5, Biava 6, Radu 6 (1' st Lulic 6), Gonzalez 6 (15' st Mauri 6), Ledesma 6, Brocchi 6.5 (30' st Matuzalem 6), Hernanes 7, Cisse 6.5, Klose 7. (1 Bizzarri, 33 Stankevicius, 7 Sculli, 9 Rocchi). All.: Reja 7 ROMA (4-3-1-2): Stekelenburg 6, Rosi 6 (38' pt Cassetti 6), Kjaer 5, Heinze 6.5, Josè Angel 6.5, Perrotta 5.5 (8' st Burdisso 6), De Rossi 6, Gago 6, Pjanic 6.5, Bojan 6 (28' Pizarro s. v.), Osvaldo 6.5 (18 Curci, 8 Lamela, 31 Borini, 22 Borriello). All.: Luis Enrique 5.5 Arbitro: Tagliavento di Terni 6 Reti: nel pt 5' Osvaldo; nel st 6' Hernanes (rigore), 48' Klose Angoli: 8-2 per la Lazio Recupero: 3' e 3' Espulso: Kjaer al 5' st per fallo da ultimo uomo su Brocchi Ammoniti: Osvaldo per comportamento antiregolamentare, De Rossi, Perrotta, Cassetti e Brocchi per gioco scorretto Spettatori: 50.000 Leggi i commenti I commenti dei lettori 
Aveva 86 anni quando pronunciò la sua frase più citata: "Ha voluto arrivare primo anche stavolta". Tano Belloni parlava di Costante Girardengo, il suo rivale più acerrimo, quello che per 26 volte lo aveva battuto lasciandogli il "posto d'onore", come usavano scrivere allora i cronisti sportivi. Girardengo primo grande campione italiano di ciclismo negli anni venti, Belloni eterno secondo alle sue spalle: quasi due figure retoriche, il vincitore e lo sconfitto. Di fatto, Tano era stato capace in carriera di prendersi un Giro d'Italia  (1920), di conquistarne dodici tappe tra il '20 e il '29, di mettere tutti sotto in due epiche Milano-Sanremo ('17 e '20) e in tre Giri di Lombardia ('15, '18 e '28). Insomma, era uno che aveva vinto tanto anche se i giornalisti l'avevano etichettato per decenni come quello che finiva sempre secondo. Quando Belloni pronunciò la sua famosa battuta, nel '78, Costante Girardengo l'aveva comunque fregato un'altra volta morendo per primo. Eppure, se la rise il vecchio Tano, chissenefrega, no? Andy Murray rischia di diventare il Tano Belloni del tennis del ventunesimo secolo. Lo scozzese anche questa volta ha vinto un grande torneo (a Shangai, dove aveva trionfato già  l'anno scorso,  oggi ha battuto in finale lo spagnolo David Ferrer per 7-5 6-4), portando a otto il bottino complessivo nei Master 1000, contro gli undici - per dire - del numero 1 ATP Novak Djokovic. Anche questa volta ha ottenuto il massimo risultato in una competizione dov'era presente il numero 2 Rafael Nadal, eliminato negli ottavi dal tedesco Florian Mayer. E questa volta, in più, gli è riuscito il grande salto, superando Roger Federer nel nuovo ranking  ATP (attenzione: lo svizzero, ora numero 4 come nel luglio 2003, e il serbo hanno saltato l'appuntamento cinese). Eppure, per qualsiasi appassionato di tennis un "grande" è tale solo quando vince un torneo dello Slam. Altrimenti nel ricordo collettivo resta un eterno secondo, appunto. Andy Murray il brivido dello Slam lì a portata di mano l'ha provato tre volte. L'8 settembre 2008 a Flushing Meadows, umiliato in finale da Roger Federer per 2-6 5-7 2-6; il 31 gennaio 2010 a Melbourne, sempre con Federer (3-6 4-6 6-7); il 30 gennaio scorso ancora a Melbourne con Novak Djokovic e ancora sconfitto in tre set (4-6 2-6 3-6). Tre finali, nemmeno un set vinto da incorniciare. Ora però Andy sembra pronto nel fisico e nella tenuta nervosa. A Shangai non ha dato alcuna chance a Ferrer, come mostrano i record della partita: 86 per cento dei punti sul primo servizio, 7 aces e 24 vincenti. Nella seconda metà 2011 ha vinto con Djokovic in finale a Cincinnati e con Nadal a Tokio la scorsa settimana. Non li teme più come in passato, uno Slam è alla sua portata. Ci proverà in gennaio in Australia, sulla superficie che gli è più congeniale, ma soprattuto ci punterà a Wimbledon, in giugno, sull'erba che non vede un trionfatore britannico dal 1936, quando a conquistarsi l'eterna gratitudine dell'All England Lawn Tennis and Croquet Club fu Fred Perry, quello delle polo concorrenti di un altro mito dei gesti bianchi, il francese Henry Lacoste. Nell'anno delle olimpiadi londinesi, sarebbe un evento irripetibile. c.giua@kataweb.it 
Dimenticatevi i tormentati silenzi  del commissario Soneri. La calma assordante della pianura, le  riflessioni ovattate nella nebbia. Questa volta tra le pagine di Valerio  Varesi l'inquietudine è figlia della "élan vital", lo slancio vitale di  due giovani ribelli, intrappolati dalla guerra tra le maglie della  storia. Partigiani per caso, Jim e Bengasi sono i protagonisti de "La  sentenza", il nuovo romanzo del giallista parmigiano, edito da Frassinelli, che uscirà in  libreria il 18 ottobre. Uno è un delinquente fuggito dal carcere di  San Francesco grazie ai bombardamenti alleati, l'altro un traditore,  infiltrato dei fascisti tra le fila della guerriglia. Nella vita si  chiamavano Tom e Juan e combatterono davvero sull'Appennino parmense,  fianco a fianco con Ubaldo "Gino" Bertoli ( GUARDA ), che ha raccontato la loro brigata nel suo libro di memorie "La quarantasettesima". Una  storia a cui si è ispirato anche Primo Giroldini per girare l'omonimo documentario, che sarà proiettato il 6 novembre al Museo Guatelli in occasione della presentazione dell'ultima fatica di Varesi. "Quando lavoravo a Parma - ricorda il giornalista - andavo a prendere Ubaldo a  casa sua, in via Abba, e passavo le serate ad ascoltare i suoi  racconti". Storie di rabbia e coraggio affrontate ne "La sentenza"  attraverso due partigiani atipici, ragazzi a cui le bombe non avevano  distrutto l'esistenza ma regalato un futuro. Assettati di vita, si  immolarono alla lotta senza essere schiavi di nessuna ideologia. "La  loro -  spiega l'autore - è una visione della storia ingenua ma sincera.  Mi piacerebbe che questa prospettiva rendesse il libro oggettivo".  Lontano da un "revisionismo alla Pansa", ma lucido nell'esplorare le  contraddizioni di un periodo storico sofferto, caro a Varesi quanto il  suo scenario: quei monti tra Parma e Reggio Emilia congiunti dall'Enza,  "perché i fiumi non dividono ma uniscono". Soprattutto se c'è una causa  comune per cui battersi, come raccontava Bertoli. "Ubaldo pensava con affetto soprattutto alle donne che gli davano da  mangiare quando si nascondeva nella valle", ricorda il giornalista. "Una  volta mi ha portato in Val Toccana per mostrarmi la casa di una signora  che gli cucinava 'la minestra più buona del mondo'. Altre volte amava  tornare a Sant'Andrea Bagni, dove pare si fosse rifugiato il generale  nazista Kesserling, e andavamo a mangiare nella pizzeria di un amico. A  un certo punto tirava fuori dalla sahariana i suoi pennarelli e iniziava  a disegnare sui piatti, sui tovaglioli. Era un genio sregolato". Un  uomo "straordinario, dall'eleganza congenita" della Parma che fu. "La  città di oggi non ha nulla in comune con quella di allora. Nel tempo si è  milanesizzata, è diventata individualista. Anche se la cultura è  rimasta viva, manca qualsiasi tipo di dialettica, perché le nuove  energie non trovano uno sbocco politico". Non c'è speranza,  dunque, per la "piccola Parigi" travolta dagli scandali? Varesi lascia  poco spazio all'ottimismo: "E' difficile che avvenga un cambiamento. Da  anni qui succedono le stesse cose e nessuno si chiede perché. Gli  arresti in Giunta degli anni Novanta, il crac Parmalat, non hanno  insegnato niente. Si continua a speculare sulle rose del Lungoparma e a  gonfiare società vuote di debiti". L'unico spiraglio, concede lo  scrittore, è una tensione sociale che ancora è rimasta intatta: il  coraggio di ribellarsi che ha animato gli indignati scesi in piazza  contro il Comune. "Sono una minoranza, è vero. Ma anche i partigiani lo  erano". 
Le offerte sono più che allettanti, con sconti da capogiro, per  soggiorni relax, cene romantiche, massaggi e trattamenti estetici. Sono  sempre più di moda i siti internet che propongono «acquisti di gruppo»:  sconti anche del 70 per cento per servizi che vanno dal cambio olio e  controllo freni alle minivacanze, o alle cure sanitarie. Ma sono veri affari o qualche volta si incappa in una truffa? Ognuno se  lo chiede, prima di cliccare con il mouse sull´icona «acquista». Ma il  tempo stringe: l´offerta è limitata solo per pochi giorni o poche ore, e  così alla fine spesso si rischia e si compra lo stesso perché al  massimo si è buttata via solo una piccola cifra. Ed è proprio per  l´esiguità delle cifre che tanti clienti, pur beffati, non sporgono  denuncia: andar per vie legali costerebbe molto più dei soldi che si  sono persi. Giungono però a bizzeffe al Movimento Consumatori di Torino  segnalazioni di clienti delusi. «Negli ultimi tempi stiamo ricevendo  mail e telefonate di tantissimi consumatori che si dicono truffati dopo  aver acquistato i coupon attraverso il sito Groupalia - spiega  l´avvocato Marco Gagliardi del Movimento - stiamo preparando un esposto  all´Antitrust e una diffida all´utilizzo di clausole vessatorie che  escludono la loro responsabilità rispetto al servizio venduto». Il sito  fa da intermediario pubblicizzando offerte strepitose: vuoi una cena per  due in un buon ristorante a 30 euro anziché a 80? Magari non lo  conosci, ma è descritto così bene che ti fidi e ti lasci tentare. Se poi  il menù non è quello proposto, oppure stranamente «non c´è più posto»,  pazienza. Groupalia non risponde di quel che alla fine decide il suo  «partner», perché così è scritto, nelle clausole di un contratto. Lorena. Ha  comprato tre sedute di luce pulsata zona baffetti a soli 19 euro in un  centro estetico: «Liberati per sempre dei peli superflui che inibiscono  il potere seduttivo delle tue labbra!». Dopo l´acquisto l´indirizzo si è  spostato: il centro estetico non era più a Torino, ma a Cascine Vica a  Rivoli. Ma non solo: «Il numero di telefono non risponde per prendere la  prenotazione». Il «team» di Groupalia (si firmano così) le ha risposto  che «c´è stato un fraintendimento», invitandola a contattare nuovamente  il centro estetico, che però le ha chiesto un´integrazione sul prezzo. Gessica . Ha  acquistato una cena orientale per due a 16 euro a Torino, il 17 agosto:  vuol fare un regalo a un amico. Ma il coupon le arriva con la scadenza  per il giorno dopo, seppur la ragazza abbia prenotato per il giorno 20.  «Potete contattare il ristorante e chiedere di accettare lo stesso il  coupon scaduto? Questo è un regalo, non vorrei fare brutta figura!», ha  chiesto la cliente senza ottenere risposta. Lucia . A marzo ha  aderito alla campagna «Solo 19 euro per una ricostruzione unghie con il  72 per cento di sconto», scadenza il 17 maggio: «Ho chiamato il centro,  ma non avevano posto. Mi hanno detto che avrebbero prolungato fino al 3  giugno e mi avrebbero richiamato loro appena si fosse liberato un  posto». Il telefono non ha suonato. Francesca . A fine maggio ha  acquistato un coupon per 5 cavitazioni mediche con relativo massaggio  mesoterapico a 50 euro (valido 6 mesi): «Chiamo il centro medico ma mi  dicono che non hanno più posti perché non si aspettavano tante adesioni.  Quindici giorni fa ho chiesto a Groupalia di rimborsarmi i soldi, ma  non ho ricevuto alcuna risposta». Concetta. Ha da poco speso 169  euro per due notti in centro a Venezia, data di scadenza il 30 gennaio  2012: «Ho chiamato più volte ma mi dicono che fino a gennaio non c´è più  posto». Giuseppe . Un incubo la sua vacanza: tre notti per due,  colazione inclusa, centro benessere e massaggio a 199 euro anziché 450 a  Chiavari. «Siamo in tre, abbiamo comprato per sei notti, a 597 euro. Il  centro viene spacciato per un agriturismo a due passi dal mare con  tanto di foto della spiaggia». Invece? «Era un campeggio con casette di  legno e tende, gestito da figli dei fiori. Le camere non avevano armadi e  i vestiti dovevano restare in valigia. Il terzo letto era una branda da  caserma». E la spiaggia? «A 34 km, un´ora per arrivarci». Cristina e Giorgia. Scottate  con l´abbonamento alla palestra Isonzo Nubret di Torino: tre mesi a  14.90 euro a partire dal 1° giugno. «Il 16 giugno trovo le porte chiuse  con la scritta: "L´attività è cessata definitivamente"» Elisa . Optano  per un ristorante di Chieri con menù a scelta «carne o pesce» scontato  del 70 per cento. Quando si presentano e spiegano al gentile cameriere  di essere quelli del coupon, «l´algido e formale oste diventa di colpo  infastidito e indisponente». Oppure «i piatti vengono serviti al minimo  sindacale per qualità e quantità», «menù fisso anziché alla carta»,  «veniamo trattati con sufficienza come fossimo scrocconi». E all´ora del  conto «ci dirigiamo alla cassa e con nonchalance presentiamo il coupon.  Il proprietario strabuzza gli occhi, tenta di tergiversare, ci dice che  avremmo dovuto dirglielo alla prenotazione. Ma non c´era scritto!  Allora ribatte che se tutti facessimo così lui chiuderebbe, e senza  soldi come va a fare la spesa il giorno dopo al mercato?». Almeno in  questo caso, però, il ristoratore alla fine, a denti stretti, ha  accettato il coupon. 
ROMA - Solo due squadre, Siena e Cantù, bissano il successo della prima giornata e restano a punteggio pieno. La seconda di campionato regala il primo sorriso a Roma, Avellino, Treviso, Varese e Cremona. Restano invece ancora a secco Teramo e la neopromossa Casale. CANTU', RIPRESA VINCENTE - La Bennet, attesa mercoledì dal debutto in Eurolega contro i francesi del Nancy, gioca con il freno a mano tirato nel primo tempo (30 pari con 11 perse) prima di dare l'accelerata decisiva e chiudere la pratica Sassari (71-58). E' il terzo periodo, dominato da Scekic (10 punti) e Micov, a fare la differenza: Cantù piazza un 22-9 e se ne va senza guardarsi più indietro. Mazzarino si prende una serata di vacanza (2 punti), Basile dimostra di saper ancora fare canestro (12), Lighty segna i primi punti del suo campionato. Alla Dinamo non resta che godersi la buona prova di Drake Diener, il migliore tra i sardi con 22 punti. CUORE AVELLINO - Priva del fuggiasco Troutman, volato ad inizio settimana in Germania, in attesa di Slay (sarà tesserato la prossima settimana) e con gli uomini contatti, Avellino compie una mezza impresa battendo Bologna (96-90). La squadra di Vitucci è trascinata da Johnson (25 punti, 11 rimbalzi, 5 recuperi) e Green (26 punti e 6 assist), ma nel punto a punto finale è importante anche il contributo di Spinelli (9 punti e 5 assist). Alla Virtus, che segna solo 2 punti negli ultimi 7', non bastano i 23 punti di Douglas-Roberts (23 punti ma 0/3 negli ultimi 10') e un Homas da 14 punti e 9 rimbalzi. In ombra McIntyre (9 punti con 3/11). ROMA SORRIDE - Prima gioia per Roma, che pur andando a sprazzi riesce nel finale a sbarazzarsi di Biella (78-70). Il migliore è un italiano, Gigi Datome, 17 punti, 6 rimbalzi e 3 recuperi. L'Angelico, avanti di 5 alla pausa lunga, accusa un lungo passaggio a vuoto ad inizio ripresa, Roma piazza un 14-2 con le triple di Maestranzi (2), Datome e Tucker, Biella risponde con un 10-0 di Coleman (18) e Pullen (22). Si decide tutto negli ultimi 10'. Che Roma inizia meglio toccando il +12 (70-58 al 37') con i canestri di Dedovic (14) e Datome. Finita? Per niente. Altra pausa Virtus, Biella ci crede, controparziale di 12-2 e ospiti -2 (72-70) a 30'' dalla sirena. Due liberi di Maestranzi, doppio errore di Biella e partita chiusa. TREVISO E CREMONA IN VOLATA - Beffata da Caserta sette giorni fa, Treviso riserva lo stesso trattamento a Teramo vincendo 77-75. Decisivo un canestro di Becirovic, che in Campania aveva illuso con la tripla del sorpasso poi rimontata nei secondi finali dai liberi di Rose. La Benetton domina il primo tempo (44-30) ma nel terzo quarto scompare dal campo (26% al tiro) e facilita la rimonta abruzzese. Teramo mette la testa avanti (51-50) e riapre completamente i giochi. Ultimo quarto vibrante. Adrien (14+10 rimbalzi) e Gentile (18+5) sembrano scrivere la parola fine (70-64 al 36°), Dee Brown (17+4 assist) non ci sta, tripla e nuova parità a quota 72 con 44'' da giocare. Becirovic fa 2/2, Bulleri mette un solo libero, ancora Brown (a -8'') stampa il pari 75. Palla ancora in mano a Sani, una garanzia, canestro e vittoria. Arriva in volata anche il colpo esterno di Cremona a Casale (74-73). La Novipiù passa gran parte della ripresa ad inseguire (massimo vantaggio della Vanoli sul 48-35), ma nell'ultimo quarto, trascinata da Chiotti (10) e Temple (23) riesce a rimontare e passare in vantaggio. Gli ultimi 60'' sono decisivi: Wafer (22 punti) mette la tripla del +4 dopo due errori dalla lunetta di Temple, l'ex guardia di San Antonio risponde sempre dall'arco per il -1 e Janning infila i due liberi del sorpasso Casale (73-72 a -20"). La gioia del pubblico di Casale viene gelata da Tabu, che si mette in proprio e a 4" dalla sirena finale indovina la giocata da due punti. VARESE A SUON DI TRIPLE - Piovono triple a Varese. Sono ben 17 (su 27 tentativi) quelle che la Cimberio scaraventa nel canestro di Montegranaro, travolta 101-88. La squadra di Recalcati segna più da tre che da due, parte fortissimo, al 13' è già a +15 e non c'è praticamente partita. Hurtt chiude a quota 19 con cinque trepunti, la Fabi riesce solo a limitare i danni nel finale. Benetton Treviso-Banca Tercas Teramo 77-75 (22-14; 44-30; 58-56; 77-75) Treviso : Adrien 14; Moore 11; Mekel 2; Becirovic 13; Bulleri 8; Sandri; Cuccarolo; Gentile 18; Moldoveanu 3; Scalabrine 8. Allenatore. Sasha Djordjevic Teramo : Brown B. 13; Amoroso 9; Cerella 9; Brown D. 17; Fults 2; Greeen 3; Borisov 11; Wanamaker 7; Polonara 4. Allenatore Alessandro Ramagli Arbitri : Cicoria, Quacci, Biggi Note : Tiri Liberi: Treviso 12/14; Teramo 15/23. Tiri da 3: Treviso 7/24; Teramo 8/26. Rimbalzi: Treviso 39; Teramo 41. Usciti per 5 falli: nessuno. Cimberio Varese-Fabi Shoes Montegranaro 101-88 (28-17, 52-41; 79-63) Varese : Rannikko 15, Fajardo 14, Hurtt 19, Stipcevic 13, Garri 7, Reati, Talts 11, Diawara 7, Kangur 7, Ganeto 8, Bertoglio ne, Demartini ne. All. Recalcati. Montegranaro : Di Bella 16, Zoroski 18, Karl 9, Ivanov 12, Antonutti 4, Brunner 12, Nicevic 3, Kirksay 4, McNeal 10, Mazzola ne, Piunti ne, Perini ne. All. Drucker. Arbitri : Sahin, Sardella e Provini. Note - Tiri liberi: Varese 22/23, Montegranaro 25/30. Tiri da tre punti: Varese 17/27, Montegranaro 5/12. Rimbalzi: Varese 23, Montegranaro 27. Usciti per 5 falli: Diawara 36'45", Brunner 38'29". Spettatori: circa 3500. Novipiù Casale-Vanoli Cremona 73-74 (19-17, 33-40; 52-60) Casale : Temple 23, Janning 13, Malaventura 13, Nnamaka, Dunigan 2, Pierich 9, Trapani 2, Chiotti 10, Ferrero 1. Ne Berti, Gentile, Di Prampero. All. Crespi. Cremona : Tabu 11, Thomas 9, Wafer 22, Milic 17, Perkovic 4, Cinciarini 7, Antonelli 2, D'Ercole 2, Bavcic. Ne Lottici, Mazic, Belloni. All. Mahoric. Arbitri : Lamonica, Pinto, Bettini. Note - Tiri liberi: Casale 11-18, Cremona 18-23. Rimbalzi: Casale 33, Cremona 32. Usciti per cinque falli: Ferrero al 39'. Falli tecnici: Crespi 20'. Spettatori: 3.000. Bennet Cantù-Banco di Sardegna Sassari 71-58 (14-14, 30-30; 52-39) Cantù : Lighty 3, Micov 12, Scekic 10, Ortner 12, Markosishvili 4, Leunen 14, Marconato NE, Mazzarino 2, Diviach 0, Cinciarini 2, Bolzonella ne, Basile 12. Allenatore: Andrea Trinchieri. Sassari : Metreveli 8, Spissu ne, Hosley 7, Devecchi 0, Diener T. 12, Benson 5, Sacchetti 0, Plisnic 2, Diener D.22, Vanuzzo 2. Allenatore: Romeo Sacchetti. Arbitri : Begnis, Ramilli, Vicino Note - Tiri liberi: Cantù 7/10; Sassari 8/11. Tiri da tre: Cantù 8/21; Sasssari 4/18. Rimbalzi: Cantù 39; Sassari 22. Usciti per 5 falli: nessuno. Tecnico alla panchina di Cantù al 16'. Spettatori: 3635 per un incasso di 41.772. Virtus Roma-Angelico Biella 78-70 (19-16, 35-40; 56-56) Roma : Tonolli 3, Crosariol 6, Datome 17, Dedovic 14, Dasic 13, Gordic 1, Maestranzi 8, Tucker 8, Slokar 8. N.e.  Marchetti, Pullazi, Staffieri. All. Lardo. Biella : Jurak 7, Coleman 18, Soragna 4, Pullen 22, Miralles 5, Lombardi,  Chessa 6, Dragicevic 2, Tavernari 6. N.e. Minessi, Laganà, De Vico.  All. Cancellieri. Arbitri : Seghetti, Duranti, Terreni. Note - Tiri da tre punti: Roma 7/16, Biella 8/19. Tiri liberi: Roma 17/28, Biella 16/21. Rimbalzi: Roma 37, Biella 29. Usciti per 5 falli: Jurak al 39'38". Spettatori: 1826 Sidigas Avellino-Solar Canadian Bologna 96-90 (33-23, 53-48; 76-77) Avellino : Green 26, Gaddefors 6, Ferrara, Alborea, Spinelli 9, Lauwers 8, Norcino, Infanti, Golemac 8, Soloperto, Johnson 25, Dean, 14. All. Vitucci Bologna : McIntyre 9, Koponen 14, Poeta 7, Moraschini, Homan 14, Gigli 5, Sanikidze 8, Martinoni 6, Gailius 4 Canelo, Quaglia, Douglas-Roberts 23. All. Finelli Arbitri : Sabetta, Barni, Weimann Note - Tiri liberi Avellino 17/24; Bologna 8/10. Tiri da tre da tre punti: Avellino 7 /14 ,Bologna 14/30. Nessuno uscito per 5 falli. Spettatori 2.700, incasso: 26.600 euro Leggi i commenti I commenti dei lettori 
Seconda sconfitta consecutiva per la Novipiù Casale Monferrato. Contro la Vanoli Cremona finisce 74-73 per i ragazzi di coach Mahoric. Una gara entusiasmante fin dalle battute iniziali, decisa da una giocata super di Tabu che in penetrazione a 3'' dalla sirena rovina la domenica perfetta di Casale. I padroni di casa hanno tutto il diritto di disperarsi. Dopo aver rosicchiato negli ultimi due quarti punto dopo punto il cospicuo +15 collezionato da Milic e compagni, manca la precisione proprio nel colpo decisivo, quello che avrebbe potuto regalare la prima vittoria della sua storia in Serie A.  Alla fine saranno soltanto applausi, ma è chiaro che il pubblico di casa dopo una cavalcata del genere si aspettava la ciliegina sulla torta. Da sottolineare però l'ottima prestazione dell'avversario, bravo a non lasciarsi sfuggire dalle mani una gara che ad un certo punto sembrava già archiviata. Determinante ancora una volta Von  Wafer, capace con i suoi 22 punti in 33 minuti giocati di spianare la strada ai suoi anche nei momenti più delicati. Parte forte Casale con un Matteo Malaventura che, a differenza da dalla trasferta sfortunata di Sassari, gioca fin da subito con cifre importanti. Dieci dei tredici punti finali li mette a segno proprio nel primo quarto. Due triple nel giro di due possessi giusto per far capire a chi se lo fosse dimenticato quanto sappia incidere con il suo apporto nell'economia della squadra. Wafer tiene botta quasi da solo mettendo in seria difficoltà una difesa casalese forse un po' troppo leggerina. A sorpresa è il gregario Chiotti a partire nel quintetto iniziale con il giovane Dunigan ad osservare il tutto dalla panchina. I muscoli di Milic sotto canestro fanno la differenza. Casale predilige la soluzione dalla distanza. Le fortune sono alterne ma nella rimonta le triple di Pierich, Temple e Janning tengono ancora viva ogni speranza. Cremona prova a scappare nel terzo quarto. 56-47 a 15' dal termine. Cinciarini e D'Ercole mettono a segno punti importanti. Casale però non demorde. Temple, autore a fine gara di 23 centri, con una tripla poderosa riaccende l'entusiasmo ad un Palazzetto che torna a diventare arroventato come in gara 5 della finale playoff con Venezia. Dopo grande bagarre si va all'ultimo riposo sul 52-60. Pierich si riscopre il cecchino infallibile di un tempo. Temple puntella dalla distanza riportando i suoi ad un'impensabile -2 a 5' dalla sirena. Chiotti fa impazzire tutto il palazzo con il punto del pareggio, poi il contropiede terrificante del solito Wafer complica i piani a Malaventura e soci. Sembra tutto ormai segnato, Casale sotto di 4 con meno di un minuto da giocare. Temple ancora da tre riporta Casale ad un niente da Cremona. Soltanto un punto separa le due squadre. La tensione è palpabile. Cremona sbaglia, Janning, fermato fallosamente dalla lunetta, no. Casale è avanti a 23'' dalla fine:73-72. Tabu si butta dentro in penetrazione con la speranza di trovare un contatto. Trova invece due punti che valgono oro zecchino per la sua Vanoli. Casale chiama time out: ha 3'' per  ribaltare il risultato. Si prende la responsabilità del tiro Janning, ma questa volta la rimonta si blocca solamente a metà. Vince Cremona 74-73. Delusione cocentissima per una Novipiù comunque in netta crescita rispetto alla serataccia di Sassari. Novipiù Casale-Vanoli Braga Cremona 73-74 (19-17; 33-40; 52-60) Novipiù Casale: Berti ne, Malaventura 13 (3/6, 2/6), Nnamaka, Pierich 9 (0/3, 3/6), Trapani 2 (0/2, 0/1), Chiotti 10 (4/8), Temple 23 (3/7, 5/8), Di Prampero ne, Ferrero 1 (0/2 da 3), Janning 13 (2/5, 2/6), Dunigan 2 (1/2). All.: Crespi Vanoli Braga Cremona: Cinciarini 7 (2/2, 0/2), Lottici ne, Antonelli 2 (1/2), Tabu 11 (4/5), D'Ercole 2 (1/1), Perkovic 4 (1/6, 0/1), Milic 17 (6/10), Wafer 22 (7/11, 1/5), Thomas 9 (3/4, 1/2), Mazic ne, Belloni ne, Bavcic (0/1 da 2). All. Mahoric 
L'Italia non rispetta le direttive europee in materia di sicurezza nei luoghi di lavoro. Con una lunga e dettagliata lettera di "messa in mora", recapitata il 30 settembre scorso al presidente del Consiglio Silvio Berlusconi, la Commissione europea ha aperto un procedimento di infrazione contro l'Italia. Facendo a pezzi, in sei punti, il Testo Unico sulla sicurezza, proprio nella parte riformata dal decreto Sacconi il 3 agosto 2009. Si scopre così che la tanto contestata norma "salva manager", quella che deresponsabilizza i datori di lavoro nel caso di incidente e che il ministro del Welfare Maurizio Sacconi disse pubblicamente  -  sull'onda dei processi Thyssen e Eternit - di aver stralciato, è in vigore. Mimetizzata dentro una complessa ragnatela di articoli e commi, ma ancora lì nel Testo Unico. Tutto nasce dalla petizione di un operaio metalmeccanico di Firenze, Marco Bazzoni. A novembre del 2009, a titolo individuale  e senza organizzazioni alle spalle, ha scritto alla Commissione europea, convinto che il decreto Sacconi appena approvato violasse alcune disposizioni dell'Ue. La Commissione ha dichiarato ricevibile la petizione a marzo del 2010. Poi i tecnici che si occupano di affari sociali e lavoro per mesi hanno passato al setaccio il Testo Unico, parlando anche con i funzionari del ministero del Welfare. A settembre di quest'anno, è stata decisa "la costituzione in mora" contro l'Italia <<per l'incorretto recepimento di alcune disposizioni della direttiva 89/391/CEE. Puntando il dito soprattutto sulla <<deresponsabilizzazione del datore di lavoro in caso di delega o subdelega (della sicurezza, ndr). Per ritrovare la "salvamanager" bisogna fare le acrobazie da un articolo all'altro del nuovo Testo Unico. Il presupposto di partenza è che i datori di lavoro e i dirigenti possono delegare e subdelegare specifiche funzioni in materia di salute e sicurezza sul lavoro (art. 18), mantenendo comunque l'obbligo di vigilare sul delegato. Obbligo che si considera pienamente assolto (art. 16 comma 3) in caso di adozione e ed efficace attuazione del modello di verifica e controllo. Eccolo il passaggio che ha insospettito la Commissione. A valutare se i dirigenti abbiano correttamente vigilato e siano da ritenere non penalmente responsabili in caso di incidente, a valutare cioè se il modello di verifica e controllo sull'operato dei delegati alla sicurezza sia stato efficace, non è un soggetto terzo come l'Ispettorato del Lavoro, e nemmeno un giudice in sede di accertamento penale, com'è stato fino a prima della riforma. E' un organismo paritetico (art 51), costituito proprio da associazioni di datori di lavoro, quindi con un obiettività di giudizio quantomeno limitata. Una "salvamanager" più complicata e leggermente depotenziata rispetto a quella inserita nella bozza del decreto Sacconi, che aveva efficacia retroattiva applicandosi ai processi in corso, ma comunque considerata un escamotage dalla Commissione a vantaggio dei capi delle aziende. E non è l'unico profilo di irregolarità ravvisato nel Testo Unico. La normativa italiana sarebbe in contrasto con la direttiva europea  -  si legge nella lettera di messa in mora  -  anche per l'obbligo di disporre di una valutazione dei rischi per la sicurezza e la salute durante il lavoro per i datori che occupano fino a 10 dipendenti e per la proroga dei termini impartiti per la redazione del documento di valutazione dei rischi per le nuove imprese o per modifiche sostanziali apportate ad imprese esistenti. Il Testo Unico (art 28) concede infatti al datore di lavoro ben 90 giorni dall'inizio dell'attività per elaborare il documento sulla valutazione del rischio. Troppi, secondo la Commissione. Le altre quattro contestazioni riguardano l'obbligo di valutazione del rischio di stress legato al lavoro, l'applicazione della normativa su sicurezza e salute per le cooperative sociali e le organizzazioni di volontariato della protezione civile, le disposizioni di prevenzione incendi per gli alberghi con oltre 15 posti letto, esistenti in data aprile 1994. Adesso il governo italiano ha due mesi di tempo per trasmettere alla Commissione le proprie osservazioni. Dopodiché, in caso di chiarimenti non sufficienti, avrà un po' di tempo (si parla di altri due mesi) per modificare il Testo Unico ed evitare il ricorso per inadempimento alla Corte di Giustizia dell'Unione Europea, con relative possibili e onerose sanzioni. 
Insieme per ricordare quel 16 ottobre del 1943 in cui gli ebrei romani furono deportati nei campi di sterminio nazisti. Stasera, sulla piazza che porta il nome di quella terribile data, nel quartiere ebraico di Roma si è svolta una celebrazione al termine della tradizionale fiaccolata organizzata dalla Comunità di Sant'Egidio e dalla Comunità ebraica della Capitale. "Festeggiamo la Festa delle Capanne - ha spiegato il rabbino capo di Roma, Riccardo Di Segni - a ricordo della traversata degli ebrei nel deserto. I nazisti che non avevano rispetto né della memoria né delle persone hanno violato anche il senso di questa festività. E' come se in una comunità cristiana fosse stata operata violenza nel giorno di Natale". Alla cerimonia, oltre agli interventi del cardinale Agostino Vallini e del presidente dell'Ucei, Renzo Gattegna, ha preso la parola il presidente della Comunità ebraica Riccardo Pacifici. "Le sfide che ci attendono sono tante - ha detto - rompere il muro di sospetto, della xenofobia e del razzismo. Roma, l'Italia e gli ebrei non hanno paura". "L'oblio di tanta sofferenza sarebbe un impoverimento morale imperdonabile", ha detto il cardinal Agostino Vallini, vicario di Roma, auspicando che la memoria di quel 16 ottobre "si elevi costantemente come monito solenne per la difesa dei diritti inalienabili dell'uomo e dei popoli e formi le menti e i cuori a saper resistere al pericolo di ogni risorgente razzismo e antisemitismo". "Non siamo qui solo a ricordare - ha detto il sindaco di Roma Gianni Alemanno - quel giorno infame in cui la violenza e l'odio politico nazifascista alimentato dal razzismo si sono uniti per atti di violenza anche nei confronti di bambini. Questa marcia, la più drammaticamente bella, è l'esercizio più importante per il futuro. Dobbiamo rispondere con forza che Roma non dimentica i suoi bambini e quei suoi cittadini portati via. Ecco il nostro impegno: Roma non vuole dimenticare". Alemanno ha fatto poi riferimento agli atti di violenza accaduti ieri e ha ricordato, salutato da un applauso, la prossima liberazione di Shalit. "Da mesi - ha affermato il presidente della Provincia di Roma Nicola Zingaretti - tanti ragazzi stanno entrando nelle case degli anziani con telecamere per raccogliere testimonianze per la Banca della Memoria, e guardando quei video spesso emerge il 16 ottobre come data che ha segnato e ferito questa città. Ascoltando quelle voci si comprende il valore di questa bellissima marcia perché la Memoria è la volontà di tramandare i valori negativi che erano dietro quei fatti storici. Il 16 ottobre non deve stare solo nei libri di storia ma ci deve imporre tutti i giorni coerenza perchè nessuno si senta più solo per la sua religione". Il presidente della Regione Lazio Renata Polverini ha infine ricordato il viaggio della memoria che ha appena compiuto con i ragazzi in Polonia: "il Ghetto di Cracovia, il lager di Auschwitz riescono a far comprendere meglio di tante parole ai ragazzi ciò che è accaduto. Ci torneremo ma porteremo i giovani anche in altri campi perchè vogliamo farli anche 'spaventare' per dare loro il testimone che ciò non accada più. Non vogliamo più vedere quanto accaduto tanti anni fa e quello che è accaduto ieri". Per Andrea Riccardi di Sant'Egidio "ricordare il 16 ottobre è una memoria viva che si rinnova ogni anno e ci aiuta a combattere a mani nude tutti i germi di disprezzo che sono ancora nella nostra società". A rafforzare gli auspici, subito dopo la cerimonia i partecipanti si sono recati al giardino della sinagoga per festeggiare, insieme, il Succot. 
ROMA - In attesa del big match di domani sera (ore 20) tra Trento e Macerata, la quarta giornata consegna verdetti importanti. A godersi, per ora, il primato in solitario e a punteggio pieno una rinnovata Modena che schiaccia un'inesistente Piacenza nel derby emiliano. Passo in avanti con difficoltà per la Bre Banca (momentanea seconda) che fatica contro l'Andreoli Latina e vince al tie break. I laziali si confermano nelle zone alte della graduatoria. Successo in trasferta per l'Acqua Paradiso Monza sul campo di Ravenna (ultima in classifica). Rinascita di Sisley Belluno e M. Roma Volley: la prima in casa contro San Giustino e i capitolini a Vibo Valentia. IL DERBY VENETO LANCIA VERONA - Il derby veneto lancia la Marmi Lanza Verona, vittoriosa al quinto set, e conferma i progressi della neopromossa Fidia Padova. Nell'anticipo Cuneo è costretta a una rimonta contro l'Andreoli Latina. La squadra allenata da Gulinelli messa in difficoltà su tutti i fronti dall'allegra banda guidata in panchina dal "professor" Prandi in un match durato due ore e un quarto. Le due squadre si equivalgono, basta leggere i numeri: per entrambi 50 per cento di efficacia in attacco e tre muri per parte. Per sua fortuna la Bre Banca si affida a un Vissotto perfetto con 35 punti e il 56 per cento in attacco. Ma dall'altra parte un applauso va da Alain Roca con 20 punti e ben 67 per cento di palloni schiacciati. MODENA MARCIA TRIONFALE - Casa Modena continua la sua trionfale marcia senza grossi problemi. Piacenza (senza Zlatanov e Holt) può fare poco contro una squadra ben costruita e in crescita. La differenza nei numeri: i canarini sfoderano un attacco al 58 per cento e una ricezione al 59, risponde la Copra con 37 in attacco e 35 in ricezione. Migliore in campo lo schiacciatore casalingo Dick Kooy con una prestazione da stropicciarsi gli occhi: 19 punti, quattro ace, due muri, 75 per cento in ricezione e 81 per cento in attacco. BAGNOLI: "MA PIACENZA NON ERA aL MEGLIO - Coach Bagnoli, però, ammette: "Bisogna riconoscere che Piacenza non era al meglio. Noi abbiamo fatto una buona prestazione sia per concentrazione che applicazione". Verona suda per avere ragione di Padova e rischia nella fase centrale del match. A dare una mano agli scaligeri Gasparini (37 punti e migliore in campo) decisivo al servizio e Kromm ( 22 punti). Ravenna dà fastidio a Monza solo nel secondo set, per il resto la serata dei brianzoli scorre via senza palpitazioni. Una buona prova collettiva condita dai 22 punti di Rooney, 13 di Nikic, 12 Roumeliotis e 11 di Forni. BELLUNO RISORGE - Risorge Belluno davanti ai suoi nuovi tifosi e lo fa con una prova di carattere e una vittoria pesante. La prima novità sotto rete è lo storico libero Farina alla 14esima stagione con la Sisley, schierato a partire da oggi perché tesserato in ritardo. Segnali confortanti pure dalle prestazioni di Horstink (18 punti e 73 per cento in attacco) e dalla regia di Suxho. Coach Piazza soddisfatto: "Partita ben giocata. Ho visto una squadra carica dopo le prime tre sconfitte. Possiamo ancora migliorare tanto ma sono contento per il livello raggiunto da Horstink. Nonostante i punti perso per strada, una gara come questa ci dà fiducia". ROMA SBANCA REGGIO CALABRIA - Cancella lo zero in classifica il sestetto capitolino che espugna con facilità il palazzetto di Vibo Valentia. In Calabria emergono, per la prima volta quest'anno, le potenzialità e la forza della squadra allenata da Andrea Giani. Il tecnico cambia qualcosa nell'assetto in avvio di gara e propone Paparoni nel ruolo di libero all'esordio e a sorpresa Cisolla al posto di Maruotti. Mattatori della serata Zaytsev con 11 punti e l'opposto Sabbi con 15 punti. SISLEY BELLUNO - ENERGY RESOURCES SAN GIUSTINO 3-0 (25-21, 25-22,  26-24) - SISLEY BELLUNO: Abdelaziz, Szabò, Fei 10, Horstink 18, Dolfo, Farina  (L), Kohut 6, De Togni 4, Suxho 3, Ogurcak 8. Non entrati Curti, Antonov,  Sorato. All. Piazza. ENERGY RESOURCES SAN GIUSTINO: Creus Larry 5, Rauwerdink 4,  Mc Kibbin 2, Cozzi 8, Bartoletti, Conte 12, Petkovic, Giovi (L), Urnaut 16. Non  entrati Finazzi, Tholse, Lo Bianco. All. De Giorgi. ARBITRI: Satanassi, Cipolla.  NOTE - Spettatori 1100, incasso 6000, durata set: 26', 27', 28'; tot: 81'. CMC RAVENNA - ACQUA PARADISO MONZA BRIANZA 1-3 (21-25, 29-27, 19-25, 19-25)  - CMC RAVENNA: Mengozzi 3, Leonardi 2, Bendandi, Corvetta 1, Sirri 6, Tabanelli  (L), Quiroga 15, Moro 10, Brunner 10, Gruszka 12, Roberts 10. Non entrati  Verhanneman, Gallosti. All. Babini. ACQUA PARADISO MONZA BRIANZA: Ciabattini  (L), Rossini (L), Zhukouski, Nikic 13, Forni 11, Molteni, Buti 6, Rooney 22, De  Cecco 3, Gavotto 6, Roumeliotis 12. Non entrati Aleksiev, Shumov. All. Zanini.  ARBITRI: Padoan, Zucca. NOTE - Spettatori 2700, durata set: 28', 34', 27', 26';  tot: 115'. BRE BANCA LANNUTTI CUNEO - ANDREOLI LATINA 3-2 (24-26, 25-23, 24-26, 25-23,  15-10) - BRE BANCA LANNUTTI CUNEO: Mastrangelo 8, Henno (L), Ngapeth 15,  Fortunato 5, Wijsmans 21, Vissotto Neves 35, Grbic 4, Patriarca 1, Rossi,  Baranowicz. Non entrati Van Lankvelt, Caceres, Pieri. All. Gulinelli. ANDREOLI  LATINA: Rivera Caamano 8, Hardy-dessources 11, Gitto 8, Sottile 1, Jarosz 9, De  Pandis (L), Guemart, Troy 16, Roca Borrero 20, Cester 1, Fragkos 2. Non entrati  Tailli, Galabinov. All. Prandi. ARBITRI: Puecher, Sampaolo. NOTE - Spettatori  3100, incasso 12000, durata set: 29', 29', 32', 29', 18'; tot: 137'. CASA MODENA - COPRA ELIOR PIACENZA 3-0 (25-20, 25-13, 25-18) - CASA MODENA:  Manià (L), Sala 4, Dennis 11, Kooy 19, Yosifov 9, Esko 3, Martino, Casoli,  Anderson 12. Non entrati Catellani, Diachkov, Nemec, Carletti. All. Bagnoli.  COPRA ELIOR PIACENZA: Ammerman 1, Marra (L), Kral 2, Sidibé 3, Papi 7, Zhekov,  Nikolov 15, Tencati 4, Marretta 3, Penchev 1. Non entrati Massari, Zlatanov.  All. Lorenzetti. ARBITRI: Gnani, Vagni. NOTE - Spettatori 3690, incasso 25611,  durata set: 26', 21', 25'; tot: 72'. TONNO CALLIPO VIBO VALENTIA - M. ROMA VOLLEY 0-3 (27-29, 16-25, 19-25) -  TONNO CALLIPO VIBO VALENTIA: Falasca 7, Coscione 2, Cernic 6, Diaz 11, Grassano,  Bratoev, Rak 7, Bonetti, Klapwijk 4, Barone 9, Fanuli (L), Nikolov 2. Non  entrati Mignolo. All. Blengini. M. ROMA VOLLEY: Lebl 3, Paolucci, Paparoni (L),  Maruotti, Zaytsev 17, Boninfante 4, Bencz 2, Sabbi 15, Cisolla 10, Bjelica 7.  Non entrati Passier, Puliti, Corsano. All. Giani. ARBITRI: Braico, Boris. NOTE -  Spettatori 1000, incasso 5500, durata set: 32', 25', 26'; tot: 83'. MARMI LANZA VERONA - FIDIA PADOVA 3-2 (25-16, 22-25, 22-25, 25-21, 15-6) -  MARMI LANZA VERONA: Popp 6, Ter Horst, Calderan, Meoni 5, Smerilli (L),  Patriarca 7, Zingel 6, Casarin, Kromm 22, Postiglioni, Gasparini 37. Non entrati  Kosmina. All. Bagnoli. FIDIA PADOVA: Garghella (L), Schwarz 2, Gonzalez 6,  Cricca 4, Koshikawa, Rosso 10, De Marchi 7, Simeonov 27, Semenzato 7, Suljagic  1. Non entrati Tiberti, Giannotti, Zingaro. All. Montagnani. ARBITRI: Prandi, La  Micela. NOTE - Spettatori 2480, durata set: 25', 29', 28', 31', 13'; tot: 126'. Leggi i commenti I commenti dei lettori 
