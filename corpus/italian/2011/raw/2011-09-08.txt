"Nei pressi del noto Liceo Tacito di Roma si trova la "grattachecca di Sora Maria", molto nota tra i giovani romani. Sapresti indicare quali sono i gusti tipici serviti? Menta, limone, amarena, cioccolato...". No, non è uno dei tanti quiz in voga nei disco-pub della capitale, ma una delle 80 domande che componevano il test di ingresso al corso di laurea in professioni sanitarie dell'università La Sapienza di Roma, che si è svolto questa mattina in un'aula della clinica pediatrica del Policlinico Umberto I. Facile immaginare la faccia delle aspiranti matricole quando dopo un quesito sulla fotosintesi, uno sulla formula del carbonio e l'onnipresente Leopardi, è arrivata la granita - la grattachecca , appunto - di Sora Maria, che notoriamente riscuote un meritato successo tra giovani e non di una delle zone della capitale, ma che molto ben difficilmente si può far rientrare  nell'ambito delle cosiddette domande di cultura generale. Che, per la cronaca, si muovevano tra Dan Brown e il Codice Da Vinci, Vasco Rossi e le sue canzoni,  Mussolini prigioniero sull'isola di Ponza, Clinton e lo scandalo  Lewinsky, La Gioconda e Peter Pan. E poi, vi immaginate la reazione degli studenti provenienti da Genova, Bari, Ancona, o magari anche solo da Tivoli o da altri quartieri romani, che per loro sfortuna non hanno mai avuto il piacere di gustare la tanto acclamata specialità capitolina? E su Facebook, in poche ore centinaia di commenti, molti divertiti altri un po' meno: "E' assurdo che mettano una domanda del genere in un test di medicina! Non è cultura generale... non posso essere giudicato in base alla mia conoscenza dei paninari e grattacheccari di Roma!!!". "Concordo con te, l'ho pensato anch'io che è un'ingiustizia. Pensa che non so manco cos'è Sora Maria... dopo me lo hanno spiegato delle ragazze romane...". "Ma poi quale erano i gusti tipici???". "Era Limoneeeeee!!!". Leggi i commenti I commenti dei lettori 
VENEZIA - "Io sono un'atleta, non un'attrice: devo ammettere che qui alla Mostra non sono al cento per cento a mio agio...". Abito lungo rosso, capelli biondi pettinati all'indietro, trucco aggressivo sul viso dolce, Carolina Kostner non nasconde una buona dose di imbarazzo. Sbarcata per la prima volta alla Mostra del cinema, incontra un gruppetto di cronisti sulla Red Carpet Terrace, tra il palazzo del Casinò e il mare del Lido. Ammettendo di sentirsi un po' fuori posto: "Il pattinaggio è il mio vero mondo - spiega - qui invece l'emozione, il sapere di non essere casa mia, prevale su tutto". FOTO Carolina sul red carpet L'occasione per la presenza della Kostner è la presentazione - a margine delle attività festivaliere ufficiali - di un progetto ambizioso, impegnativo, che la vede protagonista: "Opera on ice", spettacolo sul ghiaccio con alcune delle arie più belle del patrimonio lirico. Anteprima mondiale il primo ottobre, in un'Arena di Verona che sarà rivestita per l'occasione da un milione e 600 mila cubetti d'acqua ghiacciata; e poi passaggio per un solo giorno (date ancora da stabilirsi) in 700 sale cinematografiche, in 40 Paesi del mondo. Allora, Carolina: come affronterà questa nuova sfida? "Quando mi è stato proposto il progetto non credevo che ce l'avremmo fatta: e invece no, il risultato ha superato la mia immaginazione. Cercherò di fare del mio meglio, perché sia una serata perfetta. Certo la paura, anche il terrore, ci sono: non quanto a un'Olimpiade, però". Danzerà sulle note della Tosca e della Carmen. "Due donne molto forti, con storie che finiscono tragicamente. Io invece sono una molto positiva: sto lavorando su come rendere i due personaggi, attraverso le coreografie". E qui a Venezia, alla Mostra, come si sente? "Io appartengo al mondo dello sport, so bene che questo non è il mio ambiente. Proprio per questo, è una grande emozione. Tra un po' sfilerò anche sul red carpet: vado a vedere Killer Joe ( film cult della Mostra , ndr )". Parliamo invece della sua attività atletica: che bilancio fa, a questo punto della carriera? "Sono diventata consapevole che nello sport non può andare sempre bene: nei momenti difficili riconosci chi sei davvero, chi sono i tuoi amici. Misuri la tua forza. Io di momenti difficili ne ho avuti; e so che lungo la mia strada ne avrò altri". Il passaggio finora più difficile? "Dopo Vancouver mi vedevo alla fine della mia carriera, della mia scalata; avevo intenzione di dedicarmi allo studio. Ma il pattinaggio mi mancava: così ho smesso di correre dietro il miraggio delle medaglie e di concentrarmi sul pattinare per me stessa. Perché io il pattinaggio lo adoro, anche come stile di vita. Certo, vincere è sempre bello". Ci rivela qual è per lei il fascino di questo sport? "In gara io non sono una persona fredda, anzi sono molto sensibile, sento la pressione. Ma quando entro in pista e mi sento bene, mi sembra di volare...". 
Chiara, 19 anni, ha appena finito la prova per accedere ai  corsi di laurea in Professioni Sanitarie. "Speriamo bene" dice. Lei spera di  superare la prova. "E’ l’unico corso che garantisce una sistemazione sicura"  aggiunge. Perché in fondo è questo il segreto. Il Campus è superaffollato: a  Bari sono arrivati più di seimila candidati per poco meno di 800 posti. Uno su  sette ce la farà, gli altri rimarranno fuori. "E’ andata bene" spiega Leonardo  Madio, rappresentante studentesco dell’associazione Udu, arruolato per  controllare lo svolgimento della selezione. "Non ci sono stati problemi"  aggiunge. Le misure di sicurezza sono le stesse: i candidati sono passati  attraverso il metal detector, hanno lasciato i propri oggetti personali nelle  buste e hanno affrontato i test. Alle tredici, orario tassativo per la fine  delle prove, la commissione ha imposto la restituzione delle penne, dopo le  polemiche scatenate da una lettera di una candidata alla selezione per la  facoltà di medicina. E così la selezione, quella più affollata, è finita, tra le  speranza degli studenti e sotto il controllo di ben 400 dipendenti, reclutati  dall’ateneo. "Ho provato anche quella per medicina - dice Antonio - sicuramente  una delle due riuscirò a superarla". I posti dei corsi di laurea in Professioni  Sanitarie sono ambiti perché come dimostra il caso del Policlinico, dove ad un  bando di mobilità per cento unità hanno risposto soltanto in venti, quella degli  infermieri è una professione molto ricercata. 
PALERMO - Meno improvvisazioni e meno generalizzazioni. E attenti all'ondata di antipolitica perché il rischio è che si precipiti nel "buio". Giorgio Napolitano, nel corso di un confronto pubblico con Gianfranco Pasquino all'Università di Palermo, torna a far sentire la sua voce. Pronunciando un preciso monito: ""La politica è in affanno e anche i sistemi politici sono in tensione.  Viviamo in una fase in  cui ci si sveglia una mattina e si propone la  modifica di un articolo  della Costituzione. Mi pare ci siano molta  improvvisazione e  approssimazione". Arriva a questo punto un riferimento all'ondata di antipolitica che scuote il Paese. Napolitano, in sintesi, invita a non generalizzare: 'Oggi bisogna prestare qualche attenzione all'uso dilagante di certe espressioni come casta politica o si rischia di diventare come la notte in cui tutto è grigio e diventa nero. Non posso che parlare del Parlamento come di una istituzione fondamentale, insostituibile, irrinunciabile e con una funzione pedagogica". Citando poi l'interpretazione di Gobetti sul fascismo quale sbocco inevitabile per l'italia, Napolitano ha concordato sul fatto che c'è un "nocciolo di verità" in questo ragionamento. Il fascismo "non è un'improvvisa malattia che abbia contagiato l'Italia, c'era una certa incubazione nella cultura antiparlamentare, oggi si può dire antipolitica o antidemocratica - dice l'inquilino del Colle - Sono d'accordo che c'era un'incubazione ma non c'era nulla di determinato e poi ci sono stati tanti fattori che hanno concorso a far precipitare la situazione verso il fascismo". Poi Napolitano cita Antonio Gramsci e la sua riflessione sulla responsabilità della sinistra nella genesi del fascismo, quel "fummo anche noi senza volerlo parte della dissoluzione generale della società italiana", dove "quel noi si riferiva alla parte che Gramsci rappresentava". Tocca alla legge elettorale. "Da tempo sono convinto che sia essenziale una democrazia  dell'alternanza. Questa fu la vera spinta che venne fuori negli Anni  Novanta, con i cambiamenti della legge elettorale. Su quale legge  elettorale favorisca la democrazia dell'alternanza si può discutere. Ad  esempio, la permette la legge elettorale tedesca che ha un impianto  proporzionale non classico: un alto sbarramento di ingresso e la  sfiducia costruttiva, che fu ipotizzata anche dai nostri costituenti" ragiona il presidente. Infine tocca all'Europa e a come starci. O meglio, a come deve starci l'Italia. " Per restare in Europa è necessario un esame di coscienza collettivo che  deve riguardare anche i comportamenti individuali di molti italiani di  ogni parte politica e sociale. Molti italiani devono comprendere che non  siamo più negli anni ottanta e tanto meno negli anni settanta. Il mondo  è radicalmente cambiato e anche noi dobbiamo cambiare i nostri  comportamenti e le  nostre aspettative in senso europeo per mantenere  una nostra prospettiva in Europa". E la crisi economica potrebbe diventare un'opportunità, perché "spinge verso una maggiore integrazione europea" Leggi i commenti I commenti dei lettori 
TORINO - Si respira l'aria della svolta a Torino, dove è stato inaugurato lo 'Juventus Stadium'. Svolta verso la modernizzazione del calcio italiano, di cui si parla tanto ma che finalmente compie il primo passo. Un concetto espresso dal presidente del club bianconero, Andrea Agnelli: "Uno stadio pioneristico, che cambierà il modo di intendere il calcio, e non solo per la Juve ma per tutto il calcio italiano - spiega a Sky -.  Mi piace ricordare che l'idea nacque a metà degli anni '90, ma il progetto è partito nel 2008, in un momento non facile per la società ma anche per il contesto macroeconomico". IL MESSAGGIO DI ANDREA AGNELLI - Successivamente il presidente bianconero si è rivolto alla folla che gremiva gli spalti: "Benvenuti a casa. Siamo decine di milioni nel mondo, milioni in Italia e centinaia di migliaia in città. Siamo gente che sa gioire, soffrire, stringere i denti, noi siamo la gente della Juve. Siamo gente che si riconosce, che sa accettare i risultati ottenuti su un campo verde come questo, con linee che non mentono perchè il campo dice sempre la verità. Un prato come questo ci ha consacrato 29 volte campioni d'Italia, 2 volte campioni d'Europa e due volte campioni del mondo. Oggi si apre un nuovo capitolo di questa leggenda, che supera amarezze e gioie, che supera presidenti e calciatori. Una leggenda che ha scaldato cuori e generazioni, una leggenda che oggi entra in casa sua, la Juventus. Quando entreremo a casa nostra - l'esortazione di Agnelli - sapremo guardarci negli occhi e i nostri sguardi incroceranno i nostri ragazzi, che vogliono vincere perchè vincere è sempre stata una nostra abitudine" JOHN ELKANN RICORDA IL NONNO - Un pensiero a Gianni Agnelli da parte di John Elkann: "Mio nonno sarebbe orgogliosissimo", dice il presidente Fiat. "Ho tanti ricordi di partite e gol viste insieme a lui. Gol di Platini, punizioni di Zidane, gol di Baggio" spiega  al Tg1 il numero uno del Lingotto che, poi alla domanda sulla rivendicazione dello scudetto 2006, tolto ai bianconeri per i fatti di calciopoli ed assegnato all'Inter, dice "la nostra rivendicazione sta nella parità di trattamento, perchè importante è essere cosciente di essere giudicato nello stesso modo degli altri". DEL PIERO E BONIPERTI - Nel corso della cerimonia, suggestivo accostamento a centrocampo, fra la Juventus del presente,  Alessandro Del Piero, e quella del passato, Giampiero Boniperti, classe  1928. Pieno di significato i loro brevi messaggi mandati dal tappeto  verde del nuovo stadio. "Qui ho vinto il mondo - ha esordito Del Piero -  e garantisco che la voglia di vincere è rimasta la stessa". "Sono  qui dopo 67 anni a farvi gli auguri per altre grandi vittorie. Sono  arrivato alla Juventus il 4 giugno 1946 e ricordo ancora adesso quel  momento preciso. Ancora oggi penso che vincere non sia importante, ma  sia l'unica cosa che conta". LIPPI - Non poteva mancare Marcello Lippi, che alla guida della Juve ha vinto 5 campionati: "C'è emozione e nostalgia ogni giorno, oggi l'emozione è stata grande nel momento in cui ho visto lo stadio all'interno. Entrando e avvicinandosi al campo c'è una sensazione di stadio per il calcio. Questo è il calcio. Ed è possibile vedere ogni gesto tecnico, qualsiasi emozione dei giocatori. Noi abbiamo vinto 5 scudetti in 8 anni, una media buona, non facciamo però l'errore che uno stadio tuo sia sinomino di vittorie per forza o terrore per gli avversari. Quando sono andato a giocare in stadi belli e imponenti ho fatto grandi partite perchè impianti così galvanizzano. Il fatto di sentirsi a casa propria - ha concluso Lippi - che la tua società ha costruito uno stadio ti fa appartenere ad una squadra d'elite ma non è sinonimo di vittoria sicura. E' uno stadio per il calcio perchè si vede il calcio in tutte le sfumature". CAPELLO - Parla di svolta anche Fabio Capello: "E' una svolta per il calcio. Un'emozione entrare in uno stadio che non sia obsoleto o con le piste d'atletica. E' solo per il calcio. Un evento per tutto lo sport italiano, gli stadi devono essere di proprietà delle società. Se le società vogliono competere con altre nazioni come l'Inghilterra o la Spagna devono avere impianti di proprietà. E' qualcosa che quando si parla di bilanci esistono nella parte positiva. Impianto senza barriere? E' una cosa molto bella, un segno che dobbiamo cambiare, che si può fare tifo in modo sportivo e non violento. Si può in tutta Italia giocare senza barriere. Bello vedere se gli steward hanno la possibilità di essere rispettati e rispettare ciò che accade. In Inghilterra avviene così e tutto andava a meraviglia. E' qualcosa in più che dobbiamo recuperare per essere competitivi non solo sul calcio ma sportivamente". Capello manifesta comunque anche una vena polemica commentando l'esito dell'accordo fra Figc e Aic e lo scudetto 2006. "Credo che non si possa arrivare all'ultimo giorno a decidere se mettersi d'accordo. Mi sembra impossibile giocare la settimana dopo. E' assurdo ciò che è successo. Le vittorie degli scudetti con me in panchina? Insieme agli altri giocatori le riteniamo guadagnate sul campo e meritevoli di essere date alla Juve. Non c'è nessun polemica, l'ho già detto altre volte. Abbiamo fatto tutto quello che potevamo fare sul campo e quei due campionati sono stati vinti sul campo". PRANDELLI - Presente anche il ct azzurro, Cesare Prandelli: "Questo è uno stadio da record con una cultura nuova, si inizia da qui. Dobbiamo rendere conto tutto ai tifosi, questo stadio è fantastico per loro. Portare la Nazionale a Torino? Penso che ci sia in programma questo, mi auguro di sì. Qui si respira aria nuova, la gente si sente coinvolta, mi auguro di portare la Nazionale qui" Leggi i commenti I commenti dei lettori 
MILANO - Massimo Moratti parla dell'Inter come un innamorato fa della propria fidanzata. "Sono convinto che siamo ancora fortissimi  -  dice il presidente con occhio languido -. Sono fiducioso per il campionato, mentre per la Champions dovremo pensare aduna gara alla volta. L'importante sarà non scendere in campo con la presunzione di essere campioni del mondo" e qui gli occhi si trasformano in cuori grandi così. Un attimo di pausa e ancora: "Nel calcio è fondamentale avere l'umiltà e la voglia di ricominciare sempre a vincere anche dopo tante bellissime vittorie, come le nostre di questi ultimi anni". Applauso. E Moratti, ospite al 40mo anno di fondazione della Banca Popolare di Sondrio, compiaciuto prosegue tirando senza remore una stoccata ai dirigenti che si occupano del mercato: "L'Inter deve fare ancora meglio nelle operazioni in uscita. Che cosa salva il tutto? Il fatto che io sono tifoso e, alla fine, cerco sempre di tenere un equilibrio trala parte economica, affettiva, tecnica". Lo stesso bilanciamento che cerca ditenere quando parla del 'pasticcio Forlan': "A me è dispiaciuto molto per Castaignos perché è un ottimo ragazzo, se fosse venuta fuori questa storia avrebbe giocato lui. E' una cosa abbastanza gravina, però non è che ti metti a picchiare qualcuno. Bisogna semplicemente evitare queste cose". L'INTER E I BILANCI - "Il Fair play è una cosa seria", sottolinea Moratti continuandotutto d'un fiato: "All'estero, magari, alcuni club coprono con una semplice sponsorizzazione il deficit di bilancio. In Italia questo non succede, difficilmente può succedere. In Italia, per la situazione che tutti conosciamo, gli aumenti di capitale non sono più considerati possibili, quindi non si può fare altro che seguire le direttive dell'Uefa". Moratti prosegue entrando nellospecifico: "Il calcio pesa come dieci anni fa, i costi sono gli stessi, cosìcome i valori, è qualcosa di anomalo rispetto all'economia internazionale. Poi, se vogliamo entrare nel dettaglio dell'ultimo mercato, non credo di aver spesocosì poco... Tuttavia, abbiamo ancora spazi per muoverci, per migliorare, percrescere: o vendendo o muovendoci sul piano commerciale. Non con lo stadio, però, come invece è capitato alla squadra di Torino, ma attraverso altre strategie". E a proposito di Juventus, al presidente nerazzurro viene chiesto il suo pensiero sulla strada intrapresa dai bianconeri con lo stadio diproprietà. "E' una cosa intelligente  -  commenta il numero uno di Palazzo Saras-. E' una strada giusta, quella che potrebbe risolvere diversi problemi. Mi hanno inviato all'inaugurazione di stasera, ho ringraziato Agnelli ma avevo questo impegno precedente" IL 3-4-3, IL TERZO INCOMODO TRA GASP E MORATTI  - Il presidente dell'Inter non èpienamente convinto dello schema sposato da Gasperini. Nonostante tutto lascia piena libertà al nuovo allenatore. "Possiamo avere il dubbio del nuovo schema, che però io trovo sia giusto come evoluzione della squadra  -  dice Moratti -. Per questo, sono vicino all'allenatore: avrà successo con l'evoluzione tattica che sta imponendo e, se non dovesse avere successo, il nostro allenatore è intelligente e, se lo riterrà opportuno, lo cambierà. Sono molto fiducioso peril campionato, mentre la Champions League va affrontata, viste le difficoltà, gara dopo gara. L'importante è che non si scenda mai in campo con la presunzione di essere campioni del mondo. Nel calcio è fondamentale avere l'umiltà e la voglia di ricominciare sempre a vincere anche dopo tantebellissime vittorie, come le nostre di questi ultimi anni". Leggi i commenti I commenti dei lettori 
NAPOLI - La Champions League è un evento da onorare. Il Napoli ha disegnato una maglia speciale per l'occasione.  L'azzurro e il grigio scuro impreziositi dall'oro presente sullo stemma, sul colletto e sui numeri che sono completamente luccicanti. Mercoledì 14 il debutto all'Etihad Stadium di Manchester: "Per l'occasione - ha detto De Laurentiis - ho voluto parlare alla squadra. Mi sono intrattenuto trentacinque minuti con i nuovi e ho spiegato loro le nostre regole, poi è toccato ai senatori. Stavolta non faccio sconti: niente intemperanze, vietato togliersi la maglia dopo un gol. Evitiamo le squalifiche inutili. Chi non accetta questa situazione, non gioca. Chiederò a Mazzarri di tenerlo fuori per almeno tre partite. Non ammetto deroghe". Ma, intanto, c'è il campionato: "Non siamo distratti. Il nostro allenatore tiene alta la concentrazione, è molto bravo. Ho visto un gruppo compatto e motivato". Il Napoli ha grandi ambizioni: "Dico che ci sono cinque squadre più forti delle altre. Inter, Milan, Lazio, Napoli e Juventus, poi ci potrà essere qualche possibile sorpresa. Mi piacerebbe ripetere la qualificazione diretta in Champions League, ma non voglio sbilanciarmi. Ci sono anche i nostri avversari". La sua creatura proverà a giocarsela con tutti: "Lo stesso discorso vale per l'Europa. Non siamo stati sfortunati con il girone, dobbiamo misurarci con le grandi per capire a che punto siamo". Non resta che cominciare. Poche ore e il Napoli si tuffa a capofitto nella nuova stagione. Capitolo biglietti per Manchester: ne restano 150 e saranno venduti domani mattina al San Paolo. Leggi i commenti I commenti dei lettori 
Dopo un mese e cinque giorni dall’esplosione che ha devastato un intero palazzo in via Imbriani , a Lecce, il mistero sul boato che ha squarciato la notte del 2 agosto scorso diventa sempre meno fitto. La Procura di Lecce ha infatti individuato un secondo presunto responsabile di quella che solo per un caso fortuito non si è trasformata in tragedia nel cuore della città. Si tratta di Giampiero Schipa, 46enne di Lecce, marito della ex proprietaria del negozio di oggettistica Sogni, obiettivo dell’attentato incendiario degenerato in esplosione a causa dell’ambiente saturo di gas in cui fu appiccato il fuoco. GUARDA LE IMMAGINI Schipa (che è assistito dall’avvocato Giancarlo De Lazzaretti) è stato iscritto nel registro degli indagati con le accuse di incendio in concorso e morte come conseguenza di altro reato. Nell’esplosione, infatti, ci fu una vittima: Michele De Matteis, trentaduenne, il cui cadavere fu trovato nel seminterrato del palazzo e che si sarebbe introdotto nei magazzini del negozio, con l’obiettivo di cospargere i locali di liquido infiammabile e dargli fuoco. I vapori della benzina, però, saturarono l’ambiente chiuso e trasformarono la stanza in una trappola mortale nel momento in cui il giovane azionò l’accendino. Il suo corpo fu trovato sotto un muro, con l’accendino ancora in mano e gli inquirenti non ebbero dubbi sul fatto che fosse proprio lui l’attentatore. Fin dall’inizio, gli agenti della Squadra mobile ipotizzarono che De Matteis non avesse fatto tutto da solo e avviarono la caccia al complice. In poco più di un mese il cerchio si è stretto attorno a Schipa, marito della donna che pochi mesi fa ha ceduto il negozio ad un’altra persona, che avrebbe avuto un ruolo nell’attentato e ora viene ritenuto responsabile anche della morte di De Matteis. L’attuale proprietario, al momento, non risulta indagato, ma i suoi rapporti con gli ex titolari sono al vaglio degli investigatori. 
VENEZIA - Dallo schermo Luciana Littizzetto, con un libro di Giacomo Leopardi piazzato sulla punta del naso, ricorda col grande poeta che "il popolaccio italiano è il più cinico di tutti i popolacci", perché siamo campioni nell'"arte di perseguitarsi scambievolmente con le parole". Di insultarci a vicenda, in altre parole. Filippo Timi, a bordo di una cyclette, cita Alberto Savinio e ci definisce falsamente "immortali", ma anche "grigi e sordi", totalmente privi di passione "come il tegamino di coccio refrettario". Marco Paolini invece, con Umberto Saba, spiega che siamo "non parricidi ma fratricidi", perciò non potremo mai fare una rivoluzione. VIDEO Il trailer del film A mettere insieme questo collage di definizioni di cosa significa essere italiani, in un rimando continuo tra passato e presente, è Davide Ferrario ( Dopo mezzanotte , La strada di Levi ). Che porta qui alla Mostra, nella sezione Controcampo, il documentario Piazza Garibaldi : da Bergamo alla Sicilia e poi nel Meridione, un viaggio nel Paese di oggi ma sulle orme della spedizione di Mille. Un modo per celebrare in maniera poco istituzionale i 150 dall'Unità. In una Penisola stretta a nord dal dominio culturale leghista e a Sud dai problemi di sempre: mafia, camorra, assenza di lavoro. Con tentazioni separatiste varie, come dimostra il movimento neoborbonico. Un tour geografico-emotivo compiuto con la complicità e la collaborazione di personaggi noti. A cominciare, appunto, da Timi, Paolini e Littizzetto, chiamati a leggere brani letterari celebri sull'italianità: l'attrice comica, del resto, è una presenza-feticcio del regista torinese, visto che la ritroviamo in quasi tutti i suoi film. "Luciana che legge Leopardi - spiega oggi al Lido Ferrario, da un tavolino sulla spiaggia dell'hotel Excelsior - è una che fa ridere di per sé: ma le ho detto di non calcare la mani, di mantenersi sobria. Però, visto che il poeta in quel passaggio che lei recita parla proprio della litigiosità del nostro popolo, è chiaro che c'è un rimando ironico alla televisione attuale, quella dei talk show e dei reality. Ho scelto lei per contrasto: come icona di una tv aggressiva, intelligente autoironica". Quanto al significato complessivo del film, viene riassunto, con efficacia, con uno slogan che sentiamo dire nella prima parte, ovvero "La memoria dà fastidio a chi non ce l'ha". E sono in tanti, a non averla. Gli esponenti del Carroccio, ad esempio: "Parlano di territorio e non si rendono conto che i loro contadini stanno diventando cowboy", commenta polemicamente l'autore quando, nelle sua pellegrinazioni sulle tracce dei Mille, approda in una sagra con una sorta di rodeo padano. Ma la memoria sparisce molti chilometri più in giù, in Sicilia. Isola in cui perfino le strade cancellano il ricordo: a Bronte sparisce via Nino Bixio, a Capo D'Orlando piazza Garibaldi viene sostituita con piazza 4 luglio. Il risultato, secondo Ferrario, è questo: "Siamo un Paese che non riesce a immaginare più il futuro, a destra come a sinistra. C'è al massimo indignazione, ma mai cambiamento: questo è il senso della nostra avventura". "Ma il mio è un film antropologico e culturale, non politico", tiene a sottolineare Ferrario. Però gli umori politici, in filigrana, emergono, eccome. I leader - dal presidente del Consiglio a Umberto Bossi - aleggiano, pur non essendo mai nominati: "Non si può fare un viaggio in Italia senza parlare in qualche modo di Berlusconi - spiega il regista - ma il suo emergere è legato soprattutto al discorso demografico che c'è alla fine della pellicola, e che è particolarmente importante: nel giro di 100 anni l'Italia si ridurrà a dieci milioni di sessantenni. L'Italia come la pensiamo non esisterà più. E il premier rappresenta tutto questo: un vecchio di 70 anni che pensa di essere immortale, che si comporta come un ragazzino irresponsabile. Ma non è solo lui: quel vecchio, in realtà, siamo tutti noi". 
