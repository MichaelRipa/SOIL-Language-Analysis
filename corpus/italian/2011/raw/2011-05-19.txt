ROMA - Al via il nuovo tour di Mario Biondi in concerto con i quaranta elementi della Big Orchestra: sabato 21 al Gran Teatro di Roma, in viale di Tor di Quinto (tel. 06.33270050, org. 06.20382934), informazioni e prevendite Green Ticket e TicketOne. Anteprima nazionale per Daniele Silvestri in tour con gli inediti di S.C.O.T.C.H. , l’album pubblicato lo scorso 29 marzo: sabato 21 al Palazzetto dello Sport di Andria (Bari), in viale Germania (tel. 0883.290111, org. 02.29405315), informazioni e prevendite TicketOne. La cantautrice danese Agnes Obel arriva in Italia con l’album d’esordio Philharmonics , già doppio disco di platino in Danimarca e d’oro in Francia: venerdì 20 al Teatro Blu di Milano, in via Cardinale Giovanni Cagliero 26 (tel. 02.690123352, 338.9270485); sabato 21 al Circolo degli Artisti di Roma, in via Casilina Vecchia 42  (tel. 06.70305684); domenica 22 alla Parrocchia Sant’Ambrogio di Villanova (Bologna), in via Villanova 13 (tel. 051.780291). Informazioni e prevendite TicketOne e GreenTicket. Prima data per il nuovo progetto live di Roberto Vecchioni : giovedì 26 al CremArena di Crema (Cremona), in via Dante Alighieri 45 (tel. 0373.85418. biglietteria 899.500055), informazioni e prevendite GreenTicket. (in tournée a maggio: domenica 29 al Teatro Romano di Verona). Al via la decima edizione del World Music Festival 2011 in programma a Merano (Bolzano) dal 26 maggio al 18 agosto. Ad aprire la kermesse giovedì 26 sarà la cantante portoghese Tereza Salgueiro, storica voce dei Madredeus. L'appuntamento è ai Giardini di Castel Trauttmansdorff, in via S. Valentino 51 (tel. 0473.235730), informazioni e prevendite GreenTicket. Donare in musica e Parole 2 , è lo spettacolo musicale in programma giovedì 26 maggio al Teatro Filarmonico di Verona. Special guest dell’evento, che ha l’obiettivo di promuovere e valorizzare la donazione degli organi, sarà Ivana Spagna. L’appuntamento è giovedì 26 al Teatro Filarmonico di Verona, in via dei Mutilati 4/k (tel. 045.8005151, 848.002008). Informazioni e prevendite GreenTicket e GeTicket. Il sassofonista italo - argentino Javier Girotto in concerto con i suoi Aires Tango: sabato 21 alla rassegna Concerti del Mercoledi di Roma, presso Auditorium dell'Università Cattolica Del Sacro Cuore, in largo Francesco Vito 1 (tel. 06.30155715). Ora in Tour 2011 di Jovanotti prosegue sabato 21 e domenica 22 al PalaRossini di Ancona, loc. Passo Varano, in via Cameranense (tel. 071.2901224); martedì 24 alla Fiera Brixia Expo di Brescia, in via Caprera 5 (tel. 030.3463-470, biglietteria 030.2791881); giovedì 26 al PalaCassa di Parma, in via Fortunato Rizzi 67/a (tel. 0521.9961, biglietteria 0521.706214 - 993628). Informazioni e prevendite TicketOne. (in tournée a maggio: sabato 28 e domenica 29 al PalaEvangelisti di Perugia). Simone Cristicchi in All inclusive Live Tour 2011 , un viaggio musicale nel quale il cantatore romano ripercorre la sua carriera artistica. In scaletta i brani dell’album del 2010 Gran Hotel Cristicchi e i brani di successo. Da Vorrei cantare come Biagio Antonacci a Studentessa Universitaria , passando per Che Bella Gente fino a Ti regalerò una rosa , la canzone con la quale nel 2007 ha vinto il Festival di Sanremo: sabato 21 al Circolo Arci Fuori Orario Taneto di Gattatico (Reggio Emilia), in via Don Minzoni 96/b (tel. 0522.671970, 346.6053342). Il compositore e musicista di Sarajevo Goran Bregovic in concerto con i brani tratti dal disco del 2009 Alkohol : domenica 22 al Poiesis Festival di Fabriano (Ancona), in piazza del Comune (tel. 0732.602038), evento gratuito. Due date per lo Yanez tour 2011 di Davide Van De Sfroos venerdì 20 al Teatro San Domenico di Crema (Cremona), in piazza Trento e Trieste (tel. 0373.85418, 899.500055), informazioni e prevendite GreenTicket. Nuovi capitoli per Io e Te Tour di Gianna Nannini venerdì 20 e sabato 21 all’Arena di Verona, in piazza Bra 1 (tel. 045.8005151); mercoledì 24 al Palaverde di Villorba (Treviso), in via Marconi 10/c (tel. 0422.6141); mercoledì 25 al PalaOnda di Bolzano, in via Galvani 4 (tel. 0471.914813). Informazioni e prevendite GreenTicket e TicketOne. (in tournée a maggio: da venerdì 27 a domenica 29 al Nelson Mandela Forum di Firenze; martedì 31 all’Adriatic Arena di Pesaro). La band degli Statuto in concerto con il repertorio di successi e i brani di E’ già domenica : sabato 21 alla Festa di Primavera 2011 di Siena, presso Contrada della Lupa, in Fontenuova, via Vallerozzi, 63 (tel. 0577,48252, org. 0577.236403). (in tournée a maggio: sabato 28 al Vespa Raduno di Isola Liri, Frosinone). Marinai, Profeti e Balene Tour 2011 di Vinicio Capossela farà tappa sabato 21 e domenica 22 al Teatro degli Arcimboldi di Milano, in viale dell’Innovazione 20 (tel. 02.641142200, biglietteria 02.641142212 -214); lunedì 23 al Teatro A. Ponchielli di Cremona, in corso Vittorio Emanuele II 52 (tel. 0372.022000, biglietteria 0372.022001- 002). Informazioni e prevendite TicketOne. (In tournée a maggio: venerdì 27 all’Auditorium Conciliazione di Roma). Massimo Ranieri in Canto perché non so nuotare… da 500 repliche : venerdì 20 e sabato 21 al Teatro Verdi di Firenze, in via Ghibellina 101 (tel. 055.288417, biglietteria 055.212320); domenica 22 al Gran Teatro Mediterraneo di Mercato San Severino (Salerno), in via Sibelluccia 3 (tel. 089.825206) . Informazioni e prevendite TicketOne e BoxOfficetoscana. Tre date per L’Eretico Tour di Caparezza : venerdì 20 al Circolo Arci Fuori di Taneto di Gattatico (Reggio Emilia), in via Don Giovanni Minzoni 96e (tel. 0522.671970); giovedì 21 al C.s. Rivolta di Marghera (Venezia), in via Fratelli Bandiera, 49/a (tel. 041.5381666); giovedì 26 al 105 Stadium di Genova, in lungomare Canepa 155 (tel. 010.6422264). Informazioni e prevendite TicketOne. (in tournée a maggio: venerdì 27 al Festival Collisioni di Novello, Cuneo; domenica 29 al Meeting del Mare di Marina di Camerota, Salerno). L’ Ivy Tour 2011 di Elisa farà tappa: venerdì 20 al Teatro Carlo Felice di Genova, in passo Eugenio Montale 4 (tel. 010.5221001, biglietteria 010.5381337); domenica 22 e lunedì 23 al Teatro Romolo Valli di Reggio Emilia, in piazza Martiri del VII Luglio (tel. 0522.458811). Informazioni e prevendite Green Ticket e VivaTicket. Alessandra Amoroso in concerto con l’album multiplatino Il Mondo in un secondo : venerdì 20 allo Zoppas Arena di Conegliano (Treviso), in via Monticano (tel. org. 049.8644888) (recupero data del 10 aprile); sabato 21 al Pala Dozza di Bologna, in piazza Manfredi Azzarita 8 (tel. 051.6430411, org. 059.451646) (recupero data del 9 aprile). Informazioni e prevendite VivaTicket e TicketOne. Unica data per il Terraferma tour 2011 di Max Pezzali sabato 21 al Gran Teatro Geox di Padova, in corso Australia 55 (tel. 049.8078685), informazioni e prevendite TicketOne. Il Solo tour di Niccolò Fabi prosegue all’insegna del sold out: venerdì 20 al Teatro Italia di Scicli (Ragusa), in piazza Italia (tel. 0932.931917); giovedì 26 al Teatro San Francesco di Scafati (Salerno), in Cavalcavia D’Amaro (tel. 089.8504709). Informazioni e prevendite TicketOne. (in tournée a maggio: venerdì 27 al Circolo Arci Fuori Orario di Taneto di Gattatico, Reggio Emilia). Il trombettista Enrico Rava e il collettivo PMJL Parco della Musica Jazz Lab in We Want Michael , il nuovo progetto ispirato a Michael Jackson: venerdì 20 all’Auditorium Parco della Musica di Roma, in viale Pietro De Coubertin 30 (tel. 06.802411, biglietteria 892.982). La celebre ska band inglese The Selecter in concerto con i successi dell’ep Too Much Pressure : venerdì 20 al Velvet Club di Rimini, in via S. Aquilina 21 (tel. 0541.756111). Ultima data italiana per l’ European Tiny Tour 2011 di Melissa Auf Der Maur sabato 21 al The Cage Theater di Livorno, in via del Vecchio Lazzeretto 20 (tel. 392.8857139). Giovanni Lindo Ferretti , storica voce dei CCCP, CSI e P.G.R. in concerto A Cuor Contento : sabato 21 al Festival MamamiaEstate di Senigallia (Ancona), c/o il Mamamia Music Club, in via Mattei 32 (tel. 366.3226540, 393.9164881); domenica 22 al Teatro Tonio Dei di Lanusei (Nuoro), in viale Don Bosco (tel. 338.8727641, 348.8746683). Informazioni e prevendite VivaTicket e TicketOne. Call To Arms World Tour 2011 degli inglesi Saxon sbarca in Italia per tre date: domenica 22 all’Alcatraz di Milano, in via Valtellina 25 (tel. 02.68016352); martedì 24 al New Age Club di Roncade (Treviso), in via Tintoretto 14 (tel. 0422.841052). Informazioni e prevendite TicketOne. (in tournée a maggio: martedì 31 all’Estragon Club di Bologna). Il trio irlandese dei Two Door Cinema Club suona lunedì 23 ai Magazzini Generali di Milano, in via Pietrasanta 14 (tel. 02.5393948); martedì 24 al Circolo degli Artisti di Roma, in via Casilina Vecchia 42 (tel. 06.70305684), informazioni e prevendite GreenTicket, MailTicket e VivaTicket. I Sud Sound System live con l’ottavo album in studio Ultimamente : venerdì 20 al Live Club di Trezzo sull’Adda (Milano), in via Mazzini 58 (tel. 347 19 77 297); sabato 21 al Poiesis Festival di Fabriano (Ancona), in piazza del Comune (tel. 0732/602038), evento gratuito. Informazioni e prevendite Green Ticket, VivaTicket e TicketOne. (in tournée a maggio: sabato 28 a Larino, Campobasso). The Wombats presentano il secondo progetto discografico This Modern Glitch : mercoledì 25 al Circolo degli Artisti di Roma, in via Casilina Vecchia 42 (tel. 06.70305684); giovedì 26 in via Valtellina 25 (tel. 02.68016352). Informazioni e prevendite GreenTicket e VivaTicket. Pete Yorn in Italia per la prima volte con gli inediti del cd PY : lunedì 23 a La Salumeria della Musica di Milano, in via Pasinetti 4 (tel. 02.56807350); martedì 24 JailBreak Live Club di Roma, in via Tiburtina 870 (tel. 06.4063155, 393.9037901); mercoledì 25 all’ Arterìa Live Music Club di Bologna, in vicolo Broglio 1/e (tel. 338.5411521). Informazioni e prevendite GreenTicket e TicketOne. La cantautrice e musicista Valentina Lupi in concerto con il repertorio tratto dall’album Atto Terzo. Sul palco Matteo Scannicchio al piano, synth e moog e Giorgio Maria Condemi alle chitarre: sabato 21 al Lian Club di Roma in via Flaminia 80/82 (tel. 347.6507244, 338.3612653). Cristina D’Avena in Cartoon Party : venerdì 20 al Piper Club di Roma, in via Tagliamento 9 (tel. 06.8555398).informazioni e prevendite HelloTicket e GreenTicket. Gli undici elementi della funk orchestra romana dei Funkallisto in concerto con i brani di Soul Ragù : sabato 21 al Rising Love di Roma, in via delle Conce 14 (tel. 339.4270672) (special guest: Cor Veleno). Reunion tour per i Bee Hive venerdì 20 all’Estragon Club di Bologna, in via Stalingrado 83 (tel. 051.0955199), informazioni e prevendite TicketOne. (in tournée a maggio: venerdì 27 al Teatro Palatour Perla di Bitritto, Bari; sabato 28 alla Casa della Musica Federico I di Napoli). Il chitarrista e compositore texano Buddy Whittington in concerto venerdì 20 al JailBreak Live Club di Roma, in via Tiburtina 870 (tel. 06.4063155, 393.9037901) (Sul palco il bassista Nathaniel Peterson e la band romana Magic Harp Blues Band), informazioni e prevendite GreenTicket. 
ROMA - Una partita equilibrata e una senza storia nei play off di basket. La gara giocata sul filo dell'equilibrio più assoluto è stata Avellino-Treviso: la Benetton l'ha spuntata al fotofinish (78-82), mentre a Siena la  Montepaschi ha schiantato la Canadian Solar 94-55. TREVISO SBANCA AVELLINO - E' stata una sfida ad alto tasso tecnico quella tra Avellino e Treviso, come da copione per uno degli scontri più interessanti della post season. La spuntano i veneti ma solo nei titoli di coda. Partenza decisa di Treviso con Brunner e Peric. Il super premiato Thomas, Mvp del torneo suona la carica, affonda due dei suoi colpi micidiali, si produce in un doppio assist per Johnson e Cortese ed Avellino recupera per poi passare in vantaggio (8 a 7). Le prime triple di Szewczyk e Motiejunas scandiscono la sostanziale parità a metà periodo con due sole lunghezze di vantaggio a favore dei trevigiani (15 a 17). A rompere i giochi provvede la forza devastante di Moitejunas che fa valere tutti i suoi duecentotredici centimetri. Ventuno personali all'attivo solo a metà gara valgono più di mille parole per il giovane Mpv di Eurocup che spinge i suoi a chiudere il primo round con cinque lunghezze di vantaggio. Secondo quarto sotto la stella di un risorto Dean, un atleta che sembrava destinato a chiudere con il campionato a causa di un grave infortunio e che invece alla prima palla buona piazza una tripla terribile che ridà fiato alle trombe biancoverdi. Vitucci, sempre attento ai cambi umorali, spinge dentro Cortese e Spinelli. Avellino ritrova freschezza e velocità insieme alla forza per operare un nuovo sorpasso (37 a 34). Botta e risposta tra Gentile e Green, Montejunas non fallisce, Skinner fa buona guardia sotto canestro, Casoli all'ultimo secondo utile centra entrambi i liberi e si va tutti al riposo lungo con Treviso sopra di uno. Ritorno sotto tono per Avellino. Una tripla di Green mitiga i danni ma il problema vero per l'Air è perforare la trappola difensiva escogitata da Repesa, anche per l'appannamento di Thomas e per il richiamo in panca di Johnson già al quarto fallo sanzionato. Ma non è finita. Ancora le triple del centrone polacco coniugate alla imprevedibilità di Dean e mantengono il risultato appeso ad un filo fino alla fine quando la conclusione di Szewczyk per il possibile sorpasso si spegne sul ferro rimandando tutti al prossimo sabato. MONTEPASCHI IN VOLO - Separate in classifica da 22 punti al termine della stagione regolare, Siena e Bologna cominciano i playoff con un divario sul campo di 39 punti. La Montepaschi travolge 94-55 la Canadian Solar, la sconfitta più larga di sempre del club emiliano ai playoff, dominando la partita da metà primo quarto fino in fondo, di fatto senza mai togliere il piede dall'acceleratore, toccando il massimo vantaggio di +40 proprio nell'ultimo minuto. Il miglior realizzatore per Siena è Ksistof Lavrinovic, 16 punti di cui 10 dalla lunetta, grazie ai 9 falli subiti, spaventando semplicemente con la sua presenza la difesa ospite, cui non bastano le solite alchimie tattiche di coach Lino Lardo. Di là Simone Pianigiani ha anche 15 punti da Marco Carraretto, il vero match winner con le sue cinque triple su cinque segnate nei primi due quarti per dare l'impronta alla partita, a cui si sono aggiunti i 13 di Milovan Rakovic di cui 12 nei primi otto minuti, i 12 di un continuo Pietro Aradori, i 10 dell'ex David Moss e i 9 di Rimantas Kaukenas, tutti a inizio secondo tempo. Per Bologna, tradita dagli stranieri Homan e Winston, unico giocatore in doppia cifra KC Rivers, 15 punti, 12 dei quali già a metà secondo quarto, prima di spegnersi insieme a tutti i suoi compagni. La Montepaschi scappa con un parziale di 11-0 a metà primo quarto per andare sul 17-6, poi Siena comincia a anche a segnare triple a ripetizione per toccare il 32-13 a inizio secondo quarto. I campioni d'Italia non si fermano e a cavallo del riposo realizzano un altro parziale di 21-4 per doppiare Bologna sul 62-30 a inizio ripresa. Toccato il 76-40 al 28', la Montepaschi non ha pietà e trova il massimo vantaggio sul 94-54 a un minuto dalla fine. Entrambe i quarti riprenderanno sabato con gara 2 in programma sugli stessi parquet di stasera, mentre domani, venerdì, tornano in campo Cantù-Varese e Milano-Sassari. AIR AVELLINO-BENETTON TREVISO 78-82 (27-32, 47-48, 63-64) Avellino: Green 13, Dean 8, Barbaro, Cortese 6, Spinelli 6, Lauwers 5, Casoli 4, Infanti, Iannicelli, Szewczyk 20, Thomas 8, Johnson 8. All.: Vitucci Treviso: Repesa, Cazzolato, Smith 5, Markovic, Skinner 8, Bulleri 7, Nicevic 2, Motieiunas 28, Gentile 20, Peric 4, Wojciechovski, Brunner 8. All.: Repesa Arbitri: Cicoria, Pozzana, Weidmann Note - Tiri da due punti: Avellino 19 /39, Treviso 20/35. Tiri da tre punti: Avellino 9/26, Treviso 7/19. Tiri liberi: Avellino 13/23, Treviso 21/29. Rimbalzi: Avellino 33, Treviso 39. Usciti per 5 falli: Johnson, Brunner. Spettatori 3.700 per un incasso di 42.800 euro. MONTEPASCHI SIENA-CANADIAN S. BOLOGNA 94-55 (29-13, 58-30, 78-45) Siena: McCalebb 5, Zisis 7, Carraretto 15, Rakovic 13, Lavrinovic 16, Kaukenas 9, Ress 7, Michelori, Severini, Stonerook, Aradori 12, Moss 10. All.: Pianigiani. Bologna: Rivers 15, Koponen 7, Bastone, Poeta 7, Homan 8, Winston 2, Sanikidze 4, Martinoni 6, Gailius 6, Fabiani ne, Gazzotti, Bottioni. All.: Lardo. Arbitri: Paternicò, Begnis, Giansanti. Note - Tiri liberi: Siena 17/18, Bologna 8/13. Tiri da tre: Siena 9/21, Bologna 7/21. Spettatori: 3600 circa. Leggi i commenti I commenti dei lettori 
MILANO  - La testa dell'Inter è alla finale di coppa Italia contro il Palermo in programma all'Olimpico il 29 maggio. Ma, il mercato non si ferma. I dirigenti di stanno muovendo su diversi fronti. A fare il punto è Piero Ausilio. Si inizia con Sanchez. Un giocatore che piace da tempo. Un'operazione che oggi non ha però registrato movimenti. "Che ci piaccia come giocatore non è certo un mistero  -  dice Ausilio durante una chat con i tifosi a Inter Channel -. Purtroppo, però, l'Udinese ha un'idea abbastanza onerosa di quanto valga, a ragione o a torto. È sicuramente un professionista che ha fatto bene, un giocatore con un mercato importante, richiesto da squadre straniere, quindi non so che cosa potrà accadere". Acquisti e cessioni è l'argomento che interessa di più i tifosi. Vogliono conoscere tutto, soprattutto quello che succederà. Tevez potrebbe arrivare? Chiedono i nerazzurri. "Mi sembra molto complicato. Pastore? È fortissimo ma c'è il nostro Sneijder che è ancora più forte". L'olandese resta. Ma, in caso di offerta adeguata sarà ceduto. Non ci sono intoccabili e per ingaggiare nuovi giocatori si deve prima vendere. Questa è la linea della società. La stessa dei grandi club che sentono il peso del Fair Play finanziario alle porte. " Julio Cesar? È una delle certezze della nostra squadra  -  continua Ausilio -. Il ritorno di Andreolli? È metà nostro e metà del Chievo, non so se a breve o a lungo termine ma potrebbe accadere che torni. Palacio? È stato avvicinato all'Inter più come conseguenza dei rapporto con il Genoa che nell'ultimo anno hanno portato all'Inter tre giocatori e qualche giovane al Genoa. Credo che probabilmente si è sentito parlare di lui più che altro per un collegarsi a questa situazione. Robben? Uno cui non piace Robben è da ricoverare, è fortissimo e piacerebbe a qualsiasi società. Cosa faranno Suazo e Obinna? Sono tutti e due in scadenza di contratto, quindi...". Quindi non saranno rinnovati. In chiusura il ds nerazzurro fa un bilancio della stagione: "Ritengo che sia una stagione lo stesso positiva, abbiamo vinto due trofei e ce n'è uno per cui dobbiamo giocarci la finale. E comunque firmerei subito di fronte all'idea di vincere di nuovo per cinque anni di fila e poi lasciare un anno lo scudetto ai cugini". Leggi i commenti I commenti dei lettori 
MANDURIA - "Quando mi hanno arrestato....guarda le mie gambe, le mie gambe, guarda come mi hanno picchiato, sulle dita dei piedi. È stata la polizia in Camerun, mi hanno spento le sigarette sulle gambe. Poi sono scappato dalla prigione. Sono andato in Chad, però mi hanno seguito ed è allora che sono andato in Libia. E lìè iniziata la guerra, è stato in quel momento che mi hanno fatto questi tagli sulla mano. Non riesco più a piegare queste tre dita". Ancora: "Mi hanno coperto la testa, mi hanno preso tutti i soldi. Entravano nelle case di notte, buttavano giù la porta, ci attaccavano così. Giuro su Dio che sto dicendo la verità. Non tutte le persone in Libia sono cattive. In tutto il mondo ci sono brave persone e cattive persone. Ma a Bengasi stanno uccidendo molti neri come me. Un mio cugino è stato ammazzato a Bengasi, non ho idea di dove sia adesso. La gente di Bengasi e Misurata non ama le persone di colore. Anche prima della rivoluzione, a Bengasi era così". E il futuro? "Se io fossi nel mio paese farei i soldi. Perché il Camerun è un paese molto ricco. Abbiamo petrolio, oro, diamanti, abbiamo tutto. Se vai in Camerun te ne accorgi. Il nostro problema sono i politici. Un altra voce. "Sulla barca eravamo 218 persone. Noi del Mali eravamo solo 12. Il viaggio ci è costato 600 dollari. Vogliamo trovare lavoro in Europa, nel nostro paese siamo poveri. In Libia avevamo trovato lavoro, ma poi tutto è finito con la guerra. C'è tanta gente armata. Se uscivi di casa ti potevano uccidere". Storie tutte uguali. Nel centro di accoglienza di Manduria si sentono cose di questo genere. Il racconto di una persona si arricchisce con i particolari di tutti gli altri, ma le storie si somigliano tutte. Storie di povertà, di diritti negati, di violenze, di guerre da cui fuggire, di governi corrotti dei quali vergognarsi. Manduria è la struttura di accoglienza temporanea allestita, all'indomani dell'emergenza immigrazione scaturita dall'inizio dei bombardamenti sulla Libia, il 19 marzo scorso. La sua funzione è qualla della identificazione degli immigrati, dalla quale si può entrare e uscire, anche se circondata da misure di controllo per "garantire la massima sicurezza dei cittadini", come specifica il ministero dell'Interno. Medici Senza Frontiere scrive a Berlusconi. Una lettera aperta di Medici Senza Frontiere è stata pubblicata su 13 quotidiani europei e inviata ai leader degli Stati membri dell'Unione Europea impegnati nella guerra in Libia. Nella lettera, l'organizzazione medico umanitaria critica la politica contraddittoria europea, che da un lato proclama  di condurre una guerra per proteggere i civili e dall'altro chiude le sue frontiere alle vittime della guerra stessa, con il pretesto di prevenire un afflusso massiccio di immigrati irregolari. Obblighi dai quali ci si sottrae. "Gli Stati europei impegnati nella guerra in Libia si stanno sottraendo ai loro obblighi, legali e morali, e stanno dimenticando le vittime della guerra di cui sono parte," afferma Konstantinos Moschochoritis, Direttore generale di Medici Senza Frontiere Italia. "Le parole e le azioni dei nostri leader, presentate nella logica della lotta all'immigrazione clandestina, attualmente restringono  l'accesso in Europa delle vittime della guerra. Questo cinismo politico è vergognoso." L'Europa volta le spalle. MSF enfatizza la discrepanza tra l'accoglienza offerta da Tunisia ed Egitto, che hanno già accolto oltre 630.000 persone in fuga dalla Libia, e quella offerta dagli Stati europei che hanno voltato le spalle alle persone che attraversano il Mediterraneo rischiando le loro vite per raggiungere l'Europa. "Le persone che stiamo vedendo a Lampedusa ci raccontano delle violenze e delle minacce che hanno subito in Libia: alcuni sono stati picchiati, altri hanno visto i propri familiari morire davanti ai loro occhi", dichiara Loris De Filippi, Direttore delle operazioni di MSF. "Arrivano esausti, spesso in stato di ipotermia, dopo aver viaggiato per diverse ore, rischiando la vita. Quello che trovano quando raggiungono l'Europa sono condizioni di accoglienza inaccettabili e totale incertezza sul loro futuro". I destinatari. Silvio Berlusconi, Presidente del Consiglio dei Ministri (Italia); Nicolas Sarkozy, Presidente della Repubblica (Francia); Angela Merkel, Cancelliere (Germania); David Cameron, Primo Ministro (Regno Unito); José Luis Rodríguez Zapatero, Primo Ministro (Spagna); Yves Leterme, Primo Ministro (Belgio); Mark Rutte, Primo Ministro (Olanda); Jean-Claude Juncker, Primo Ministro  (Lussemburgo); Fredrik Reinfeldt, Primo Ministro (Svezia); Lars Løkke Rasmussen, Primo Ministro (Danimarca); Jens Stoltenberg, Primo Ministro (Norvegia); Petr Ne? as, Primo Ministro  (Repubblica Ceca); Herman Van Rompuy, Presidente del Consiglio d'Europa; Jerzy Buzek, Presidente del Parlamento Europeo; José Manuel Barroso, Presidente della commissione europea; Catherine Ashton, Vice-Presidente della commissione Europea e Alto Rappresentante per gli Affari Esteri e la Politica di Sicurezza Dove lavora MSF. I team di Medici Senza Frontiere sono attivi in Italia (Lampedusa), in Libia (Misurata, Bengasi e Zintan) e in Tunisia per assistere le vittime della guerra in Libia. Ogni giorno sono testimoni delle conseguenze del conflitto sui civili. A Lampedusa ·MSF si occupa del triage dei pazienti al porto e di seguire le successive fasi del soccorso medico presso i centri di accoglienza e detenzione. Ha anche il compito di valutare le loro condizioni di vita e accesso ai servizi sanitari nei centri dislocati in Italia. Finora, circa 11.175 migranti e richiedenti asilo fuggiti dal conflitto in Libia hanno raggiunto l'Italia. Da febbraio 2011, MSF ha effettuato più di 1.700 visite mediche a migranti e rifugiati a Lampedusa, fornendo un totale di 2.500 kit igienici, 4.500 coperte e 3.500 bottiglie d'acqua. In Libia , a Misurata . Dal 18 aprile, circa 20 membri dello staff di MSF hanno fornito assistenza medica e chirurgica in tre ospedali (Al Abbad, Kasr Ahmed e Ras Tuba) e stanno lavorando per aumentare il numero di pazienti presi in carico da queste strutture. A Bengasi. MSF sta supportando le due farmacie centrali attraverso la fornitura di medicinali essenziali. MSF ha anche valutato le condizioni delle famiglie sfollate attorno a Bengasi a causa del conflitto. L'équipe prevede ora di cominciare le attività nel campo di Al Bayda, dove circa 900 famiglie hanno cercato rifugio. MSF sta anche continuando a supportare il Comitato medico di Bengasi a prendersi cura delle vittime di violenza sessuale e di genere, inclusa l'assistenza psicologica. Continua anche ad aiutare i pazienti affetti da malattie croniche attraverso la fornitura di medicinali per l'HIV e la TB. A Zintan. Dal 30 aprile, una équipe di MSF ha fornito assistenza al personale medico dell'ospedale di Zintan, una città a sud ovest di Tripoli, al fine di far fronte al gran numero di feriti. Circa un centinaio di persone ferite sono state ricoverate nell'ospedale di Zintan dai primi di maggio, a causa degli scontri tra le forze pro Gheddafi e i ribelli. In Tunisia. Fin da marzo, gli psicologi di MSF hanno fornito assistenza alle persone fuggite dal conflitto in Libia, cercando rifugio nei campi vicino al confine. Finora, sono stati forniti più di 4.000 consulti psicologici. Fin dai primi di aprile, più di 40.000 famiglie libiche hanno attraversato il confine con la Tunisia per sfuggire alle violenze nel proprio paese. MSF sta svolgendo attività con le cliniche mobili per fornire assistenza psicologica ai rifugiati che si trovano presso i centri di accoglienza, le cliniche o ospiti presso famiglie lungo la strada che da Dehiba conduce a Tataouine. MSF sta anche supportando alcuni centri sanitari nelle aree dove si trovano i rifugiati, per aiutare il personale medico locale a far fronte all'aumento di pazienti. 
BOLZANO - Pomeriggio di paura per Tania Cagnotto. La tuffatrice è stata coinvolta in un incidente in motorino verso le 15, mentre stava raggiungendo la piscina di Bolzano, sede degli allenamenti. A darne notizia è la stessa Federnuoto. Questa la dinamica dei fatti: pur passando con il semaforo verde, la campionessa italiana è stata colpita da un'automobile, seppur a velocità moderata. L'urto ha causato la perdita di controllo del mezzo guidato dalla Cagnotto, che è caduta sull'asfalto. FRATTURA DELLO SCAFOIDE DELLA MANO - Trasportata al pronto soccorso dell'ospedale di Bolzano, i primi esami hanno evidenziato la frattura dello scafoide della mano sinistra e un profondo taglio, immediatamente suturato, sotto la rotula della gamba destra. In serata l'atleta delle Fiamme Gialle è stata dimessa col braccio ingessato e, seppur con difficoltà, con le stampelle. Non è escluso che nei prossimi giorni Tania, ovviamente con il morale distrutto per l'accaduto, venga sottoposta ad intervento chirurgico. MONDIALI NON A RISCHIO - Già annullata la trasferta in Germania dove il prossimo weekend avrebbe gareggiato al Grand Prix (il circuito paragonato alla Coppa del mondo) di Rostock. Certa anche l'assenza di Tania al Grand Prix di Bolzano programmato dal 10 al 12 giugno. Non è attualmente a rischio la partecipazione della Cagnotto ai Mondiali di Shanghai (16-24 luglio) ma se riuscirà a recuperare a livello fisico e possible che sia penalizzata per la condizione generale. Leggi i commenti I commenti dei lettori 
Manifestazione a Porta Nuova degli addetti alle pulizie di treni e stazioni. “La Ferrovie hanno assegnato gli appalti, 16 milioni di euro, per le pulizie dei treni piemontesi, ma senza la clausola sociale che protegge salario, numero dei lavoratori e contratto nazionale dei servizi ferroviari” denunciano in maniera unitaria Filt Cgil, Fit Cisl, Uil trasporti, Fast ferrovie, Ugl e Orsa. Su 388 lavoratori impegnati nelle pulizie dei treni, 118 potrebbero rimanere a casa e gli altri beccarsi un contratto multiservizi “con un taglio fino al 30% sui 1000 euro che guadagniamo ogni mese”. Il problema riguarda 600 lavoratori se si aggiungono quelli delle officine e delle manutenzioni. Replica dalle Ferrovie: “La clausola sociale vale per i pulitori, ma non per gli addetti alle altre operazioni”. 
