Una rapina è stata compiuta in serata nella gioielleria 'Metalli', in corso Cavour, nel centro di Bari: si tratta del secondo assalto nel giro di pochi giorni dopo il 'colpo' messo a segno il 25 luglio nella gioielleria 'Pesce' del rione Madonnella del capoluogo pugliese. Due persone con il volto coperto, una delle quali armata con pistola, hanno costretto la proprietaria del negozio a consegnare il danaro in cassa e alcuni preziosi. Subito dopo i rapinatori sono fuggiti a piedi. Sul luogo è intervenuta la squadra mobile della questura per gli accertamenti. 
MILANO - Malissimo banche e assicurazioni. Mentre ha tenuto l’industria, con quella pubblica meglio della privata. È la fotografia della crisi che stanno attraversando da quattro anni a questa parte le blue chip di Piazza Affari. Lo certifica l’ufficio studi di Mediobanca che ha analizzato i risultati e l’andamento dei titoli di Borsa dal 2006 alla fine del 2010. Dai dati si evidenzia come i quaranta gruppi principali quotati hanno accusato una caduta del risultato netto del 32% (da 38,5 a 26,2 miliardi di euro), con una perdita di capitalizzazione in Piazza Affari del 41%. Anche se il calo di risultati non ha risparmiato nessun settore, sono state banche e assicurazioni le più colpite, a ulteriore dimostrazione che la crisi in atto da tre anni a questa parte è tutta finanziaria: gli utili delle assicurazioni si sono ridotte del 44,3% e quelli delle banche del 48,5%. L'industria, invece, ha contenuto l'erosione degli utili al 22,2%. E all'interno della grande industria (ma tenendo conto anche delle maggiori utility, come Enel ed Eni), quella controllata dal pubblico ha fatto meno peggio delle aziende private (-15,1% il calo dei profitti contro -35,2%) anche se l'effetto è in buona parte da ascrivere alla crescita dell'Enel grazie all'acquisizione del gruppo spagnolo Endesa. Caso a se stante la 'pubblica' Edison (metà statale con EdF, metà locale con A2a) i cui utili sono tracollati del 97%. Stesso discorso se si prende in considerazione la capitalizzazione di Borsa: anche in questo caso, la crisi ha colpito più duramente le banche e le assicurazioni (-52% a fine 2010 dai livelli 2006 per entrambe) rispetto all'industria (-34%), con i grandi gruppi pubblici che comunque hanno sofferto come quelli privati (-34% e -35%). Sempre in termini di valore in Borsa la 'regina' di Piazza Affari negli ultimi cinque anni è stato comunque il gruppo Fiat-Exor (+43%) seguita dalla Danieli (+40,5%), Campari (+30,2%), Terna (+24,2%), Tod's (+21,6%) e Recordati (+20,5%). Al contrario, crollo per Seat Pagine gialle, che ha perduto il 96% del proprio valore. 
La voce di Rocco Chinnici riemerge da una vecchia cassetta audio: "La mafia ha sempre avuto rapporti con il potere. La mafia non è mai stata con chi è all’opposizione. I partiti del potere, in misura più o meno rilevante, sono purtroppo inquinati dalla mafia". Il consigliere istruttore ha un tono gentile, ma deciso. Risponde alle domande di una giovane studentessa universitaria. "Dal 1970 a oggi — dice — con la potenza economica raggiunta, la mafia condiziona la vita socioeconomica della Sicilia occidentale, evidentemente con riflessi anche nel campo politico". Ascolta un brano dell'intervista Per 28 anni quella cassetta è rimasta dentro una scatola, fra i ricordi di università di una giovane, allora ventunenne, che frequentava il terzo anno della facoltà di Giuri¬sprudenza di Palermo. Accanto alla cassetta è sempre rimasta una copia del giornale dove poi fu pubblicata l’intervista, “Mobydick”, periodico di battaglia dei giovani della Fgci siciliana. La giovane universitaria, Franca Imbergamo, quattro anni dopo entrò in magistratura. Oggi è sostituto procuratore generale a Caltanissetta e ricorda ancora con angoscia il giorno in cui vide in televisione l’auto di Chinnici e quella dei carabinieri Mario Trapassi ed Edoardo Bartolotta dilaniata dal tritolo di Cosa nostra. Poco distante, in via Pipitone Federico, c’era il corpo di Stefano Li Sacchi, il portiere dello stabile dove abitava il giudice. Era il 29 luglio 1983, quattro mesi dopo l’intervista. "Guardando in televisione le immagini della strage — dice Franca Imbergamo — mi resi conto di quanto non avessi compreso la gravità delle cose dette da Chinnici quel pomeriggio, nel suo ufficio al palazzo di giustizia. Solo guardando quelle immagini strazianti capì quanta importanza avevano i fascicoli che Rocco Chinnici teneva con grande ordine sulla scrivania. E allora ripercorsi in un attimo tutti i momenti di quell’intervista, ma ripensai anche alle cose che Chinnici ci aveva detto all’università, durante un ciclo di incontri sulla legge La Torre, da poco introdotta dopo l’assassinio del segretario regionale del Pci. L’intervista doveva essere proprio una sintesi dei ragionamenti fatti in facoltà, perché quegli incontri erano stati un’occasione straordinaria: mai prima di allora un magistrato era stato invitato a Giurisprudenza per parlare di lotta alla mafia". Nell’intervista ritrovata Chinnici ribadisce più volte la necessità dell’impegno dei giovani: "Il pericolo maggiore — dice — sta oggi nella rassegnazione, nella tendenza a considerare la mafia quasi come un male inevitabile della nostra epoca. Bisogna reagire, bisogna far comprendere ai giovani in particolare che la mafia, con la produzione e il commercio delle sostanze stupefacenti, ha superato se stessa nella potenza criminale che l’ha sempre contraddistinta". Sono parole che suonano come profetiche, perché oggi Cosa nostra è tornata a investire nel traffico di droga. Dice Franca Imbergamo: "All’epoca, il movimento studentesco viveva una stagione importante, stava acquisendo consapevolezza del proprio ruolo all’interno della società civile e della lotta alla mafia. Mi chiedo oggi, cosa accada, perché troppo spesso vedo sguardi annoiati fra i ragazzi che incontro a scuola. Non vorrei che gli incontri antimafia, con magistrati ed esperti, siano ormai diventati come l’ora di religione: una monotona routine, giusto un’occasione da non farsi sfuggire per evitare le materie importanti". Chinnici diceva nella sua intervista: "C’è bisogno di cittadini responsabili". È un altro spunto per il ragionamento di Franca Imbergamo sullo stato attuale dell’antimafia: "Vedo un movimento diviso in mille rivoli, in cui si predica tanto, ma poi spesso gli atteggiamenti non sono poi così corrispondenti alle cose dette. Talvolta ho la spiacevole sensazione che manchi trasparenza e che molti abbiano finito per gestire un piccolo potere: così l’antimafia è diventata anche occasione per fare carriera, a tutti i livelli". L’intervista a Rocco Chinnici potrebbe essere anche un manifesto per la nuova antimafia, anche per le parole di speranza che arrivano da quei giorni difficili del 1983. "In una città come Palermo, tanto permeata dalla mafia — diceva il consigliere istruttore — è la stragrande maggioranza della gente, quella silenziosa, quella che teme, ad essere veramente col giudice quando questi fa il proprio dovere". La Imbergamo rilegge questo passaggio e dice: "Mi colpisce ancora oggi la semplicità con cui Chinnici esprimeva concetti di grande importanza. Era un comunicatore di grande fascino, e oggi la magistratura dovrebbe fare proprio una riflessione sul modo in cui si pone all’esterno. Compito dei magistrati dovrebbe essere quello di sensibilizzare l’opinione pubblica rispetto a certe tematiche, spiegando che non si può delegare affatto alla magistratura la soluzione dei problemi, ma è necessario un impegno diretto dei cittadini, ognuno nel proprio ambito. Invece, oggi, vedo una tendenza da parte di alcuni magistrati a compiacersi del proprio ruolo. È un messaggio sbagliato che arriva alla società". Nei giorni scorsi, una copia della cassetta con l’intervista ritrovata è stata donata ai figli del magistrato, Caterina e Giovanni. Un’altra copia è arrivata al presidente del centro Pio La Torre, Vito Lo Monaco, che nel prossimo anno scolastico vuole farla ascoltare agli studenti delle scuole di Palermo. 
La società controllata dal Tesoro, leader  nel settore dell'aeronautica civile e militare, con controllate di  primo piano dal settore energia ai trasporti, ha conosciuto la sua  giornata peggiore di sempre in Borsa. Il titolo del gruppo che vede il  ministero del Tesoro primo azionista con il 34% delle quote è  sprofondato perdendo il 17,3% dopo essere stato a lungo sospeso per  eccesso di ribasso: in una sola seduta sono andati in fumo 680 milioni  di capitalizzazione (alla chiusura di mercoledì sera la società valeva  poco più di 4 miliardi di euro). Il che ha fatto precipitare il titolo  ai minimi degli ultimi cinque anni: nel dicembre del 2006 le azioni  avevano raggiunto i massimi a quota 21,32 euro. Alla chiusura di ieri  hanno toccato 5,56. Ma cosa ha scatenato l'ondata di vendite sul  titolo Finmeccanica? Sostanzialmente i dati dei primi sei mesi  dell'anno. E non tanto per la riduzione del fatturato, che si è limitato  a un calo del 3% a 8.432 milioni rispetto a un anno fa. Quanto  per le previsioni per l'intero 2011: i manager hanno stimato un taglio  dei ricavi che sono ora compresi tra i 17,5 e i 18 miliardi di euro, in  calo rispetto alla precedente indicazione che prevedeva una forchetta  tra 18,3 e 19 miliardi. Ma è il dato dell'utile che spiega bene  la situazione e che ha spaventato il mercato: Finmeccanica ha dichiarato  profitti per 456 milioni, ma sono quasi tutti frutto di una operazione  straordinaria, la cessione del 45% di Ansaldo Energia che ha portato a  incassare 443 milioni. Il che equivale a dire che la società non è più  in grado di generare redditività, a meno di vendere altri gioielli di  famiglia. Finmeccanica, di fatto, paga la riduzione delle spese  militari dei governi occidentali, i difficili rapporti  dell'amministrazione Obama con il governo Berlusconi (tutto il contrario  di quanto avveniva con l'amministrazione Bush), oltre a risentire dello  stato di crisi dell'economia italiana con conseguente calo di ordini in  tutte le sue controllate. Non a caso il nuovo amministratore  Giuseppe Orsi (vicino alla Lega Nord) oggi ha cercato di rassicurare il  mercato, indicando un percorso per i prossimi anni. Ha detto che  Finmeccanica dovrà espandersi il più possibile all'estero, che ci sarà  una riorganizzazione dei settori aeronautica, elettronica per la difesa e  la sicurezza e trasporti e che i manager a capo dei vari settori  avranno vita difficile: "O portano risultati o se ne vanno". A  Cominciare da Ansaldo Breda (settore ferroviario): "O riusciamo a  ristrutturarla o la vendiamo", ha tagliato corto Orsi. Ma la  vicenda Finmeccanica oggi ha anche un risvolto politico-giudiziario. Il  presidente Pier Francesco Guarguaglini ha replicato alle rivelazioni di  Repubblica che ha pubblicato la testimonianza dell'imprenditore Di  Lernia nell'inchiesta Enav. Guarguaglini ha sottolineato in una nota  "l'infondatezza di qualsiasi ipotesi sull'esistenza di versamenti  irregolari da parte di Finmeccanica" e ha ribadito "di non aver mai  costituito fondi neri". Inoltre, in merito alle ricostruzioni  sulla sua riconferma, secondo cui ci sarebbero state pressioni - al  limite del ricatto - sul ministro Tremonti per impedire l'arrivo dell'ad  di Terna Flavio Cattaneo al suo posto, ha sottolineato come "le  interpretazioni appaiono a dir poco fantasiose. Già nel 2009 ho avuto  indicazioni da parte dell'azionista che, nel valutare la successione  alla guida del gruppo, si sarebbe assicurata l'opportuna continuità  nella gestione attraverso la mia conferma nella carica di presidente e  la ricerca di un amministratore delegato adeguato alle esigenze del  gruppo". 
La polemica sui calendari di serie A non arriva a Dimaro, in Trentino, dove il Napoli sta ultimando il ritiro estivo. Un tifoso prova a stuzzicare Paolo Cannavaro  -  che incontra al teatro comunale, assieme a Maggio e Mascara, i circa 400 appassionati azzurri che stanno seguendo la squadra -  sull'argomento del giorno dopo la sfuriata di Aurelio De Laurentiis in Lega. Il capitano sorride, realizza un dribbling alla Lavezzi e fa finta di non capire: "Quello che facciamo noi, è bellissimo". Il riferimento è agli scatti artistici cui i giocatori si sottopongono, nel periodo natalizio, per divertire i tifosi. La questione, insomma, non si affronta. Toccherà ad Aurelio De Laurentiis farlo quando raggiungerà la val di Sole, per accogliere il cardinale, Crescenzio Sepe, che celebrerà la messa in campo e saluterà Mazzarri e tutti i giocatori. Il presidente azzurro oggi ha preferito il silenzio dopo lo sfogo di ieri sera per la vicinanza dei big match (Milan, Inter e Juventus) con gli impegni nei gironi di Champions League. Ha trascorso la giornata a Roma incontrando registi, attori e sceneggiatori per programmare i prossimi film. Nessun commento ufficiale.  Li ha lasciati agli altri. I tifosi  -  presenti in Trentino  -  sono tutti dalla sua parte e lo hanno ribadito durante l'allenamento mattutino. I suoi colleghi, invece, sono divisi. Enrico Preziosi, patron del Genoa, lo ha bacchettato:  "Non può comportarsi sempre così. Glielo dico ad amico, siamo stufi delle sue esternazioni. Non può dire che lui sa fare tutto e gli altri niente. Deve scusarsi". Maurizio Zamparini, invece, lo difende: "Resta un signore nonostante questo comportamento. Fa parte del suo modo di essere e non credo ci saranno conseguenze dopo il suo gesto". Ma dalla Lega Nord piovono critiche. "La sceneggiata di De Laurentis è una cosa incivile, non dovrebbe toccare più un campo di calcio". Così l'europarlamentare leghista Matteo Salvini alla Zanzara di Radio 24."Cosa scommettiamo che adesso faranno vincere lo scudetto al Napoli?" - ha detto ancora Salvini a Radio 24. "In più - aggiunge - dovrebbe pagare la multa per essere salito sul motorino senza casco, spero che la polizia locale milanese faccia il suo dovere, visto che il Comune di Milano è anche senza soldi: a Napoli si usa, ma a Milano gli ricordo che sarebbe vietato - dichiara l'eurodeputato a Radio 24 - Queste sceneggiate mi ricordano lo scudetto vinto anni fa dal Napoli senza troppi meriti: il preludio è simile. Vogliamo anche solo immaginare cosa succederà quando non assegneranno il primo rigore regolare al Napoli? Il suo è un vittimismo inesistente". "Serietà vuole - ha concluso - che uno del suo livello stia zitto. Io comunque penso che qualcuno abbia interesse a far vincere lo scudetto al Napoli". Anche il Codacons chiede una multa salata per il suo atteggiamento "diseducativo" soprattutto per la sua fuga in moto senza casco. Domani una nuova puntata. De Laurentiis raggiungerà Dimaro in mattinata e tornerà sull'argomento che ha infiammato la compilazione dei calendari di serie A. 
ABIDJAN - " Vogliamo tornare a casa, ma non possiamo: la perdurante crisi degli sfollati e l'insicurezza in Costa d'Avorio ". E' il titolo di un rapporto di Amnesty International attraverso il quale denuncia che le forze di sicurezza e le milizie, spalleggiate dallo Stato, stanno creando nel paese africano un clima di paura che impedisce di fare rientro alle loro case a centinaia di migliaia di persone sfollate a causa della violenza postelettorale. Le milizie private di Ouattara. Il rapporto dell'organizzazione per i diritti umani accusa le forze di sicurezza (Fcri) e le milizie Dozo (cacciatori tradizionali) di compiere omicidi e attacchi mirati per motivi etnici, persino dopo l'inaugurazione della presidenza di Alassane Ouattara, costringendo la popolazione dei campi temporanei a non abbandonare quei ripari relativamente sicuri. "Questa situazione sta tenendo oltre mezzo milione di persone lontane dalle loro case e non può continuare cosi'' - ha dichiarato Gaetan Mootoo, ricercatore di Amnesty International sull'Africa Occidentale. "Le autorità devono agire per stabilire una chiara catena di comando e smantellare le milizie che, nonostante la fine del conflitto, proseguono a spargere paura nella popolazione". Nel mirino ancora i fedeli di Gbagbo. I Dozo paiono prendere di mira il gruppo etnico Gue're', ritenuto fedele all'ex presidente Laurent Gbagbo. A rischio sono soprattutto i giovani di robusta costituzione, sospettati di aver fatto parte delle milizie pro-Gbagbo. Nel quartiere di Carrefour, a Due'koue', dove alla fine di marzo centinaia di civili erano stati uccisi, ben pochi Gue'rè sono tornati a casa. Chi lo ha fatto, ha raccontato ad Amnesty International che i combattenti Dozo presidiano la strada principale, andando avanti e indietro con le loro motociclette. Un testimone. Un abitante ha così descritto la situazione: "Non devono fare nulla di più, non hanno neanche bisogno di scendere dalle motociclette. Basta che passino avanti e indietro ogni volta che vogliono, con le loro armi, per metterci paura. E' quello che vogliono". Amnesty International è preoccupata per la "funzione di sicurezza data alle milizie Dozo dalle forze di sicurezza ufficiali della Costa d'Avorio. Uomini armati Dozo gestiscono posti di blocco sulle strade principali dell'ovest del paese, impedendo in questo modo il rientro a casa degli sfollati. "La libertà con cui operano fa supporre che le azioni dei Dozo siano tollerate o anche istigate dal nuovo governo. Il presidente Ouattara e il primo ministro Guillaume Soro devono impegnarsi a fondo per creare un apparato di sicurezza che sia imparziale e che possa proteggere tutti i cittadini ivoriani a prescindere dal loro gruppo etnicò - ha affermato Mootoo. I crimini delle due fazioni. Durante i mesi di violenza che hanno fatto seguito alle contestate elezioni presidenziali, in Costa d'Avorio sono state commesse gravi violazioni dei diritti umani, compresi crimini contro l'umanità e crimini di guerra, tanto dalle forze leali a Ouattara quanto da quelle fedeli a Gbagbo. Secondo le ricerche di Amnesty International, all'inizio di maggio, nella fase di ritiro da Abidjan, mercenari liberiani e miliziani filo-Gbagbo hanno ucciso decine di reali o presunti sostenitori di Ouattara. Molte delle vittime appartenevano alla comunità dioula, considerata fedele a Ouattara. Un sopravvissuto . Fa parte dei Dioula ed ha raccontato ad Amnesty che il 6 maggio scorso i mercenari liberiani hanno ucciso 24 abitanti del villaggio di Godjboue': "Quando sono arrivati, il villaggio era in preda al panico, tutti cercavano di scappare e rifugiarsi nella boscaglia. Mio padre, che era anziano e non poteva correre velocemente, si è nascosto in una casa. I mercenari l'hanno trovato e l'hanno ucciso insieme a un'altra persona". Amnesty International chiede al presidente Ouattara di predisporre con urgenza un piano generale d'azione per stabilire la sicurezza in tutto il paese, che consenta il ritorno in condizioni di sicurezza degli sfollati e dei rifugiati. Il piano dovrà prevedere l'effettivo smantellamento e disarmo delle milizie e di altre forze irregolari. L'Onu a protezione dei civili. Sulla base delle continue violazioni dei diritti umani da parte delle Fcri e dei dozo, Amnesty International ha apprezzato la decisione dell'Operazione delle Nazioni Unite in Costa d'Avorio (Unoci) di aprire otto campi militari nell'ovest del paese per applicare al meglio il suo mandato di proteggere i civili. "Le conseguenze, assai gravi, della recente ondata d'insicurezza e di sfollati devono essere affrontate prontamente, per non vanificare i tentativi di promuovere la riconciliazione in un paese devastato da decenni di tensioni etniche e conflitti violenti", ha concluso Mootoo. 
Roma - Nuova organizzazione interna per Fiat dopo l'acquisizione della maggioranza di Chrysler . Nasce così il "group executive council" (gec), sul modello di quello dell'azienda torinese prima dello scorporo delle attività di Fiat Industrial. La decisione, si legge in una nota, è stata presa con l'obiettivo di integrare le attività delle due aziende automobilistiche. Il gec è il più alto organismo decisione di Fiat dopo il cda e sarà suddiviso in strutture, o meglio livelli. "Oggi è il momento giusto per accelerare nell'integrazione fra Fiat e Chrysler", ha detto l'amministratore delegato Sergio Marchionne. "Queste nomine nel gec sono il risultato di un profondo processo di valutazione delle competenze tecniche e di leadership delle persone. Altrettanto importante è il fatto che riflettono le diversità culturali e geografiche dei nostri business". La struttura. Ogni attività sarà affidata a un chief operating officer (coo). A Marchionne va l'area strategica del Nafta, ovvero Stati Uniti, Canada e Messico, inclusa Chrysler. A Gianni Coda va invece l'Europa, l'Africa e il Medio Oriente, mentre Cledorvino Belini seguirà l'America Latina e Michael Manley l'Asia. Infine i dirigenti per le aziende del gruppo che producono ricambi. Pietro Gorlier per Mopar, Eugenio Razelli per Magneti Marelli e Riccardo Tarantini per Teskid e Comau. La seconda struttura è divisa in base ai marchi. I capi brand presenti nel gec saranno Olivier Francois per Fiat, Lorenzo Sistino per i veicoli commerciali, Harald Wester per Alfa, Abarth e Maserati, Saad Chehab per Lancia e Chrysler, Michael Manley per Jeep e Reid Bigland per Dodge. La terza struttura sarà composta da manager che operando in modo trasversale rispetto alle quattro regioni. Guideranno i processi industriali, ottimizzando le scelte della localizzazione dei capitali che il gruppo dovrà operare nei prossimi anni. La quarta, infine, sarà composta delle funzioni di supporto. Le reazioni. Dure le reazioni dei sindacati. "Se qualcuno aveva ancora dei dubbi, l'attuale struttura dimostra dove sta il centro direzionale: non è in Italia". Lo afferma Giorgio Airaudo, responsabile Auto della Fiom. "In Italia, invece - aggiunge Airaudo - la Fiat sta chiudendo tre stabilimenti: Cnh di Imola, Irisbus di Avellino e Termini Imerese". Stesso tono usato dall'Italia dei Valori. "La nuova struttura di comando annunciata dalla Fiat chiarisce anche ai ciechi e ai sordi le intenzioni dell'azienda", spiega il responsabile del lavoro e welfare dell'IdV, Maurizio Zipponi. "Questa operazione, segna l'abbandono da parte degli azionisti dell'Italia quale Paese produttore di tutto il ciclo dell'auto e corrisponde alla chiusura graduale di alcuni stabilimenti, tra cui Termini Imerese. E' evidente che la Fiat ha ormai deciso di concentrare le funzioni strategiche negli Usa e di considerare come semplici mercati le altre aree, Italia compresa". Anche per il presidente della regione siciliana, Raffaele Lombardo, la riorganizzazione della Fiat è un pessimo segnale. E le sue accuse sono così pesanti da spingersi fino all'insulto. "Questo farabutto di Marchionne continua a giocare sulla pelle dei  nostri figli e la gente si ammazza e ammazza le moglie a Termini Imerese (è successo a un ex operaio della Fiat di Palermo, licenziato per un'infrazione minore, ndr. ).  Scendiamo in piazza anche noi al fianco degli operai, occupiamo i  consigli comunali e mettiamo le tende a Roma non per chiedere elemosine,  ma perché ci diano quello che ci spetta". 
La polemica sui calendari di serie A non arriva a Dimaro, in Trentino, dove il Napoli sta ultimando il ritiro estivo. Un tifoso prova a stuzzicare Paolo Cannavaro  -  che incontra al teatro comunale, assieme a Maggio e Mascara, i circa 400 appassionati azzurri che stanno seguendo la squadra -  sull'argomento del giorno dopo la sfuriata di Aurelio De Laurentiis in Lega. Il capitano sorride, realizza un dribbling alla Lavezzi e fa finta di non capire: "Quello che facciamo noi, è bellissimo". Il riferimento è agli scatti artistici cui i giocatori si sottopongono, nel periodo natalizio, per divertire i tifosi. La questione, insomma, non si affronta. Toccherà ad Aurelio De Laurentiis farlo quando raggiungerà la val di Sole, per accogliere il cardinale, Crescenzio Sepe, che celebrerà la messa in campo e saluterà Mazzarri e tutti i giocatori. Il presidente azzurro oggi ha preferito il silenzio dopo lo sfogo di ieri sera per la vicinanza dei big match (Milan, Inter e Juventus) con gli impegni nei gironi di Champions League. Ha trascorso la giornata a Roma incontrando registi, attori e sceneggiatori per programmare i prossimi film. Nessun commento ufficiale.  Li ha lasciati agli altri. I tifosi  -  presenti in Trentino  -  sono tutti dalla sua parte e lo hanno ribadito durante l'allenamento mattutino. I suoi colleghi, invece, sono divisi. Enrico Preziosi, patron del Genoa, lo ha bacchettato:  "Non può comportarsi sempre così. Glielo dico ad amico, siamo stufi delle sue esternazioni. Non può dire che lui sa fare tutto e gli altri niente. Deve scusarsi". Maurizio Zamparini, invece, lo difende: "Resta un signore nonostante questo comportamento. Fa parte del suo modo di essere e non credo ci saranno conseguenze dopo il suo gesto". Ma dalla Lega Nord piovono critiche. "La sceneggiata di De Laurentis è una cosa incivile, non dovrebbe toccare più un campo di calcio". Così l'europarlamentare leghista Matteo Salvini alla Zanzara di Radio 24."Cosa scommettiamo che adesso faranno vincere lo scudetto al Napoli?" - ha detto ancora Salvini a Radio 24. "In più - aggiunge - dovrebbe pagare la multa per essere salito sul motorino senza casco, spero che la polizia locale milanese faccia il suo dovere, visto che il Comune di Milano è anche senza soldi: a Napoli si usa, ma a Milano gli ricordo che sarebbe vietato - dichiara l'eurodeputato a Radio 24 - Queste sceneggiate mi ricordano lo scudetto vinto anni fa dal Napoli senza troppi meriti: il preludio è simile. Vogliamo anche solo immaginare cosa succederà quando non assegneranno il primo rigore regolare al Napoli? Il suo è un vittimismo inesistente". "Serietà vuole - ha concluso - che uno del suo livello stia zitto. Io comunque penso che qualcuno abbia interesse a far vincere lo scudetto al Napoli". Anche il Codacons chiede una multa salata per il suo atteggiamento "diseducativo" soprattutto per la sua fuga in moto senza casco. Domani una nuova puntata. De Laurentiis raggiungerà Dimaro in mattinata e tornerà sull'argomento che ha infiammato la compilazione dei calendari di serie A. 
MILANO - Malissimo banche e assicurazioni. Mentre ha tenuto l’industria, con quella pubblica meglio della privata. È la fotografia della crisi che stanno attraversando da quattro anni a questa parte le blue chip di Piazza Affari. Lo certifica l’ufficio studi di Mediobanca che ha analizzato i risultati e l’andamento dei titoli di Borsa dal 2006 alla fine del 2010. Dai dati si evidenzia come i quaranta gruppi principali quotati hanno accusato una caduta del risultato netto del 32% (da 38,5 a 26,2 miliardi di euro), con una perdita di capitalizzazione in Piazza Affari del 41%. Anche se il calo di risultati non ha risparmiato nessun settore, sono state banche e assicurazioni le più colpite, a ulteriore dimostrazione che la crisi in atto da tre anni a questa parte è tutta finanziaria: gli utili delle assicurazioni si sono ridotte del 44,3% e quelli delle banche del 48,5%. L'industria, invece, ha contenuto l'erosione degli utili al 22,2%. E all'interno della grande industria (ma tenendo conto anche delle maggiori utility, come Enel ed Eni), quella controllata dal pubblico ha fatto meno peggio delle aziende private (-15,1% il calo dei profitti contro -35,2%) anche se l'effetto è in buona parte da ascrivere alla crescita dell'Enel grazie all'acquisizione del gruppo spagnolo Endesa. Caso a se stante la 'pubblica' Edison (metà statale con EdF, metà locale con A2a) i cui utili sono tracollati del 97%. Stesso discorso se si prende in considerazione la capitalizzazione di Borsa: anche in questo caso, la crisi ha colpito più duramente le banche e le assicurazioni (-52% a fine 2010 dai livelli 2006 per entrambe) rispetto all'industria (-34%), con i grandi gruppi pubblici che comunque hanno sofferto come quelli privati (-34% e -35%). Sempre in termini di valore in Borsa la 'regina' di Piazza Affari negli ultimi cinque anni è stato comunque il gruppo Fiat-Exor (+43%) seguita dalla Danieli (+40,5%), Campari (+30,2%), Terna (+24,2%), Tod's (+21,6%) e Recordati (+20,5%). Al contrario, crollo per Seat Pagine gialle, che ha perduto il 96% del proprio valore. 
La voce di Rocco Chinnici riemerge da una vecchia cassetta audio: "La mafia ha sempre avuto rapporti con il potere. La mafia non è mai stata con chi è all’opposizione. I partiti del potere, in misura più o meno rilevante, sono purtroppo inquinati dalla mafia". Il consigliere istruttore ha un tono gentile, ma deciso. Risponde alle domande di una giovane studentessa universitaria. "Dal 1970 a oggi — dice — con la potenza economica raggiunta, la mafia condiziona la vita socioeconomica della Sicilia occidentale, evidentemente con riflessi anche nel campo politico". Ascolta un brano dell'intervista Per 28 anni quella cassetta è rimasta dentro una scatola, fra i ricordi di università di una giovane, allora ventunenne, che frequentava il terzo anno della facoltà di Giuri¬sprudenza di Palermo. Accanto alla cassetta è sempre rimasta una copia del giornale dove poi fu pubblicata l’intervista, “Mobydick”, periodico di battaglia dei giovani della Fgci siciliana. La giovane universitaria, Franca Imbergamo, quattro anni dopo entrò in magistratura. Oggi è sostituto procuratore generale a Caltanissetta e ricorda ancora con angoscia il giorno in cui vide in televisione l’auto di Chinnici e quella dei carabinieri Mario Trapassi ed Edoardo Bartolotta dilaniata dal tritolo di Cosa nostra. Poco distante, in via Pipitone Federico, c’era il corpo di Stefano Li Sacchi, il portiere dello stabile dove abitava il giudice. Era il 29 luglio 1983, quattro mesi dopo l’intervista. "Guardando in televisione le immagini della strage — dice Franca Imbergamo — mi resi conto di quanto non avessi compreso la gravità delle cose dette da Chinnici quel pomeriggio, nel suo ufficio al palazzo di giustizia. Solo guardando quelle immagini strazianti capì quanta importanza avevano i fascicoli che Rocco Chinnici teneva con grande ordine sulla scrivania. E allora ripercorsi in un attimo tutti i momenti di quell’intervista, ma ripensai anche alle cose che Chinnici ci aveva detto all’università, durante un ciclo di incontri sulla legge La Torre, da poco introdotta dopo l’assassinio del segretario regionale del Pci. L’intervista doveva essere proprio una sintesi dei ragionamenti fatti in facoltà, perché quegli incontri erano stati un’occasione straordinaria: mai prima di allora un magistrato era stato invitato a Giurisprudenza per parlare di lotta alla mafia". Nell’intervista ritrovata Chinnici ribadisce più volte la necessità dell’impegno dei giovani: "Il pericolo maggiore — dice — sta oggi nella rassegnazione, nella tendenza a considerare la mafia quasi come un male inevitabile della nostra epoca. Bisogna reagire, bisogna far comprendere ai giovani in particolare che la mafia, con la produzione e il commercio delle sostanze stupefacenti, ha superato se stessa nella potenza criminale che l’ha sempre contraddistinta". Sono parole che suonano come profetiche, perché oggi Cosa nostra è tornata a investire nel traffico di droga. Dice Franca Imbergamo: "All’epoca, il movimento studentesco viveva una stagione importante, stava acquisendo consapevolezza del proprio ruolo all’interno della società civile e della lotta alla mafia. Mi chiedo oggi, cosa accada, perché troppo spesso vedo sguardi annoiati fra i ragazzi che incontro a scuola. Non vorrei che gli incontri antimafia, con magistrati ed esperti, siano ormai diventati come l’ora di religione: una monotona routine, giusto un’occasione da non farsi sfuggire per evitare le materie importanti". Chinnici diceva nella sua intervista: "C’è bisogno di cittadini responsabili". È un altro spunto per il ragionamento di Franca Imbergamo sullo stato attuale dell’antimafia: "Vedo un movimento diviso in mille rivoli, in cui si predica tanto, ma poi spesso gli atteggiamenti non sono poi così corrispondenti alle cose dette. Talvolta ho la spiacevole sensazione che manchi trasparenza e che molti abbiano finito per gestire un piccolo potere: così l’antimafia è diventata anche occasione per fare carriera, a tutti i livelli". L’intervista a Rocco Chinnici potrebbe essere anche un manifesto per la nuova antimafia, anche per le parole di speranza che arrivano da quei giorni difficili del 1983. "In una città come Palermo, tanto permeata dalla mafia — diceva il consigliere istruttore — è la stragrande maggioranza della gente, quella silenziosa, quella che teme, ad essere veramente col giudice quando questi fa il proprio dovere". La Imbergamo rilegge questo passaggio e dice: "Mi colpisce ancora oggi la semplicità con cui Chinnici esprimeva concetti di grande importanza. Era un comunicatore di grande fascino, e oggi la magistratura dovrebbe fare proprio una riflessione sul modo in cui si pone all’esterno. Compito dei magistrati dovrebbe essere quello di sensibilizzare l’opinione pubblica rispetto a certe tematiche, spiegando che non si può delegare affatto alla magistratura la soluzione dei problemi, ma è necessario un impegno diretto dei cittadini, ognuno nel proprio ambito. Invece, oggi, vedo una tendenza da parte di alcuni magistrati a compiacersi del proprio ruolo. È un messaggio sbagliato che arriva alla società". Nei giorni scorsi, una copia della cassetta con l’intervista ritrovata è stata donata ai figli del magistrato, Caterina e Giovanni. Un’altra copia è arrivata al presidente del centro Pio La Torre, Vito Lo Monaco, che nel prossimo anno scolastico vuole farla ascoltare agli studenti delle scuole di Palermo. 
Una rapina è stata compiuta in serata nella gioielleria 'Metalli', in corso Cavour, nel centro di Bari: si tratta del secondo assalto nel giro di pochi giorni dopo il 'colpo' messo a segno il 25 luglio nella gioielleria 'Pesce' del rione Madonnella del capoluogo pugliese. Due persone con il volto coperto, una delle quali armata con pistola, hanno costretto la proprietaria del negozio a consegnare il danaro in cassa e alcuni preziosi. Subito dopo i rapinatori sono fuggiti a piedi. Sul luogo è intervenuta la squadra mobile della questura per gli accertamenti. 
Roma - Nuova organizzazione interna per Fiat dopo l'acquisizione della maggioranza di Chrysler . Nasce così il "group executive council" (gec), sul modello di quello dell'azienda torinese prima dello scorporo delle attività di Fiat Industrial. La decisione, si legge in una nota, è stata presa con l'obiettivo di integrare le attività delle due aziende automobilistiche. Il gec è il più alto organismo decisione di Fiat dopo il cda e sarà suddiviso in strutture, o meglio livelli. "Oggi è il momento giusto per accelerare nell'integrazione fra Fiat e Chrysler", ha detto l'amministratore delegato Sergio Marchionne. "Queste nomine nel gec sono il risultato di un profondo processo di valutazione delle competenze tecniche e di leadership delle persone. Altrettanto importante è il fatto che riflettono le diversità culturali e geografiche dei nostri business". La struttura. Ogni attività sarà affidata a un chief operating officer (coo). A Marchionne va l'area strategica del Nafta, ovvero Stati Uniti, Canada e Messico, inclusa Chrysler. A Gianni Coda va invece l'Europa, l'Africa e il Medio Oriente, mentre Cledorvino Belini seguirà l'America Latina e Michael Manley l'Asia. Infine i dirigenti per le aziende del gruppo che producono ricambi. Pietro Gorlier per Mopar, Eugenio Razelli per Magneti Marelli e Riccardo Tarantini per Teskid e Comau. La seconda struttura è divisa in base ai marchi. I capi brand presenti nel gec saranno Olivier Francois per Fiat, Lorenzo Sistino per i veicoli commerciali, Harald Wester per Alfa, Abarth e Maserati, Saad Chehab per Lancia e Chrysler, Michael Manley per Jeep e Reid Bigland per Dodge. La terza struttura sarà composta da manager che operando in modo trasversale rispetto alle quattro regioni. Guideranno i processi industriali, ottimizzando le scelte della localizzazione dei capitali che il gruppo dovrà operare nei prossimi anni. La quarta, infine, sarà composta delle funzioni di supporto. Le reazioni. Dure le reazioni dei sindacati. "Se qualcuno aveva ancora dei dubbi, l'attuale struttura dimostra dove sta il centro direzionale: non è in Italia". Lo afferma Giorgio Airaudo, responsabile Auto della Fiom. "In Italia, invece - aggiunge Airaudo - la Fiat sta chiudendo tre stabilimenti: Cnh di Imola, Irisbus di Avellino e Termini Imerese". Stesso tono usato dall'Italia dei Valori. "La nuova struttura di comando annunciata dalla Fiat chiarisce anche ai ciechi e ai sordi le intenzioni dell'azienda", spiega il responsabile del lavoro e welfare dell'IdV, Maurizio Zipponi. "Questa operazione, segna l'abbandono da parte degli azionisti dell'Italia quale Paese produttore di tutto il ciclo dell'auto e corrisponde alla chiusura graduale di alcuni stabilimenti, tra cui Termini Imerese. E' evidente che la Fiat ha ormai deciso di concentrare le funzioni strategiche negli Usa e di considerare come semplici mercati le altre aree, Italia compresa". Anche per il presidente della regione siciliana, Raffaele Lombardo, la riorganizzazione della Fiat è un pessimo segnale. E le sue accuse sono così pesanti da spingersi fino all'insulto. "Questo farabutto di Marchionne continua a giocare sulla pelle dei  nostri figli e la gente si ammazza e ammazza le moglie a Termini Imerese (è successo a un ex operaio della Fiat di Palermo, licenziato per un'infrazione minore, ndr. ).  Scendiamo in piazza anche noi al fianco degli operai, occupiamo i  consigli comunali e mettiamo le tende a Roma non per chiedere elemosine,  ma perché ci diano quello che ci spetta". 
La società controllata dal Tesoro, leader  nel settore dell'aeronautica civile e militare, con controllate di  primo piano dal settore energia ai trasporti, ha conosciuto la sua  giornata peggiore di sempre in Borsa. Il titolo del gruppo che vede il  ministero del Tesoro primo azionista con il 34% delle quote è  sprofondato perdendo il 17,3% dopo essere stato a lungo sospeso per  eccesso di ribasso: in una sola seduta sono andati in fumo 680 milioni  di capitalizzazione (alla chiusura di mercoledì sera la società valeva  poco più di 4 miliardi di euro). Il che ha fatto precipitare il titolo  ai minimi degli ultimi cinque anni: nel dicembre del 2006 le azioni  avevano raggiunto i massimi a quota 21,32 euro. Alla chiusura di ieri  hanno toccato 5,56. Ma cosa ha scatenato l'ondata di vendite sul  titolo Finmeccanica? Sostanzialmente i dati dei primi sei mesi  dell'anno. E non tanto per la riduzione del fatturato, che si è limitato  a un calo del 3% a 8.432 milioni rispetto a un anno fa. Quanto  per le previsioni per l'intero 2011: i manager hanno stimato un taglio  dei ricavi che sono ora compresi tra i 17,5 e i 18 miliardi di euro, in  calo rispetto alla precedente indicazione che prevedeva una forchetta  tra 18,3 e 19 miliardi. Ma è il dato dell'utile che spiega bene  la situazione e che ha spaventato il mercato: Finmeccanica ha dichiarato  profitti per 456 milioni, ma sono quasi tutti frutto di una operazione  straordinaria, la cessione del 45% di Ansaldo Energia che ha portato a  incassare 443 milioni. Il che equivale a dire che la società non è più  in grado di generare redditività, a meno di vendere altri gioielli di  famiglia. Finmeccanica, di fatto, paga la riduzione delle spese  militari dei governi occidentali, i difficili rapporti  dell'amministrazione Obama con il governo Berlusconi (tutto il contrario  di quanto avveniva con l'amministrazione Bush), oltre a risentire dello  stato di crisi dell'economia italiana con conseguente calo di ordini in  tutte le sue controllate. Non a caso il nuovo amministratore  Giuseppe Orsi (vicino alla Lega Nord) oggi ha cercato di rassicurare il  mercato, indicando un percorso per i prossimi anni. Ha detto che  Finmeccanica dovrà espandersi il più possibile all'estero, che ci sarà  una riorganizzazione dei settori aeronautica, elettronica per la difesa e  la sicurezza e trasporti e che i manager a capo dei vari settori  avranno vita difficile: "O portano risultati o se ne vanno". A  Cominciare da Ansaldo Breda (settore ferroviario): "O riusciamo a  ristrutturarla o la vendiamo", ha tagliato corto Orsi. Ma la  vicenda Finmeccanica oggi ha anche un risvolto politico-giudiziario. Il  presidente Pier Francesco Guarguaglini ha replicato alle rivelazioni di  Repubblica che ha pubblicato la testimonianza dell'imprenditore Di  Lernia nell'inchiesta Enav. Guarguaglini ha sottolineato in una nota  "l'infondatezza di qualsiasi ipotesi sull'esistenza di versamenti  irregolari da parte di Finmeccanica" e ha ribadito "di non aver mai  costituito fondi neri". Inoltre, in merito alle ricostruzioni  sulla sua riconferma, secondo cui ci sarebbero state pressioni - al  limite del ricatto - sul ministro Tremonti per impedire l'arrivo dell'ad  di Terna Flavio Cattaneo al suo posto, ha sottolineato come "le  interpretazioni appaiono a dir poco fantasiose. Già nel 2009 ho avuto  indicazioni da parte dell'azionista che, nel valutare la successione  alla guida del gruppo, si sarebbe assicurata l'opportuna continuità  nella gestione attraverso la mia conferma nella carica di presidente e  la ricerca di un amministratore delegato adeguato alle esigenze del  gruppo". 
ABIDJAN - " Vogliamo tornare a casa, ma non possiamo: la perdurante crisi degli sfollati e l'insicurezza in Costa d'Avorio ". E' il titolo di un rapporto di Amnesty International attraverso il quale denuncia che le forze di sicurezza e le milizie, spalleggiate dallo Stato, stanno creando nel paese africano un clima di paura che impedisce di fare rientro alle loro case a centinaia di migliaia di persone sfollate a causa della violenza postelettorale. Le milizie private di Ouattara. Il rapporto dell'organizzazione per i diritti umani accusa le forze di sicurezza (Fcri) e le milizie Dozo (cacciatori tradizionali) di compiere omicidi e attacchi mirati per motivi etnici, persino dopo l'inaugurazione della presidenza di Alassane Ouattara, costringendo la popolazione dei campi temporanei a non abbandonare quei ripari relativamente sicuri. "Questa situazione sta tenendo oltre mezzo milione di persone lontane dalle loro case e non può continuare cosi'' - ha dichiarato Gaetan Mootoo, ricercatore di Amnesty International sull'Africa Occidentale. "Le autorità devono agire per stabilire una chiara catena di comando e smantellare le milizie che, nonostante la fine del conflitto, proseguono a spargere paura nella popolazione". Nel mirino ancora i fedeli di Gbagbo. I Dozo paiono prendere di mira il gruppo etnico Gue're', ritenuto fedele all'ex presidente Laurent Gbagbo. A rischio sono soprattutto i giovani di robusta costituzione, sospettati di aver fatto parte delle milizie pro-Gbagbo. Nel quartiere di Carrefour, a Due'koue', dove alla fine di marzo centinaia di civili erano stati uccisi, ben pochi Gue'rè sono tornati a casa. Chi lo ha fatto, ha raccontato ad Amnesty International che i combattenti Dozo presidiano la strada principale, andando avanti e indietro con le loro motociclette. Un testimone. Un abitante ha così descritto la situazione: "Non devono fare nulla di più, non hanno neanche bisogno di scendere dalle motociclette. Basta che passino avanti e indietro ogni volta che vogliono, con le loro armi, per metterci paura. E' quello che vogliono". Amnesty International è preoccupata per la "funzione di sicurezza data alle milizie Dozo dalle forze di sicurezza ufficiali della Costa d'Avorio. Uomini armati Dozo gestiscono posti di blocco sulle strade principali dell'ovest del paese, impedendo in questo modo il rientro a casa degli sfollati. "La libertà con cui operano fa supporre che le azioni dei Dozo siano tollerate o anche istigate dal nuovo governo. Il presidente Ouattara e il primo ministro Guillaume Soro devono impegnarsi a fondo per creare un apparato di sicurezza che sia imparziale e che possa proteggere tutti i cittadini ivoriani a prescindere dal loro gruppo etnicò - ha affermato Mootoo. I crimini delle due fazioni. Durante i mesi di violenza che hanno fatto seguito alle contestate elezioni presidenziali, in Costa d'Avorio sono state commesse gravi violazioni dei diritti umani, compresi crimini contro l'umanità e crimini di guerra, tanto dalle forze leali a Ouattara quanto da quelle fedeli a Gbagbo. Secondo le ricerche di Amnesty International, all'inizio di maggio, nella fase di ritiro da Abidjan, mercenari liberiani e miliziani filo-Gbagbo hanno ucciso decine di reali o presunti sostenitori di Ouattara. Molte delle vittime appartenevano alla comunità dioula, considerata fedele a Ouattara. Un sopravvissuto . Fa parte dei Dioula ed ha raccontato ad Amnesty che il 6 maggio scorso i mercenari liberiani hanno ucciso 24 abitanti del villaggio di Godjboue': "Quando sono arrivati, il villaggio era in preda al panico, tutti cercavano di scappare e rifugiarsi nella boscaglia. Mio padre, che era anziano e non poteva correre velocemente, si è nascosto in una casa. I mercenari l'hanno trovato e l'hanno ucciso insieme a un'altra persona". Amnesty International chiede al presidente Ouattara di predisporre con urgenza un piano generale d'azione per stabilire la sicurezza in tutto il paese, che consenta il ritorno in condizioni di sicurezza degli sfollati e dei rifugiati. Il piano dovrà prevedere l'effettivo smantellamento e disarmo delle milizie e di altre forze irregolari. L'Onu a protezione dei civili. Sulla base delle continue violazioni dei diritti umani da parte delle Fcri e dei dozo, Amnesty International ha apprezzato la decisione dell'Operazione delle Nazioni Unite in Costa d'Avorio (Unoci) di aprire otto campi militari nell'ovest del paese per applicare al meglio il suo mandato di proteggere i civili. "Le conseguenze, assai gravi, della recente ondata d'insicurezza e di sfollati devono essere affrontate prontamente, per non vanificare i tentativi di promuovere la riconciliazione in un paese devastato da decenni di tensioni etniche e conflitti violenti", ha concluso Mootoo. 
