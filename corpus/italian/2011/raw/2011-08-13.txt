ROMA - Il Presidente della Repubblica, Giorgio Napolitano, ha emanato il decreto legge con le misure anti crisi . Il Capo dello Stato torna però a fare appello a tutte le forze politiche in vista del passaggio parlamentare del testo, dopo le dure critiche sollevate in giornata dalle forze di opposizione. La firma avviene infatti, si legge in un documento diffuso dal Quirinale, "nello spirito del giro d'orizzonte compiuto nei giorni scorsi sui gravi rischi per l'Italia determinati dalle tensioni sui mercati internazionali. Resta dunque ferma - prosegue il testo - la necessità di un confronto aperto in Parlamento e sul piano sociale, attento alle proposte avanzate con la responsabilità che l'attuale delicato momento richiede". Napolitano aveva interrotto anticipatamente le proprie vacanze sull'isola di Stromboli e giovedì era rientrato al Quirinale per seguire da vicino gli sviluppi della crisi. Leggi i commenti I commenti dei lettori 
dal participio del verbo latino debere: ciò che è dovuto). L'obbligo giuridicamente fondato, che ha il debitore, di eseguire una prestazione a favore di un creditore. Tale prestazione può venire espressa in termini economici, come una somma da restituire. Il debito è politicamente rilevante quando il debitore è lo Stato, quanto si tratta cioè di debito pubblico. Questo nasce dalle passività presenti e passate dello Stato, ovvero dall'assommarsi dei deficit annuali di bilancio. Questi disavanzi sono squilibri  fra le entrate e le uscite, generati da circostanze eccezionali (guerre, calamità) o da scelte politiche: di solito i partiti conservatori puntano al pareggio di bilancio, mentre quelli progressisti preferiscono usare il deficit statale come leva per lo sviluppo, per attuare politiche sociali. Per finanziare il deficit lo Stato può stampare moneta (generando inflazione) oppure deve chiedere prestiti: a tale scopo emette di titoli di debito (bond, Bot e Cct) che sono acquisiti da risparmiatori e investitori, i quali diventano così creditori dello Stato, e che ovviamente si attendono la restituzione del capitale e una sua remunerazione con interessi. Uno Stato è, tradizionalmente, sovrano nel contrarre debiti (come nel battere moneta): ma da anni l'Unione europea fissa parametri precisi (rapportati al Pil) tanto del deficit annuale quanto del debito complessivo degli Stati (benché da tali obblighi si sia spesso derogato). In ogni caso, lo Stato non è sovrano nella valutazione del proprio debito; a giudicarne la qualità (e indirettamente la solidità e la solvibilità dello Stato) sono gli acquirenti, soprattutto se internazionali, comperandolo o rifiutandolo o disfacendosene secondo le logiche di mercato (che possono anche essere distorte da intenti speculativi ribassistici). Se uno Stato è giudicato inaffidabile, se cioè si teme che non possa restituire i propri debiti, non rischia di essere chiamato in giudizio, come capiterebbe a un privato, ma subisce una sanzione dalle agenzie di rating che ne declassano il debito, e quindi dai  mercati, dove i grandi investitori istituzionali si sbarazzano dei suoi bond, che così perdono di valore, o non ne accettano di nuovi: lo Stato cioè non riesce  a trovare nessuno che gli presti nuovo denaro, se non pagando interessi alti. La prassi di indebitare lo Stato è antichissima: è stata seguita anche da Pericle per finanziare l'inizio della guerra del Peloponneso (V sec a. C.), ed è stata praticata in ogni epoca storica. L'Italia ha oggi più di 1.900 mld di euro di debito, nonostante la Costituzione (art. 81) vieti che le leggi di spesa siano prive di copertura; in gran parte, si tratta di un debito generato nel corso degli anni Ottanta, ed è di fatto il prezzo non tanto di politiche socialmente avanzate quanto delle mancate riforme, della corruzione, dell'evasione fiscale massiccia, e del clientelismo. Oggi, il debito cresce e il Pil è fermo, il che fa temere i mercati per la solvibilità del Paese, e per la tenuta della sua struttura economica (con conseguente aumento dei rendimenti dei nuovi bond); inoltre, l'Italia non è sovrana nel gestire il suo debito, ma deve ottemperare alle indicazioni della Bce e dei Trattati europei, per mettersi in regola verso la Ue, e ottenerne l'appoggio. Le manovre correttive delle spese e di aggiustamento del bilancio a cui l'Italia (come altri Stati) è obbligata dimostrano che il problema politico non sta solo in chi crea il debito (cioè nel comportamento della politica), né solo in chi lo acquista (risparmiatori o investitori o speculatori), ma anche nell'individuare chi ne risponde in ultima istanza per ripianarlo e per non generarlo più. Infatti, se è vero che il debito è di tutto lo Stato, non è però la stessa cosa se a pagare il peso maggiore del suo risanamento sono i cittadini lavoratori a reddito fisso oppure gli evasori fiscali, i detentori di grandi patrimoni nascosti all'estero, i percettori di rendite finanziarie e anche una classe politica che ha moltiplicato se stessa e le proprie prebende. Su questo punto la differenza fra destra e sinistra può ancora manifestarsi. 
Musica ERCOLANO Dalle 21 al Parco sul Mare della Villa Favorita di Ercolano, via D'Annunzio, per il "Festival delle Ville Vesuviane", di scena i Pooh con il tour "Dove comincia il Sole". I componenti storici Roby Facchinetti, Dodi Battaglia e Red Canzian eseguiranno le canzoni del nuovo album che dà il titolo al concerto e rivisiteranno oltre quattro decenni di successi, da "Piccola Katy" e "Pensiero" a "Uomini soli" e "Noi due nel mondo e nell'anima". Al loro fianco si esibiranno Danilo Ballo alle tastiere, Ludovico Vagnone alle chitarre e Phil Mer alla batteria. Biglietti da 20 a 25 euro. Info 081 732 2134. VARCATURO Al Rama Beach di Varcaturo, via Marina di Varcaturo 8, cocomerata party, la freschezza del frutto di stagione delizierà il palato e coinvolgerà i presenti in una giornata on the beach, tra musica e gusto. MONTE DI PROCIDA Dalle 21.30 a Monte di Procida, piazza XXVII Gennaio, nell'ambito della "Festa della Madonna Assunta", concerto di Giusy Ferreri per il tour "Il mio universo". Una carriera iniziata tre anni fa con la partecipazione alla prima edizione del talent show "X Factor". Tra le hitil più recente "Piccoli dettagli", oltre a "Non ti scordar mai di me", "Novembre", le cover di "Ciao amore ciao" di Luigi Tenco e "Ma il cielo è sempre più blu" di Rino Gaetano. Ingresso gratuito. SORRENTO Dalle 21.30 a Marina Piccola di Sorrento, per la rassegna "Mo'Vita", si balla con la Easychic Orchestra "diretta" dalla decana napoletana delle dj al femminile, Alessandra Argentino. Ingresso più consumazione 13 euro. TEORA Dalle 21 concerto di Marco Masini a Teora (Avellino). In scaletta anche i brani del nuovo cd "Niente di importante", in uscita a settembre. ARIANO IRPINO Dalle 21 concerto di Noemi in piazza Plebiscito ad Ariano Irpino (Avellino). In scaletta anche "Vuoto a perdere" e "Odio tutti i cantanti", singoli tratti dall'album "RossoNoemi", realizzato in California e prodotto da Corrado Rustici. SALERNO Dalle 22, per la rassegna "MoroInSummer", al Lido la Conchiglia di Salerno, lungomare Tafuri, musica brasiliana con i Patacoto e il cantante brasiliano Andre Silva. Con angurie fresche, angolo degustazione birra Brahma. Info 089 792 535. SCALA Dalle 21.30 in piazza Municipio di Scala (Salerno), per la rassegna "Scala incontra New York", i due interpreti del musical italiano Graziano Galatone e Vittorio Matteucci, ancora insieme dal loro debutto in "Notre Dame de Paris" di Riccardo Cocciante. Info 339 589 1655. LAURINO Dalle 22.30 in piazza Magliani di Laurino, per "JazzInLaurino", concerto dei allievi che hanno partecipato ai corsi previsti dal festival. Ingresso libero. Info 388 745 7051. Sito www. jazzinlaurino. it. Classica RAVELLO Dalle 21.45 nell'Auditorium Oscar Niemeyer di Ravello, di scena il Quartetto d'archi della Scala, impegnato nell'esecuzione di musiche di Schubert, Beethoven, Porfir'eviBorodin. Ingresso 30 euro. Info 089 858 422. Teatro MASCHIO ANGIOINO Dalle 21.30 nel cortile del Maschio Angioino, per la rassegna "Ridere", di scena Angelo Di Gennaro nello spettacolo "Il verso del cammello", scritto e diretto da Lino Volpe. Info 081 564 7525 oppure 392 944 0946. Cinema MADRE Dalle 21.30 al museo Madre, via Settembrini 79, per la rassegna "Un'estate al Madre", il film "L'isola di Arturo", di Damiano Daminai, tratto dal romanzo di Elsa Morante. Ingresso libero. Info 081 193 130 16. PARCO DEL POGGIO Dalle 21.10 al Parco del Poggio, viale del Poggio ai Colli Aminei  (in prossimità di Oviesse - Standa), per la rassegna di cinema all'aperto "Accordi e disaccordi", il film "Thor" di Kenneth Branagh con Chris Hemsworth, Natalie Portman, Anthony Hopkins, Tom Hiddleston, StellanSkarsgård, ColmFeore, IdrisElba, KatDennings. Ingresso 4 euro. Info 081 549 1838. PORTICI/ERCOLANO Per la rassegna "FreskoFilm": dalle 21 al secondo Circolo Didattico di Portici, viale Leonardo Da Vinci, il film "Immaturi, di Paolo Genovesi. Dalle 21 al Sentiero di Ercolano, via Vesuvio 71, strada vicinale Piano delle Ginestre, il film "Femmine contro maschi", di Fausto Brizzi. Ingresso 3 euro. Info 081 777 7851. SAN SEBASTIANO AL VESUVIO Dalle 21.15 al Parco Urbano di San Sebastiano al Vesuvio, via Panoramica, il film "Nessuno mi può giudicare" di Massimiliano Bruno con Paola Cortellesi e Raoul Bova. Ingresso 3,50 euro, 1 euro per gli over 65. Info 081 596 7493. Agenda POMPEI Continua la manifestazione "Le Lune di Pompei". Fino al 21 agosto scavi aperti ogni sera, un'ora dopo il tramonto con partenze dei gruppi ogni 20 minuti per la visita archeologica. Previste serate a sorpresa con degustazione di vini dell'azienda vinicola Forno. Ingresso 20 euro, previsti sconti Campania Artecard e famiglia. Info e prenotazione 081 193 03885. Sito www. lelunedipompei. it. SAN NAZZARO Dalle 21 in piazza Roma a San Nazzaro (Benevento), per il "Ferragosto Nazzareno", giochi per bambini. Dalle 22.15 il reggae, rock e ska dei Riotown. Dalle 22.15 i Lassati Abballari. Info 328 335 9219. OASI ALENTO Nell'Oasi dell'Alleato, uscita svincolo sulla variante alla Statale 18, lungo il tratto Agropoli - Vallo della Lucania, apertura no stop fino al 31 agosto con eventi e laboratori per i ragazzi tutti i giorni dalle 9.30 alle 19.30. In programma lo spettacolo teatrale per ragazzi "I tre porcellini", a cura della compagnia "La Mansarda dell'Orco". Ingresso 5 euro. Info 0974 837 003. 

DA ATRANI a Furore, da Sorbo Serpico a Pietraroja. La manovra del governo cancella in Campania sessantotto Comuni al di sotto dei mille abitanti avviando così l’estinzione di tante identità storiche e culturali note ben oltre i confini regionali. Atrani e Furore, gioielli della Costiera amalfitana, scompaiono assieme a Conca dei Marini. Tre perle che finiranno per essere assorbite dai Comuni limitrofi più densamente abitati. Sessantotto amministrazioni da cancellare per contribuire al risanamento del debito pubblico. Di questi, trenta sono nel Salernitano, diciotto in Irpinia, undici in Terra di Lavoro e nove nel Sannio, Provincia che sarà a sua volta cancellata perché ha meno di trecentomila abitanti. Nell’area napoletana, invece, nessuna penalizzazione. Una falcidia in Costiera amalfitana, ma non va meglio più a Sud, nel Cilento, dove svaniscono Salvitelle, Sacco, Pertosa (nota per le grotte dell’Angelo), Castelnuovo di Conza, Bellosguardo, Laurito, Stella Cilento e Cuccaro Vetere, il paese in cui risiede Antonio Valiante, vicepresidente del Consiglio regionale il cui figlio, Simone, è stato per dieci anni sindaco. «Il governo sta causando danni enormi — accusa Antonio Valiante — alla storia dell’Italia. Ho scritto una lettera al mio segretario Pierluigi Bersani affinché ci tuteli perché non si può cancellare così la nostra identità». Decimati anche i Comuni nella provincia di Avellino dove sono a rischio Cassano Irpino (996 abitanti), Villamaina, Rocca San Felice, Tufo, Sant’Angelo all’Esca, Senarchia, Monteverde, San Nicola Baronia, Salza Irpina, Greci, Sant’Angelo a Scala, Parolise, Sorbo Serpico, Torrioni, Chianche, Montaguto, Cairano e Petruro Irpino. Per soli quattro abitanti, dunque, è nella lista nera anche Cassano, patria delle castagne, un paese a metà strada tra Bagnoli Irpino e Montella. Sul sito istituzionale è segnalata come “la terra delle sorgenti” e il sindaco, Salvatore Vecchia, lancia un messaggio alla comunità: «Il mio auspicio è che in autunno ci troveremo con più abitanti e, quindi, con una cifra superiore ai mille anche perché nel corso degli anni abbiamo avuto un andamento fluttuante della popolazione. Ci siamo sempre aggirati attorno a qualche unità in più o in meno dei mille abitanti. Sono fiducioso che i cassanesi, ma anche molte persone che frequentano il nostro paese, possano regolarizzare presto la loro residenza». Undici i Comuni a rischio in provincia di Caserta e anche qui c’è un centro che sfiora la sufficienza, Roccaromana con 997 abitanti. Sotto i mille residenti Fontegreca, Giano Vetusto, San Gregorio Matese, Tora e Piccilli, Valle Agricola, Ciorlano, Gallo Matese, Letino, San Pietro Infine, Rocchetta e Croce. Nel Sannio, oltre alla stessa Provincia, rischiano l’estinzione Arpaise, Castelfranco, Ginestra, San Lupo, San Nazzaro, Santa Croce del Sannio, Sassinoro, Sant’Arcangelo Trimonte (il paese della discarica) e Pietraroja, al confine tra Matese e Molise, dove è stato trovato il fossile di dinosauro denominato “Ciro”. Un centro che nell’Ottocento aveva oltre duemila abitanti ridotti oggi a 618. Sessantotto Comuni, sessantotto identità che rischiano di dissolversi. L’allarme lo rilancia il senatore del Pd Alfonso Andria: «Tante piccole realtà negli ultimi anni hanno già sofferto privazioni notevoli a causa della riduzione dei servizi come i presìdi sanitari, gli uffici postali, le scuole. Se si procedesse all’accorpamento, di fatto sopprimendo quelle autonomie locali, si porrebbero le condizioni di una ulteriore e definitiva demotivazione dei cittadini di quei territori». 
FERRAGOSTO in musica. Tra piazze, dimore storiche e siti archeologici, l'intera regione è travolta da un'ondata di note pop e d'autore. Il viaggio sonoro ha inizio stasera alle 21 da Ercolano, Villa Favorita, con un concerto dei Pooh (biglietti 20 e 25 euro). Dalle 21.30, dal monte di Procida che, in attesa di celebrare la festa patronale dell'Assunta, ospiterà Giusy Ferreri in piazza 27 gennaio. La cantante palermitana alternerà i brani dell'ultimo disco "Il mio universo" a hit del passato come "Non ti scordar di me" e "Novembre", oltre alle cover di "Ciao amore ciao" di Luigi Tenco e "Ma il cielo è sempre più blu" di Rino Gaetano. Musica anche in provincia di Avellino: a Teora dalle 21 concerto di Marco Masini, che proporrà i brani del nuovo cd "Niente di importante", in uscita a settembre. Ad Ariano Irpino, piazza Plebiscito, dalle 22.30 di scena Noemi con una scaletta che include "Vuoto a perdere" e "Odio tutti i cantanti". L'ondata pop giungerà domani nel salernitano: a Palomonte, in località Sperlonga, dalle 22 concerto di Dolcenera. La voce graffiante dell'artista salentina catturerà il pubblico con le canzoni del nuovo album "Evoluzione della specie", tra cui il fortunato singolo "Il sole di domenica". Mentre a Ogliastro Cilento, piazza Europa, dalle 22 è atteso Fabio Concato. Dalle 21.30, invece, in piazza Lago, Caggiano (Salerno), concerto di Cisco, ex Modena City Ramblers. Il viaggio musicale terminerà martedì con diversi appuntamenti, tutti alle 21.30. Francesco Baccini si esibirà a Santa Maria a Vico (Caserta), con il suo tour "Baccini canta Tenco", interamente dedicato all'indimenticato cantautore ligure. Mentre ad Avellino, sul palco in corso Vittorio Emanuele, salirà Max Pezzali, che a vent'anni dal debutto negli 883 con "Hanno ucciso l'uomo ragno", prosegue la sua traiettoria artistica con il disco "Terraferma". Atmosfere intimiste avvolgeranno piazza Municipio a Sicignano degli Alburni (Sa), con Amedeo Minghi e il suo tour "Perché cantare è d'amore": i sentimenti e la passione sono il leitmotiv di una carriera ultraquarantennale, costellata di pezzi come "1950", "La vita mia" e "L'immenso". Dulcis in fundo, l'innata eleganza e la voce inconfondibile di Ornella Vanoni illumineranno il nuovo teatro dei Templi di Paestum, in via Magna Grecia, attraverso un collage di classici come "Senza fine", "La voglia la pazzia" e "Domani è un altro giorno". Biglietti da 35 a 55 euro. 
Antenucci parte dalle retrovie, gioca meno di un quarto d’ora ma risolve i problemi a Ventura con il gol della qualificazione; Bianchi ricomincia da capitano ma delude e si becca pure qualche fischio. Il Lumezzane guidato dall’indimenticato Davide Nicola, che cinque anni fa segnò il gol della promozione contro il Mantova, colpisce  due pali e regala qualche ansia di troppo al Toro che comunque dribbla l’ostacolo bresciano e vince la prima all’Olimpico per 1-0. Non è stata una passeggiata la prima di Giampiero Ventura all’Olimpico in Coppa Italia. Il Toro batte 1-0 i bresciani del Lumezzane ma, dopo le belle uscite contro Fiorentina e Varese, i granata non riescono mai a cambiare marcia e a risentirne solo gioco e occasioni. Il tecnico granata fa le prime scelte vere della stagione e la novità della serata è l’esclusione di Antenucci; al suo posto gioca Sgrigna accanto a Bianchi. In avvio il tecnico schiera il consueto 4-2-4 a fisarmonica con Coppola; Darmian, Glik, Ogbonna, Zavagno; Vives, Iori (35’ st Suciu); Stevanovic, Sgrigna (11’ st Antenucci, 25’ st Ebagua), Bianchi, Guberti. Ma sarà proprio Antenucci, limitato da una botta all’anca che lo costringe a passare presto il testimone a Ebagua, a fare la differenza con un colpo di testa al 19’ della ripresa che sfrutta un cross morbido di Darmian per far secco il portiere bresciano Rossi. Il pubblico è numeroso per essere la metà di agosto. Sono almeno diecimila i presenti, tutta gente ben disposta, che ha lasciato – almeno per ora – le tensioni e che sostiene con ottimismo la squadra; dopo tanti cori pro, per la prima contestazione (“Urbano Cairo vattene”) bisogna aspettare un quarto d’ora tondo. Tifosi pronti all’applauso, anche se – francamente – il primo tempo offre pochissimi spunti: si procede senza strappi, a ritmi bassissimi e con poche occasioni. A ben vedere le uniche giocate piovono tutte dalla sinistra, dove Guberti non trova nel giovanissimo Luciani un avversario insormontabile. Il tabellino parla chiaro: al 16’ Guberti per Iori tiro fuori, al 20’ l’ex doriano penetra da sinistra ma Rossi para, al 27’ è sempre Guberti a partire da ala pura, ma l’assist viene messo in angolo da Emerson. Un minuto ed è ancora lui che prova a fare la punta, parte in contropiede, rientra, calcia ma Baraye respinge in extremis. E Stevanovic? Qualche buona fiammata ma anche tanti minuti di anonimato che non devono essere piaciuti a Ventura che infatti ha già annotato il ruolo di esterno destro (Alvarez?) come uno di quelli da coprire. La prima occasione vera della serata tocca a Bianchi: è il 43’, il capitano in serata-no viene smarcato da Iori tutto solo davanti a Rossi, il destro è fiacco e strappa i primi mugugni. Al 46’ Inglese calcia di destro dal limite, coglie il palo di Coppola e le perplessità si trasformano in fischi sulla squadra di Ventura. Granata imballati, che faticano a trovare spazi contro un Lumezzane imbottito di ragazzini (sette under 23) ed ermeticamente chiuso nel suo 4-1-4-1; a ben vedere il Toro aveva fatto molto meglio una settimana fa contro quel Varese che però aveva giocato a viso aperto. Si prosegue così fino alla testa vincente di Antenucci che spacca in due la partita. Per la qualificazione che lancia il Toro al turno successivo, domenica prossima a Siena contro i toscani di Sannino, tanto basta. Per vedere il vero Toro però ci vuole ancora un po’ di pazienza. 
PARIGI - E' un classico dei film noir francesi. Una poliziotta buona che denuncia quelli cattivi, e alla fine perde. Il finale amaro è stato confermato. L'agente Sihem Souid non potrà essere reintegrata nelle forze dell'ordine francesi, così come ha stabilito un tribunale amministrativo. Questa giovane e bella poliziotta aveva denunciato in un libro le discriminazioni contro gli immigrati nella polizia francese. Il suo libro "Omertà dans la police" è stato un duro atto d'accusa, raccontato dall'interno. Episodi di razzismo ordinario, senza tralasciare le complicità ai più alti livelli. Qualche settimana fa, dopo infinite polemiche finite sui giornali, il ministro dell'Interno Claude Guéant, ex braccio destro di Sarkozy all'Eliseo, aveva sospeso la donna dalle sue funzioni per violazione del segreto professionale e per oltraggio al corpo di polizia. "Richiesta respinta" ha sentenziato ieri la magistratura respingendo l'ennesimo ricorso contro la decisione del ministro, dopo che in altre sedi la donna aveva vinto. La battaglia giudiziaria va avanti dal gennaio 2010, quando Sihem ha pubblicato per la prima volta le sue accuse. Dal 2006 è stata in servizio nella polizia di frontiera a Parigi, in prima linea sui fermi e i respingimenti dei sans papiers all'aeroporto di Orly. Subito dopo la pubblicazione del suo libro, era stato oggetto di un richiamo disciplinare e trasferita in ruolo amministrativo alla Prefettura di Parigi. La poliziotta ribelle, nata trent'anni fa a Tunisi, non ha però accettato l'imposizione del silenzio. Negli ultimi mesi ha continuato a rilasciare interviste molto dure sugli abusi dei suoi colleghi contro gli immigrati, allargando la sua denuncia a comportamenti omofobi e persino episodi di stupri nei commissariati. Il 26 luglio il ministero dell'Interno ha così decisa una sanzione più pesante: 18 mesi di sospensione. Qualcuno ha paragonato Sihem a un'eroina che vuole ripulire una polizia spesso sotto accusa per le sue "bavures", abusi normalmente tollerati dai superiori. Altri sostengono che è invece solo una donna in cerca di notorietà. "Non potevo tacere. Quello che ho visto è indegno dei nostri principi repubblicani" ripete Sihem. Per lei si è formato un comitato online di sostegno, con una petizione che sarà mandata a Guéant. Di sicuro, il caso non è chiuso qui. 
ROMA - Sarebbero 29 e non 37, come pareva in un primo momento, le Province  che verranno tagliate e accorpate. Il secondo criterio (tremila  chilometri quadrati di superficie) ne ha salvate otto che, sarebbero  state fuori utilizzando solo il primo criterio (300 mila abitanti). Si  salvano, così, Belluno (Veneto), Grosseto e Siena (Toscana), Sondrio  (Lombardia), Nuoro, Olbia-Tempio e Oristano (Sardegna), Matera  (Basilicata). Questo, ovviamente, se non salteranno fuori altri criteri,  se gli inevitabili ricorsi e proteste non porteranno a ulteriiori  modifiche e se, censimento, rimisurazioni territoriali o "acquisti" di  abitanti non cambieranno le carte in tavola. Tra quelle tagliate,  la più popolosa (293.061 abitanti) sarebbe Pistoia, seguita da Piacenza  (289.875), l'ultima a "salvarsi" sarebbe L'Aquila con 309.820 abitanti.  La più piccola (57.975 residenti) è la provincia sarda dell'Ogliastra  di recente costituzione preceduta da Isernia (Molise) che ne conta  88.964. Quanto all'estensione territoriale, Campobasso è fuori per 81  chilometri quadrati (ne misura 2909), Oristano (3040) si salva per  appena 40 km2, mentre la meno estesa risulta Trieste (212 chilometri  quadrati). Trieste, a proposito, potrebbe però tentare di salvarsi per  motivi storici: ha un territorio molto piccolo, appena 236.556 abitanti e  sei comuni, ma deve questo alle perdite territoriali subite dopo la  guerra con la cessione dell'Istria all'allora Jugoslavia. Il  criterio territoriale salva tre delle otto province sarde: ne  resterebbero cinque con Cagliari e Sassari. La situazione più strana,  probabilmente, si verificherebbe in Liguria dove sparirebbero tre  province su quattro: Savona, La Spezia e Imperia. Resterebbe,  ovviamente, Genova, ma con una coincidenza territoriale davvero  esagerata tra Regione, Provincia e Comune che, forse, porterebbe alla  conclusione dell'inutilità dell'ente intermedio. Lo stesso discorso  dovrebbe riguardare l'Umbria (dove rimarrebbe solo Perugia). Il Molise  (via Campobasso e Isernia) resterebbe addirittura senza province, ma, a  questo punto, sarebbe probabile il ritorno alla regione Abruzzo-Molise  con Campobasso unica provincia molisana. L'ELENCO COMPLETO ,  tra parentesi, l'amministrazione: Ascoli Piceno (Marche): 214.068  (Pdl), Asti (Piemonte): 221.687 (Pdl), Benevento (Campania): 287.874  (Pd), Biella (Piemonte): 185.768 (Lega), Caltanissetta (Sicilia):  271.729 (Mpa), Campobasso (Molise): 231.086 (Pdl), Carbonia-Iglesias  (Sardegna): 129.840 (Pd), Crotone (Calabria): 174.605 (Pdl), Enna  (Sicilia):172.485 (Pdl), Fermo (Marche): 177.914 (Sel), Gorizia  (Friuli-Venezia Giulia): 142.407 (Pd), Imperia (Liguria): 222.648 (Pdl),  Isernia (Molise): 88.694 (Pdl), La Spezia (Liguria): 223.516 (Pd), Lodi  (Lombardia): 227.655 (Lega), Massa Carrara (Toscana): 203.901 (Pd),  Ogliastra (Sardegna): 57.965 (Pd), Olbia-Tempio (Sardegna): 157.859  (Pdl), Piacenza (Emilia Romagna): 289.875, Pistoia: 293.061 (Pd), Prato  (Toscana): 249.775 (Pd),  Rieti (Lazio): 160.467 (Pd), Rovigo (Veneto):  247.884 (Pd), Savona (Liguria): 287.906 (Pdl), Terni (Umbria): 234.665  (Pd), Trieste (Friuli Venezia Giulia): 236.556 (Pd),  Verbano-Cusio-Ossola (Piemonte): 163.247 (Pdl), Vercelli (Piemonte):  179.562 (Pdl) , Vibo Valentia (Calabria): 166.560 (Pd). Con i  tagli, dunque, perderebbero l'appellativo di "capoluogo di provincia",  città che hanno fatto la Storia del Paese: da Trieste a Terni, Ascoli  Piceno, Asti, Benevento, Gorizia. Come abbiamo già notato, in fondo, per  una buona parte, il taglio riguarderebbe le ultime infornate di  Province degli anni '90. La regione più penalizzata sarebbe il Piemonte  con quattro province tagliate (Asti, Biella, Vercelli e  Verbano-Cusio-Ossola); seguirebbero Liguria (Savona, Imperia, La  Spezia), Toscana (Prato, Pistoia e Massa-Carrara)  e Sardegna  (Ogliastra, Olbia-Tempio, Iglesias-Carbonia) con tre province tagliate.  Vediamo le altre. La Lombardia una: Lodi. Il Veneto dovrebbe dare addio a  Rovigo. Il Friuli perderebbe Trieste e Gorizia mentre Pordenone si  salverebbe di poco con 315 mila residenti. L'Emilia Romagna subirebbe il  solo taglio di Piacenza. Le Marche, Ascoli Piceno e Fermo, l'Umbria  saluterebbe Terni (anche qui, si verificherebbe lo stesso fenomeno  ligure con Perugia che rimarrebbe sola) e il Lazio perderebbe Rieti. Via  tutte e due le province del Molise, la Basilicata salverebbe sia  Potenza che Matera. La Puglia non subirebbe "tagli", la Campania darebbe  addio a Benevento. La Calabria vedrebbe sparire Crotone e Vibo  Valentia, la Sicilia Enna e Caltanissetta. Leggi i commenti I commenti dei lettori 
ROMA - Il ministro dell'Università e della Ricerca Mariastella Gelmini ha nominato 11 presidenti e i consiglieri di amministrazione degli enti pubblici di ricerca. Tra le nomine, Francesco Profumo alla presidenza del CNR, Giovanni Fabrizio Bignami all'INAF e Luisa Cifarelli al Centro di studi e ricerche Enrico Fermi (subentra al fisico Antonino Zichichi). Ancora, Maria Cristina Pedicchio all'Istituto nazionale di Ocenografia e geofisica sperimentale. Confermato Enrico Saggese alla guida dell'ASI, l'Agenzia spaziale italiana. Nella nota del ministero che illustra le nomine, si legge che "Sia i presidenti che i consiglieri di amministrazione sono stati scelti tenendo in considerazione non solo i meriti scientifici e la preparazione accademica, ma anche le capacità manageriali e le competenze di gestione". L'età media dei presidenti con le nuove nomine scende di nove anni, da 69 a 60, mentre l'età media dei nuovi Cda è di 55 anni. Ecco i nuovi 11 presidenti: al Consiglio Nazionale delle Ricerche va Francesco Profumo. Ordinario di Elettronica industriale a Torino, è stato rettore del Politecnico di Torino dove ha sviluppato la Cittadella politecnica. Consorzio per l'area di ricerca scientifica e tecnologica di Trieste: Corrado Clini. Direttore generale del Ministero dell'Ambiente per lo sviluppo sostenibile, il clima e l'energia. Responsabile del fondo rotativo del Protocollo di Kyoto in Italia. Istituto Italiano di Studi Germanici (IISG): Fabrizio Cambi. Ordinario a Trento di Letteratura tedesca, è stato Preside di Facoltà. Consigliere di amministrazione dell'Ateneo Italo Tedesco e membro dell'Associazione Italiana Germanistica. Istituto Nazionale di Astrofisica (INAF): Giovanni Fabrizio Bignami. Ordinario di astronomia allo IUSS, Pavia, Linceo, è membro di altre sei Accademie. Ha ottenuto più di 10 premi scientifici nazionali e internazionali e ricoperto incarichi di vertice in società scientifiche e di governance in Enti nazionali e internazionali. Istituto Nazionale di Geofisica e Vulcanologia (INGV): Domenico Giardini. Ordinario a Zurigo, ETH. Accademico nazionale svizzero, carriera accademica come manager. Ha ricoperto ruoli direttivi manageriali e di governance a livello internazionale. Istituto Nazionale di Ricerca Metrologica (INRIM): Alberto Carpinteri. Ordinario di Scienza delle costruzioni al Politecnico di Torino. Per cinque anni presidente dell'INRIM e attuale vicepresidente, ha ricevuto premi a livello nazionale ed internazionale. Istituto nazionale di Oceanografia e di Geofisica Sperimentale (OGS): Maria Cristina Pedicchio. Ordinario di algebra a Trieste. Museo Storico della Fisica e Centro di Studi e Ricerche 'Enrico Fermi': Luisa Cifarelli. Carriera nell'INFN. Professore ordinario a Bologna. Responsabile direttivo in importanti Comitati accademici. Attiva in società scientifiche e gestore di progetti nazionali e internazionali. Consigliere di amministrazione del Centro Fermi. Agenzia Spaziale Italiana (ASI): confermato Enrico Saggese. Laurea in Ingegneria, inizia come tecnologo, autore di 70 pubblicazioni. Premiato anche all'estero. Importanti partecipazioni a Board societari (Avio group, Telespazio, Space Engineering, CIRA). Stazione Zoologica "Anton Dohrn": Enrico Alleva. Dirigente di ricerca all'Istituto Superiore di Sanità, Linceo. Docente di Etologia ed esperto di Biologia del Comportamento. Membro di 12 Accademie, partecipa alla Commissione di Bioetica del CNR. Gelmini ha inoltre nominato, a seguito dell'elezione da parte della Comunità scientifica, il professor Vincenzo Ancona, Ordinario all'Università di Firenze, presidente dell'Istituto Nazionale di Alta Matematica (INDAM). Leggi i commenti I commenti dei lettori 
