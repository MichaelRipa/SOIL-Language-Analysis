Cinema THE SPACE CINEMA Dalle 20.30 alllo Space Med, Cinema, viale Giochi del Mediterraneo 36, per il ciclo "All'inseguimento degli anni '80", il film "Cocoon", diretto nel 1985 da Ron Howard e interpretato da Wilford Brimley, Don Ameche, Hume Cronyn e Jessica Tandy. Ingresso 7 euro. CERVANTES Dalle 18 all'Instituto Cervantes, via Nazario Sauro 23, per la rassegna di cinema spagnolo "Cine Verano", il film "Flores de otro mundo" (regia Icìar Bollaìn, 1999). Info 081 195 633 11. PARCO DEL POGGIO Dalle 21.10 al Parco del Poggio, viale del Poggio ai Colli Aminei  (in prossimità di Oviesse - Standa), per la rassegna di cinema all'aperto "Accordi e disaccordi", il film di animazione "Rio" di Carlos Saldanha. Ingresso 4 euro. Info 081 549 1838. PORTICI/ERCOLANO Per la rassegna "FreskoFilm": dalle 21 nella sede del secondo circolo didattico di Portici, viale Leonardo Da Vinci, il film "Habemus Papam" di Nanni Moretti, con Moretti e Michel Piccoli. Dalle 21 presso al Sentiero di Ercolano, via Vesuvio 71, strada vicinale Piano delle Ginestre, il film "C'è chi dice no". Ingresso 3 euro. Info 081 777 7851. SAN SEBASTIANO AL VESUVIO Dalle 21.15 al Parco Urbano di San Sebastiano al Vesuvio, via Panoramica, il film "Cars 2" di John Lasseter. Ingresso 3.50 euro, 1 euro per gli over 65. Info 081 596 7493. CAPRI Dalle 20.30 ai Giardini di Augusto, la terrazza diventerà un cinema all'aperto con vista sui Faraglioni, con la rassegna "Il cinema è uguale per tutti", dedicata al tema della diversità. In programma il film "Grasso è bello" di John Waters, con Ricki Lake. Info 081 838 6315. Musica BAIA Domani dalle 21 nei Giardini del Parco di Baia, via Lucullo 100 premiére dello spettacolo musicale dedicato al mito-007 con "James Bond Concert Show". A quasi 50 anni dal primo film della saga del leggendario agente segreto nato dalla penna di Ian Fleming, uno spettacolo con quindici canzoni all'interno del repertorio musicale al servizio di... James Bond. Sul palco Nello D'Anna al basso, Sasà Priore alle tastiere, Ciro Ciotola alla batteria e i due vocalist Salvatore Lampitelli e Fabiana Martone. CASTELVENERE Dalle 21.30 Francesco Baccini in concerto a Castelvenere (Benevento). Da gennaio l'artista ligure porta in tour "Baccini canta Tenco", interamente dedicato alla riscoperta del cantautore scomparso nel 1967. SAVIGNANO IRPINO Domani dalle 21.30 Paolo Belli & Big Band in concerto a Savignano Irpino. Al ritmo di "Faccio Festa", il singolo trainante del nuovo album "Giovani e Belli", l'ex Ladri di Biciclette sale sul palco con il suo travolgente pop, soul e swing. Ingresso libero. SALERNO LA CONCHIGLIA Domani dalle 22.30 (apertura 20.30), per la rassegna "MoroInSummer" al Lido la Conchiglia di Salerno, lungomare Tafuri, latin music con Odette e animazione. Info 089 792 535. OGLIASTRO CILENTO Domani dalle 21.30 in piazza a Finocchito, frazione di Ogliastro Cilento, concerto dei Matia Bazar, nell'ambito del tour "Matia Day" per la reunion con la cantante Silvia Mezzanotte. Classica MADRE Domani dalle 21.30 al museo Madre, via Settembrini 79, per la rassegna "Un'estate al Madre", concerto di Luca Signorini, violoncellista, compositore e scrittore. Ingresso libero. Info 081 193 130 16. Teatro SAN GIORGIO A CREMANO Domani dalle 21 a Villa Bruno di San Giorgio a Cremano, serata di cabaret con Sasà Spasiano e le Sex & Sud, vincitrici del premio per il miglior attore comico al Premio Troisi 2011. Info 081 565 4462. TEANO Domani dalle 21 al Teatro Romano di Teano, per la rassegna "Teatri di pietra", Cosimo Cinieri è protagonista di "Italia mia", rapsodia poetica risorgimentale, un omaggio ai 150 anni dall'Unità d'Italia. Info 800 024 060. PAESTUM Domani al via il "Premio Charlot", kermesse ideata da Claudio Tortora e diretta da Gianluca Tortora, che si svolgerà nella nuova arena costruita nei pressi del Templi di Paestum. Si comincia con lo spettacolo "Pazzo scatenatissimo show" di Peppe Iodice. Agenda MISS ITALIA DEBORAH Eletta a Polvica di Nola "Miss Deborah Milano Campania 2011": tra le numerose concorrenti è stata incoronata Dalila Pasquariello. HOTEL ALABARDIERI Domani dalle 11 all'hotel Alabardieri, in via Alabardieri 38, presentazione del "Festival delle Ville Vesuviane", in programma dal 31 luglio al 16 agosto. Interverranno l'assessore al Turismo e ai Beni Culturali della Regione Giuseppe De Mita, il presidente della Fondazione Ente Ville Vesuviane Giuseppe Galasso, il direttore artistico Paolo Romanello, il sindaco di Ercolano Vincenzo Strazzullo. Tra gli ospiti annunciati Alex Britti, Franco Battiato, Carlo Buccirosso, Valentina Stella e i Pooh. MAGIC WORLD Al Magic World di Licola "Festa della Stampa e dei Giornalisti" per tutta la giornata, dalle 10 alle 18. LA COLOMBAIA Domani dalle 21 a Villa la Colombaia, Forio d'Ischia, per il "Festival Luchino Visconti Forever", presentazione del libro di Franca Foffo "E le stelle stanno a mangiare. La dolce vita continua" (Sovera 2010), con l'attore Edoardo Siravo. Un modo per ricordare Liz Taylor e Richard Burton, Grace Kelly, Audrey Hepburn e tutte le grandi star del glamour che tanto hanno amato le notti magiche di Ischia e i profumi e i colori del suo mare. Info 081 987 115. FORIO D'ISCHIA Dalle 9.30 gli equipaggi della Classic Car visiteranno i Giardini La Mortella di Forio d'Ischia, nell'ambito dell'iniziativa il "Triangolo d'oro" e "Ischia in rosso", che prevede la mostra di 40 auto storiche e 25 Ferrari d'epoca. MONTELLA Domani sui piani di Verteglia, a Montella (Avellino) per la manifestazione "Uniti verso nuovi orizzonti", filo conduttore del Campo 2011 rivolto a esploratori e guide promosso dall'Agesci Campania. La prima giornata di campo sarà dedicata alla sistemazione, al montaggio di tende, strutture e sottocampi interamente costruiti dai ragazzi. CONSERVATORIO "MARTUCCI" Entro il 4 agosto le domande per partecipare ai Master per Manager di Imprese Culturali e di Spettacolo; per Professionista della Comunicazione nel Mondo dello Spettacolo; per Operatore Educativo del Settore Musicale; per Professori d'Orchestra. Sono queste le quattro tipologie di corsi per master universitari di primo livello approvati al Conservatorio di Musica "Giuseppe Martucci" di Salerno. Info 089 241 086. Sito www. consalerno. com. RAVELLO Dalle 12 a Villa Rufolo, per il "Ravello Festival", solennità liturgica di San Pantaleone storico premiato concerto bandistico "Città di Conversano". Direttore Vincenzo Cammarano. Ingresso libero. Info 089 858 422. 
PALERMO - La condizione di immigrato o immigrata irregolare non può essere di per sè un ostacolo alla celebrazione delle nozze con un cittadino o una cittadina italiana: lo ha stabilito la Corte Costituzionale che ha dichiarato la parziale illegittimità dell'articolo 116, primo comma, del codice civile, bocciando così una norma del pacchetto sicurezza che impone il possesso di un regolare permesso di soggiorno all'immigrato che vuole sposare un italiano. Con la sentenza 245/2011, redatta dal presidente Alfonso Quaranta, la Consulta ha dichiarato "l'illegittimità costituzionale dell'articolo 116, primo comma, del codice civile, come modificato dall'articolo 1, comma 15, della legge 15 luglio 2009, numero 94 (disposizioni in materia di sicurezza pubblica) - modifica volta a limitare i matrimoni di comodo - limitatamente alle parole 'nonché un documento attestante la regolarità del soggiorno nel territorio italiano'". Ecco il testo completo dell'articolo: "Lo straniero che vuole contrarre matrimonio nella Repubblica deve presentare all'ufficiale dello stato civile una dichiarazione dell'autorità competente del proprio paese, dalla quale risulti che giusta le leggi a cui è sottoposto nulla osta al matrimonio nonché un documento attestante la regolarità del soggiorno nel territorio italiano". Per i giudici delle leggi "la limitazione al diritto dello straniero a contrarre matrimonio nel nostro Paese si traduce anche in una compressione del corrispondente diritto del cittadino o della cittadina italiana che tale diritto intende esercitare. Ciò comporta che il bilanciamento tra i vari interessi di rilievo costituzionale coinvolti deve necessariamente tenere anche conto della posizione giuridica di chi intende, del tutto legittimamente, contrarre matrimonio con lo straniero". La Consulta ha richiamato una sentenza della Corte europea per i diritti dell'uomo di Strasburgo, secondo la quale "il margine di apprezzamento riservato agli stati non può estendersi fino al punto di introdurre una limitazione generale, automatica e indiscriminata, ad un diritto fondamentale" garantito dalla convenzione europea per la salvaguardia dei diritti dell'uomo. "Secondo i giudici di Strasburgo", ricorda la sentenza, "la previsione di un divieto generale, senza che sia prevista alcuna indagine riguardo alla genuinità del matrimonio, è lesiva del diritto di cui all'articolo 12 della convenzione". 

BOLOGNA - Arruolato a maggio, Salvatore Bagni è già fuori dal Bologna. L'ufficialità è arrivata al termine di un delicato Cda alla fine del quale è stato deciso di cambiare. "La mia posizione è saldissima", diceva solo pochi giorni fa dal ritiro di Andalo l'ex centrocampista di Perugia, Inter e Napoli. Forse dribblando i problemi, forse non fiutando i pericoli. "Se lo dice lui, che è sereno...", aveva invece ammesso sibillino il presidente Guaraldi che non aveva mai nascosto i problemi con il suo consulente dopo l'infelice uscita di quest'ultimo alla presentazione di Antonsson. "Non ci sono soldi", aveva detto Bagni. "Mettere le mani avanti così non mi è proprio piaciuto", ribadiva questo pomeriggio Guaraldi dinanzi ai cronisti a Casteldebole, prima di entrare in sede per il Consiglio di amministrazione. I soci hanno deciso all'unanimità per l'allontanamento, anche temendo le conseguenze di una possibile inchiesta della Federcalcio (i rumors si rincorrono da settimane, Bagni non ha il patentino da ds, figura infatti come consulente, però si è occupato in prima persona di mercato e trasferimenti, il che a molti nell'ambiente ha dato fastidio). Resta da chiarire ora se sarà sostituito o se alla campagna acquisti provvederà Roberto Zanzi, attuale direttore generale rossoblù. Di sicuro siamo di fronte all'ennesimo ribaltone e ad un nuovo colpo di scena dopo le dimissioni di Pedrelli successive all'errore, un mese fa, nella compilazione della busta per la comproprietà di Viviano (e anche di quella di Ekdal). Leggi i commenti I commenti dei lettori 
MODENA - La convinzione di aver finalmente imboccato la strada giusta regna ormai sovrana nella scuderia Ferrari. Due secondi posti negli ultimi tre Gp e la vittoria di Silverstone hanno ridato morale alla Rossa e a Fernando Alonso. Peccato, però, che Sebastian Vettel, nonostante le difficoltà patite in Germania, abbia un enorme vantaggio rispetto ai suoi inseguitori in chiave Mondiale. Stefano Domenicali, Team Principal della scuderia, si dice comunque soddisfatto. "Anche a mente fredda possiamo confermare che il bilancio del Gran Premio di Germania è positivo" - si legge sul sito della Ferrari-. Abbiamo fatto più punti dei nostri concorrenti e credo di poter dire che avevamo il potenziale per farne anche di più. Mi dispiace soprattutto per Felipe, che ha perso un bel quarto posto proprio sul filo di lana a causa di un problema al dado della ruota anteriore sinistra. E' comunque fuor di dubbio che anche sul fronte delle operazioni in pista abbiamo fatto dei passi avanti". FERRARI COMPETITIVA - A supporto delle parole di Domenicali ci sono le cifre. Non è un caso infatti che ieri in media i migliori pit-stop, li abbia fatti Alonso: 1.00.440 il tempo perso da Fernando in pit lane nelle tre soste, tre decimi meglio di Vettel, cinque meglio di Schumacher e un secondo e quattro meglio di Hamilton. Vero, Felipe ha un tempo complessivo di 1.02.432 e il problema all'ultimo pit-stop gli è costato una posizione ma se si guarda in casa d'altri si vede che anche Webber non è stato velocissimo (1.02.063), un'ulteriore conferma che la perfezione è sempre difficile da raggiungere, a qualsiasi latitudine. "Voglio rinnovare i complimenti a Fernando, che sta mettendo insieme una serie di ottimi risultati, tanto è vero che è il pilota che ha fatto più punti nelle ultime tre gare" - ha proseguito Domenicali - "Abbiamo confermato di essere competitivi anche in condizioni climatiche non favorevoli e questo è importante. Certo, avessimo avuto delle temperature non dico estive ma almeno primaverili penso che avremmo avuto ancora più chance". TEMPERATURA DEGLI PNEUMATICI - "Quello che possiamo fare invece è migliorare il modo in cui la monoposto manda in temperatura le gomme - prosegue Domenicali -: è un aspetto sempre più decisivo, come si è visto chiaramente ieri al secondo pit-stop. Eravamo riusciti a rimettere in pista Fernando davanti sia a Webber che ad Hamilton ma non ha potuto difendersi come avrebbe voluto dall'attacco dell'inglese solamente perché gli pneumatici erano troppo freddi. Lo stesso era accaduto, anzi in maniera ancor più accentuata perché la pista era anche umida, a Silverstone. Tradizionalmente le nostre macchine sono più gentili con gli pneumatici, il che offre un vantaggio sulla distanza, come si vede anche quest'anno, mentre facciamo più fatica a mandarli subito alla temperatura ideale d'esercizio. Bisogna trovare il punto d'incontro fra queste due esigenze, un compito che non è certo semplice". L'appuntamento ora è all'Hungaroring, dove domenica prossima è in programma il Gran Premio d'Ungheria. Leggi i commenti I commenti dei lettori 
Tornano le frasi matte scolastiche raccolte da Paolo Comunian nell'anno scolastico 20110/11. Pump up the volume "Come si calcola il volume della sfera?" "Dipende da quanto è grossa" Beati gli ultimi Chi primo arriva tardi alloggia Briscola parlata Mi sono sbagliata, invece che "dialogo" ho letto "briscola". Polvere di stelle "Ma quella è la luna o il sole?" "La luna, non vedi che è bianca, il sole è giallo" "Sì ma potevano esserci delle polveri sottili nell'aria" Stupendolo "In fisica a cosa serve il pendolo?" "Più che altro per bellezza" Gobba a ponente "Con queste proporzioni, dove va posizionata la Luna rispetto alla Terra?" "A destra" Chilometri Sono alto circa 20 metri. Cioè, no, volevo dire 20 chili. Ci cale La cicala assomiglia più a un grillo o a un uccello? Tacco/punta Mi sto aggiustando le scarpe perché se no mi van giù le braghe. Pesca miracolosa Non tagliare la pesca sul tavolo che fa le briciole. Tip tap Metti il coperchio al tappo Nimini termini Semplifico il niminatore Cosmo bollente Qual è il pianeta più caldo del mondo? Determinativo Si dice "il" con l'articolo "il". Monito incoraggiante Con una verifica io monitoraggio tutta la classe Gioco d'azzardo Se lo richiamo lui non si azzardeggia più Elemento da galera Non ho il silicio per punirmi Incontrarsi all'infinito Ho sentito che hanno scoperto un pianeta parallelo alla Terra Senso unico Il test è a risposta multipla, o ce n'è una sola? Vanellis cha cha cha I film coi vampiri come Vanellis 
Maurizio Setti, vice presidente del Bologna, aveva scelto  Salvatore Bagni, a maggio. Ma neanche lui, nel corso del lungo CdA a  Casteldebole, si è opposto al licenziamento, passato all'unanimità. "Era la mia  scommessa - ha detto il dirigente - adesso troveremo il modo di uscirne, ci  incontreremo, occorre una soluzione economica, altro non diciamo, il Cda ha  deciso che il licenziamento non sarà motivato, ne parleremo poi con lui in  privato". Vince la linea Guaraldi, nessun aumento di capitale, attenzione ai  conti e ai debiti, insomma, grande rigore. Ma nonostante l’uscita di scena di  Bagni, Setti resta all’interno del club e mantiene sia la vice presidenza che la  delega all’area tecnica. Anche se del mercato da oggi in prima persona si  occuperà Roberto Zanzi. Che fu assunto a maggio come direttore generale all’area  gestionale, ma che dopo le dimissioni di Pedrelli e il licenziamento di Bagni  diventa a tutti gli effetti anche il direttore sportivo del club. Almeno  quest’oggi di un successore di Bagni non si è affatto parlato. 
ROMA - Con Dalla pelle al cuore , l'album pubblicato quattro anni fa, e che ha venduto 300 mila copie, Antonello Venditti aveva raccontato la nostalgia, il rimpianto, la dissipazione e la morte. E anche una disperata voglia di tornare a vivere e ad amare. Oggi, a giudicare dall'ottimismo che traspare dall'ascolto di tre dei nove brani che comporranno Unica , l'album in uscita il 29 novembre, il cantautore romano sembra aver imboccato la strada giusta per una nuova stagione di sole. Ma non si tratta soltanto della soluzione dei suoi problemi: l'ottimismo si irradia infatti a 360 gradi su tutta la realtà che Venditti cerca di raccontare. E che anticipa nel corso di un incontro con i cronisti nel suo studio di Castel Romano, alle porte della capitale. GUARDA IL VIDEO "Nel mio lavoro cerco sempre di interpretare la realtà, io vivo la mia vita in mezzo alla gente - dice Venditti - noto che i ragazzi vogliono stare assieme, hanno ritrovato la voglia di manifestare in piazza e non è affatto vero che abbiano tutti gli stessi gusti: la crisi allontana dalle mode. E la spinta di questo movimento si è vista nelle elezioni amministrative, nei risultati di Milano e Napoli. La Seconda Repubblica è morta, è arrivato il momento dei giovani tra i 16 e i 45 anni, anzi auspicherei il voto ai sedicenni". Un brano si intitola E allora canta : "Potrebbe essere dedicata a mio figlio che lotta per il lavoro, per l'amore, per la famiglia. Parla di due amici che si ritrovano e uno dei due racconta di come la crisi morde la sua vita, tutto va male, il lavoro se ne va, l'amore pure... e allora canta. Canta, intendo dire, la tua voglia di vivere e di cambiare le cose". Sul finale un coro scandisce "la libertà ritornerà". Oltre il confine racconta invece il sogno di libertà di un migrante partito su un barcone "con l'aiuto di Allah", che prega per il figlio che nascerà "in un'altra realtà, ragazzo della nuova città". Il primo singolo si intitola come l'album, Unica , "e rappresenta tutte le donne in un disco tutto al femminile, dove l'amore inizia quando in realtà finisce". Venditti ha parlato anche di Forever , un brano dedicato alla madre scomparsa: "Oggi posso dire di aver elaborato la sua morte, seppure non comprendendo tutto. Oggi mia madre sono io, quello che mi diceva me lo ripeto da solo. Da lei però derivano allo stesso tempo l'attenzione e anche l'estrema sfiducia nelle donne, che poi fortunatamente nelle mie canzoni non metto: per questo scrivo belle canzoni d'amore". Dall'8 marzo 2012, giorno del suo 63esimo compleanno, Venditti partirà in tour con due date al PalaLottomatica di Roma. Il concerto, centrato sul nuovo album prodotto sempre da Alessandro Colombini, è legato a un'iniziativa promozionale inedita per l'Italia, ideata oltre che dall'etichetta di Venditti, l'Heinz music, dalla Sony e dal promoter Friends&Partners: dal primo settembre chi acquisterà il biglietto per il primo settore del concerto (80 euro) riceverà uno special package esclusivo con un'edizione speciale in anteprima del nuovo disco (48 ore prima della data di pubblicazione), il biglietto-card per il concerto e anche per l'accesso alle prove dello show, con una serie di sconti per alberghi e ristoranti. 
Cinema THE SPACE CINEMA Dalle 20.30 alllo Space Med, Cinema, viale Giochi del Mediterraneo 36, per il ciclo "All'inseguimento degli anni '80", il film "Cocoon", diretto nel 1985 da Ron Howard e interpretato da Wilford Brimley, Don Ameche, Hume Cronyn e Jessica Tandy. Ingresso 7 euro. CERVANTES Dalle 18 all'Instituto Cervantes, via Nazario Sauro 23, per la rassegna di cinema spagnolo "Cine Verano", il film "Flores de otro mundo" (regia Icìar Bollaìn, 1999). Info 081 195 633 11. PARCO DEL POGGIO Dalle 21.10 al Parco del Poggio, viale del Poggio ai Colli Aminei  (in prossimità di Oviesse - Standa), per la rassegna di cinema all'aperto "Accordi e disaccordi", il film di animazione "Rio" di Carlos Saldanha. Ingresso 4 euro. Info 081 549 1838. PORTICI/ERCOLANO Per la rassegna "FreskoFilm": dalle 21 nella sede del secondo circolo didattico di Portici, viale Leonardo Da Vinci, il film "Habemus Papam" di Nanni Moretti, con Moretti e Michel Piccoli. Dalle 21 presso al Sentiero di Ercolano, via Vesuvio 71, strada vicinale Piano delle Ginestre, il film "C'è chi dice no". Ingresso 3 euro. Info 081 777 7851. SAN SEBASTIANO AL VESUVIO Dalle 21.15 al Parco Urbano di San Sebastiano al Vesuvio, via Panoramica, il film "Cars 2" di John Lasseter. Ingresso 3.50 euro, 1 euro per gli over 65. Info 081 596 7493. CAPRI Dalle 20.30 ai Giardini di Augusto, la terrazza diventerà un cinema all'aperto con vista sui Faraglioni, con la rassegna "Il cinema è uguale per tutti", dedicata al tema della diversità. In programma il film "Grasso è bello" di John Waters, con Ricki Lake. Info 081 838 6315. Musica BAIA Domani dalle 21 nei Giardini del Parco di Baia, via Lucullo 100 premiére dello spettacolo musicale dedicato al mito-007 con "James Bond Concert Show". A quasi 50 anni dal primo film della saga del leggendario agente segreto nato dalla penna di Ian Fleming, uno spettacolo con quindici canzoni all'interno del repertorio musicale al servizio di... James Bond. Sul palco Nello D'Anna al basso, Sasà Priore alle tastiere, Ciro Ciotola alla batteria e i due vocalist Salvatore Lampitelli e Fabiana Martone. CASTELVENERE Dalle 21.30 Francesco Baccini in concerto a Castelvenere (Benevento). Da gennaio l'artista ligure porta in tour "Baccini canta Tenco", interamente dedicato alla riscoperta del cantautore scomparso nel 1967. SAVIGNANO IRPINO Domani dalle 21.30 Paolo Belli & Big Band in concerto a Savignano Irpino. Al ritmo di "Faccio Festa", il singolo trainante del nuovo album "Giovani e Belli", l'ex Ladri di Biciclette sale sul palco con il suo travolgente pop, soul e swing. Ingresso libero. SALERNO LA CONCHIGLIA Domani dalle 22.30 (apertura 20.30), per la rassegna "MoroInSummer" al Lido la Conchiglia di Salerno, lungomare Tafuri, latin music con Odette e animazione. Info 089 792 535. OGLIASTRO CILENTO Domani dalle 21.30 in piazza a Finocchito, frazione di Ogliastro Cilento, concerto dei Matia Bazar, nell'ambito del tour "Matia Day" per la reunion con la cantante Silvia Mezzanotte. Classica MADRE Domani dalle 21.30 al museo Madre, via Settembrini 79, per la rassegna "Un'estate al Madre", concerto di Luca Signorini, violoncellista, compositore e scrittore. Ingresso libero. Info 081 193 130 16. Teatro SAN GIORGIO A CREMANO Domani dalle 21 a Villa Bruno di San Giorgio a Cremano, serata di cabaret con Sasà Spasiano e le Sex & Sud, vincitrici del premio per il miglior attore comico al Premio Troisi 2011. Info 081 565 4462. TEANO Domani dalle 21 al Teatro Romano di Teano, per la rassegna "Teatri di pietra", Cosimo Cinieri è protagonista di "Italia mia", rapsodia poetica risorgimentale, un omaggio ai 150 anni dall'Unità d'Italia. Info 800 024 060. PAESTUM Domani al via il "Premio Charlot", kermesse ideata da Claudio Tortora e diretta da Gianluca Tortora, che si svolgerà nella nuova arena costruita nei pressi del Templi di Paestum. Si comincia con lo spettacolo "Pazzo scatenatissimo show" di Peppe Iodice. Agenda MISS ITALIA DEBORAH Eletta a Polvica di Nola "Miss Deborah Milano Campania 2011": tra le numerose concorrenti è stata incoronata Dalila Pasquariello. HOTEL ALABARDIERI Domani dalle 11 all'hotel Alabardieri, in via Alabardieri 38, presentazione del "Festival delle Ville Vesuviane", in programma dal 31 luglio al 16 agosto. Interverranno l'assessore al Turismo e ai Beni Culturali della Regione Giuseppe De Mita, il presidente della Fondazione Ente Ville Vesuviane Giuseppe Galasso, il direttore artistico Paolo Romanello, il sindaco di Ercolano Vincenzo Strazzullo. Tra gli ospiti annunciati Alex Britti, Franco Battiato, Carlo Buccirosso, Valentina Stella e i Pooh. MAGIC WORLD Al Magic World di Licola "Festa della Stampa e dei Giornalisti" per tutta la giornata, dalle 10 alle 18. LA COLOMBAIA Domani dalle 21 a Villa la Colombaia, Forio d'Ischia, per il "Festival Luchino Visconti Forever", presentazione del libro di Franca Foffo "E le stelle stanno a mangiare. La dolce vita continua" (Sovera 2010), con l'attore Edoardo Siravo. Un modo per ricordare Liz Taylor e Richard Burton, Grace Kelly, Audrey Hepburn e tutte le grandi star del glamour che tanto hanno amato le notti magiche di Ischia e i profumi e i colori del suo mare. Info 081 987 115. FORIO D'ISCHIA Dalle 9.30 gli equipaggi della Classic Car visiteranno i Giardini La Mortella di Forio d'Ischia, nell'ambito dell'iniziativa il "Triangolo d'oro" e "Ischia in rosso", che prevede la mostra di 40 auto storiche e 25 Ferrari d'epoca. MONTELLA Domani sui piani di Verteglia, a Montella (Avellino) per la manifestazione "Uniti verso nuovi orizzonti", filo conduttore del Campo 2011 rivolto a esploratori e guide promosso dall'Agesci Campania. La prima giornata di campo sarà dedicata alla sistemazione, al montaggio di tende, strutture e sottocampi interamente costruiti dai ragazzi. CONSERVATORIO "MARTUCCI" Entro il 4 agosto le domande per partecipare ai Master per Manager di Imprese Culturali e di Spettacolo; per Professionista della Comunicazione nel Mondo dello Spettacolo; per Operatore Educativo del Settore Musicale; per Professori d'Orchestra. Sono queste le quattro tipologie di corsi per master universitari di primo livello approvati al Conservatorio di Musica "Giuseppe Martucci" di Salerno. Info 089 241 086. Sito www. consalerno. com. RAVELLO Dalle 12 a Villa Rufolo, per il "Ravello Festival", solennità liturgica di San Pantaleone storico premiato concerto bandistico "Città di Conversano". Direttore Vincenzo Cammarano. Ingresso libero. Info 089 858 422. 
Maurizio Setti, vice presidente del Bologna, aveva scelto  Salvatore Bagni, a maggio. Ma neanche lui, nel corso del lungo CdA a  Casteldebole, si è opposto al licenziamento, passato all'unanimità. "Era la mia  scommessa - ha detto il dirigente - adesso troveremo il modo di uscirne, ci  incontreremo, occorre una soluzione economica, altro non diciamo, il Cda ha  deciso che il licenziamento non sarà motivato, ne parleremo poi con lui in  privato". Vince la linea Guaraldi, nessun aumento di capitale, attenzione ai  conti e ai debiti, insomma, grande rigore. Ma nonostante l’uscita di scena di  Bagni, Setti resta all’interno del club e mantiene sia la vice presidenza che la  delega all’area tecnica. Anche se del mercato da oggi in prima persona si  occuperà Roberto Zanzi. Che fu assunto a maggio come direttore generale all’area  gestionale, ma che dopo le dimissioni di Pedrelli e il licenziamento di Bagni  diventa a tutti gli effetti anche il direttore sportivo del club. Almeno  quest’oggi di un successore di Bagni non si è affatto parlato. 
Tornano le frasi matte scolastiche raccolte da Paolo Comunian nell'anno scolastico 20110/11. Pump up the volume "Come si calcola il volume della sfera?" "Dipende da quanto è grossa" Beati gli ultimi Chi primo arriva tardi alloggia Briscola parlata Mi sono sbagliata, invece che "dialogo" ho letto "briscola". Polvere di stelle "Ma quella è la luna o il sole?" "La luna, non vedi che è bianca, il sole è giallo" "Sì ma potevano esserci delle polveri sottili nell'aria" Stupendolo "In fisica a cosa serve il pendolo?" "Più che altro per bellezza" Gobba a ponente "Con queste proporzioni, dove va posizionata la Luna rispetto alla Terra?" "A destra" Chilometri Sono alto circa 20 metri. Cioè, no, volevo dire 20 chili. Ci cale La cicala assomiglia più a un grillo o a un uccello? Tacco/punta Mi sto aggiustando le scarpe perché se no mi van giù le braghe. Pesca miracolosa Non tagliare la pesca sul tavolo che fa le briciole. Tip tap Metti il coperchio al tappo Nimini termini Semplifico il niminatore Cosmo bollente Qual è il pianeta più caldo del mondo? Determinativo Si dice "il" con l'articolo "il". Monito incoraggiante Con una verifica io monitoraggio tutta la classe Gioco d'azzardo Se lo richiamo lui non si azzardeggia più Elemento da galera Non ho il silicio per punirmi Incontrarsi all'infinito Ho sentito che hanno scoperto un pianeta parallelo alla Terra Senso unico Il test è a risposta multipla, o ce n'è una sola? Vanellis cha cha cha I film coi vampiri come Vanellis 
MODENA - La convinzione di aver finalmente imboccato la strada giusta regna ormai sovrana nella scuderia Ferrari. Due secondi posti negli ultimi tre Gp e la vittoria di Silverstone hanno ridato morale alla Rossa e a Fernando Alonso. Peccato, però, che Sebastian Vettel, nonostante le difficoltà patite in Germania, abbia un enorme vantaggio rispetto ai suoi inseguitori in chiave Mondiale. Stefano Domenicali, Team Principal della scuderia, si dice comunque soddisfatto. "Anche a mente fredda possiamo confermare che il bilancio del Gran Premio di Germania è positivo" - si legge sul sito della Ferrari-. Abbiamo fatto più punti dei nostri concorrenti e credo di poter dire che avevamo il potenziale per farne anche di più. Mi dispiace soprattutto per Felipe, che ha perso un bel quarto posto proprio sul filo di lana a causa di un problema al dado della ruota anteriore sinistra. E' comunque fuor di dubbio che anche sul fronte delle operazioni in pista abbiamo fatto dei passi avanti". FERRARI COMPETITIVA - A supporto delle parole di Domenicali ci sono le cifre. Non è un caso infatti che ieri in media i migliori pit-stop, li abbia fatti Alonso: 1.00.440 il tempo perso da Fernando in pit lane nelle tre soste, tre decimi meglio di Vettel, cinque meglio di Schumacher e un secondo e quattro meglio di Hamilton. Vero, Felipe ha un tempo complessivo di 1.02.432 e il problema all'ultimo pit-stop gli è costato una posizione ma se si guarda in casa d'altri si vede che anche Webber non è stato velocissimo (1.02.063), un'ulteriore conferma che la perfezione è sempre difficile da raggiungere, a qualsiasi latitudine. "Voglio rinnovare i complimenti a Fernando, che sta mettendo insieme una serie di ottimi risultati, tanto è vero che è il pilota che ha fatto più punti nelle ultime tre gare" - ha proseguito Domenicali - "Abbiamo confermato di essere competitivi anche in condizioni climatiche non favorevoli e questo è importante. Certo, avessimo avuto delle temperature non dico estive ma almeno primaverili penso che avremmo avuto ancora più chance". TEMPERATURA DEGLI PNEUMATICI - "Quello che possiamo fare invece è migliorare il modo in cui la monoposto manda in temperatura le gomme - prosegue Domenicali -: è un aspetto sempre più decisivo, come si è visto chiaramente ieri al secondo pit-stop. Eravamo riusciti a rimettere in pista Fernando davanti sia a Webber che ad Hamilton ma non ha potuto difendersi come avrebbe voluto dall'attacco dell'inglese solamente perché gli pneumatici erano troppo freddi. Lo stesso era accaduto, anzi in maniera ancor più accentuata perché la pista era anche umida, a Silverstone. Tradizionalmente le nostre macchine sono più gentili con gli pneumatici, il che offre un vantaggio sulla distanza, come si vede anche quest'anno, mentre facciamo più fatica a mandarli subito alla temperatura ideale d'esercizio. Bisogna trovare il punto d'incontro fra queste due esigenze, un compito che non è certo semplice". L'appuntamento ora è all'Hungaroring, dove domenica prossima è in programma il Gran Premio d'Ungheria. Leggi i commenti I commenti dei lettori 
ROMA - Con Dalla pelle al cuore , l'album pubblicato quattro anni fa, e che ha venduto 300 mila copie, Antonello Venditti aveva raccontato la nostalgia, il rimpianto, la dissipazione e la morte. E anche una disperata voglia di tornare a vivere e ad amare. Oggi, a giudicare dall'ottimismo che traspare dall'ascolto di tre dei nove brani che comporranno Unica , l'album in uscita il 29 novembre, il cantautore romano sembra aver imboccato la strada giusta per una nuova stagione di sole. Ma non si tratta soltanto della soluzione dei suoi problemi: l'ottimismo si irradia infatti a 360 gradi su tutta la realtà che Venditti cerca di raccontare. E che anticipa nel corso di un incontro con i cronisti nel suo studio di Castel Romano, alle porte della capitale. GUARDA IL VIDEO "Nel mio lavoro cerco sempre di interpretare la realtà, io vivo la mia vita in mezzo alla gente - dice Venditti - noto che i ragazzi vogliono stare assieme, hanno ritrovato la voglia di manifestare in piazza e non è affatto vero che abbiano tutti gli stessi gusti: la crisi allontana dalle mode. E la spinta di questo movimento si è vista nelle elezioni amministrative, nei risultati di Milano e Napoli. La Seconda Repubblica è morta, è arrivato il momento dei giovani tra i 16 e i 45 anni, anzi auspicherei il voto ai sedicenni". Un brano si intitola E allora canta : "Potrebbe essere dedicata a mio figlio che lotta per il lavoro, per l'amore, per la famiglia. Parla di due amici che si ritrovano e uno dei due racconta di come la crisi morde la sua vita, tutto va male, il lavoro se ne va, l'amore pure... e allora canta. Canta, intendo dire, la tua voglia di vivere e di cambiare le cose". Sul finale un coro scandisce "la libertà ritornerà". Oltre il confine racconta invece il sogno di libertà di un migrante partito su un barcone "con l'aiuto di Allah", che prega per il figlio che nascerà "in un'altra realtà, ragazzo della nuova città". Il primo singolo si intitola come l'album, Unica , "e rappresenta tutte le donne in un disco tutto al femminile, dove l'amore inizia quando in realtà finisce". Venditti ha parlato anche di Forever , un brano dedicato alla madre scomparsa: "Oggi posso dire di aver elaborato la sua morte, seppure non comprendendo tutto. Oggi mia madre sono io, quello che mi diceva me lo ripeto da solo. Da lei però derivano allo stesso tempo l'attenzione e anche l'estrema sfiducia nelle donne, che poi fortunatamente nelle mie canzoni non metto: per questo scrivo belle canzoni d'amore". Dall'8 marzo 2012, giorno del suo 63esimo compleanno, Venditti partirà in tour con due date al PalaLottomatica di Roma. Il concerto, centrato sul nuovo album prodotto sempre da Alessandro Colombini, è legato a un'iniziativa promozionale inedita per l'Italia, ideata oltre che dall'etichetta di Venditti, l'Heinz music, dalla Sony e dal promoter Friends&Partners: dal primo settembre chi acquisterà il biglietto per il primo settore del concerto (80 euro) riceverà uno special package esclusivo con un'edizione speciale in anteprima del nuovo disco (48 ore prima della data di pubblicazione), il biglietto-card per il concerto e anche per l'accesso alle prove dello show, con una serie di sconti per alberghi e ristoranti. 

BOLOGNA - Arruolato a maggio, Salvatore Bagni è già fuori dal Bologna. L'ufficialità è arrivata al termine di un delicato Cda alla fine del quale è stato deciso di cambiare. "La mia posizione è saldissima", diceva solo pochi giorni fa dal ritiro di Andalo l'ex centrocampista di Perugia, Inter e Napoli. Forse dribblando i problemi, forse non fiutando i pericoli. "Se lo dice lui, che è sereno...", aveva invece ammesso sibillino il presidente Guaraldi che non aveva mai nascosto i problemi con il suo consulente dopo l'infelice uscita di quest'ultimo alla presentazione di Antonsson. "Non ci sono soldi", aveva detto Bagni. "Mettere le mani avanti così non mi è proprio piaciuto", ribadiva questo pomeriggio Guaraldi dinanzi ai cronisti a Casteldebole, prima di entrare in sede per il Consiglio di amministrazione. I soci hanno deciso all'unanimità per l'allontanamento, anche temendo le conseguenze di una possibile inchiesta della Federcalcio (i rumors si rincorrono da settimane, Bagni non ha il patentino da ds, figura infatti come consulente, però si è occupato in prima persona di mercato e trasferimenti, il che a molti nell'ambiente ha dato fastidio). Resta da chiarire ora se sarà sostituito o se alla campagna acquisti provvederà Roberto Zanzi, attuale direttore generale rossoblù. Di sicuro siamo di fronte all'ennesimo ribaltone e ad un nuovo colpo di scena dopo le dimissioni di Pedrelli successive all'errore, un mese fa, nella compilazione della busta per la comproprietà di Viviano (e anche di quella di Ekdal). Leggi i commenti I commenti dei lettori 
PALERMO - La condizione di immigrato o immigrata irregolare non può essere di per sè un ostacolo alla celebrazione delle nozze con un cittadino o una cittadina italiana: lo ha stabilito la Corte Costituzionale che ha dichiarato la parziale illegittimità dell'articolo 116, primo comma, del codice civile, bocciando così una norma del pacchetto sicurezza che impone il possesso di un regolare permesso di soggiorno all'immigrato che vuole sposare un italiano. Con la sentenza 245/2011, redatta dal presidente Alfonso Quaranta, la Consulta ha dichiarato "l'illegittimità costituzionale dell'articolo 116, primo comma, del codice civile, come modificato dall'articolo 1, comma 15, della legge 15 luglio 2009, numero 94 (disposizioni in materia di sicurezza pubblica) - modifica volta a limitare i matrimoni di comodo - limitatamente alle parole 'nonché un documento attestante la regolarità del soggiorno nel territorio italiano'". Ecco il testo completo dell'articolo: "Lo straniero che vuole contrarre matrimonio nella Repubblica deve presentare all'ufficiale dello stato civile una dichiarazione dell'autorità competente del proprio paese, dalla quale risulti che giusta le leggi a cui è sottoposto nulla osta al matrimonio nonché un documento attestante la regolarità del soggiorno nel territorio italiano". Per i giudici delle leggi "la limitazione al diritto dello straniero a contrarre matrimonio nel nostro Paese si traduce anche in una compressione del corrispondente diritto del cittadino o della cittadina italiana che tale diritto intende esercitare. Ciò comporta che il bilanciamento tra i vari interessi di rilievo costituzionale coinvolti deve necessariamente tenere anche conto della posizione giuridica di chi intende, del tutto legittimamente, contrarre matrimonio con lo straniero". La Consulta ha richiamato una sentenza della Corte europea per i diritti dell'uomo di Strasburgo, secondo la quale "il margine di apprezzamento riservato agli stati non può estendersi fino al punto di introdurre una limitazione generale, automatica e indiscriminata, ad un diritto fondamentale" garantito dalla convenzione europea per la salvaguardia dei diritti dell'uomo. "Secondo i giudici di Strasburgo", ricorda la sentenza, "la previsione di un divieto generale, senza che sia prevista alcuna indagine riguardo alla genuinità del matrimonio, è lesiva del diritto di cui all'articolo 12 della convenzione". 
