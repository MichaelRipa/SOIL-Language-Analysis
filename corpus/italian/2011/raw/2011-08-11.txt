Di questi tempi, Rupert Murdoch di problemi non ne ha pochi. Tra inchieste della magistratura, giornali che chiudono, governi che gli volgono le spalle, problemi di successione in famiglia alla guida del gruppo multimediale, il tycoon australiano ha modo di consolarsi con le televisioni. È questa divisione del suo impero a fornire le prestazioni migliori e a contribuire per la maggior parte ai risultati del 2010: l'utile ha visto un aumento del 7,9%, a 2,74 miliardi di dollari, anche se gli utili del quarto trimestre sono diminuiti del 22% a 683 milioni di dollari. A pesare sui conti trimestrali è la perdita di 254 milioni di dollari della vendita di Myspace, ceduta per 35 milioni di dollari, ovvero meno dei 580 milioni di dollari pagati nel 2005 per acquistarla. In tutto ciò, trovano spazio i conti della sua controllata italiana. Sky Italia ha chiuso il trimestre con un utile operativo di 145 milioni di dollari, in crescita nei confronti dei 97 milioni dello stesso periodo di un anno fa. In particolare, crescono gli abbonati, che ora sono a un passo dai 5 milioni. Cifra che la dirigenza della pay tv conta di raggiungere prima della fine dell'anno. nell'ultimo trimestre i nuovi abbonati sono stati 57mila, il che porta il totale a 4,97 milioni, con un aumento di 230mila clienti nell'ultimo anno. Fonti vicine a Sky Italia fanno notare come l'ultimo sia stato il quinto trimestre consecutivo che ha visto gli abbonati crescere e questo fa ben sperare anche per la prossima stagione. 
ROMA - Per Eto'o all'Anzhi Makhachkala è praticamente fatta. Lo dicono in Russia (LifeNews. ru) specificando che il camerunense nei prossimi giorni sosterrà le visite mediche per il nuovo club. L'attaccante dovrebbe firmare un contratto triennale da 15 milioni di euro a stagione mentre all'Inter andrebbero ben 40 milioni di euro. La partenza di Eto'o convincerà l'Inter probabilmente a accelerare i tempi per l'acquisto di Tevez dal Manchester City. L'idea sarebbe di avere l'argentino in prestito per un anno, puntando tutto sulla volontà dell'argentino di lasciare l'Inghilterra. Gli inglesi però, per cederlo vorrebbero solo moneta sonante, o al massimo potrebbero fare uno sconto solo se si dovesse inserire nella trattativa Sneijder. ROMA SU OSVALDO - Vista la difficoltà ad arrivare a Nilmar, per il quale servono almeno 25 milioni di euro, la Roma per l'attacco ha decisamente virato su Pablo Daniel Osvaldo, attaccante italo-argentino dell'Espanyol, ex di Fiorentina e Bologna, che nell'ultima Liga ha segnato 13 gol. Secondo quanto riporta il quotidiano catalano Sport, la Roma sarebbe in vantaggio sull'Atletico Madrid e lo stesso Osvaldo sarebbe felice di tornare in Italia. Prima però il club giallorosso dovrà piazzare Marco Borriello: resta calda la pista Psg. FIORENTINA VICINA A MAXI LOPEZ - La Fiorentina è vicina all'acquisto di Maxi Lopez dal Catania. L'arrivo dell'argentino sarebbe il segnale della possibile partenza di Alberto Gilardino, che ha recentemente richiesto un adeguamento del contratto ("Se davvero sono un giocatore importante, bisognerà rivedere il mio contratto", ha detto nei giorni scorsi). E' quello che spera il Genoa che è arrivato a offrire 11 milioni ai viola e un quinquennale all'attaccante. La Fiorentina, che ne vorrebbe 15, potrebbe cedere nel caso prendesse Maxi Lopez. RAMIREZ IN VENDITA PER 15 MLN - Gaston Ramirez è in rotta col Bologna che, attraverso la voce del vicepresidente Maurizio Setti ha fatto il punto della situazione. "Al momento non ci sono arrivate offerte ufficiali da nessun club. Il prezzo? Diciamo che possiamo iniziare a ragionare dai 15 milioni di euro in su (il 30% dell'importo spetta al Penarol, ndr )". IL SIENA HA PRESO GAZZI - Il Bari ha ceduto a titolo definitivo al Siena il mediano Alessandro Gazzi. La società pugliese ha raggiunto anche un accordo con il club toscano per il trasferimento in prestito dell'attaccante Salvatore Mastronunzio. La punta, però, ha chiesto e ottenuto ("per seri motivi familiari" è scritto nel comunicato del Bari) alcuni giorni di riflessione prima di accettare la nuova destinazione. Il Chievo ha depositato i contratti di tre giovani calciatori: gli attaccanti Gjoshi Halil (16 anni) e Andrea La Selva (18 anni) dal Francavilla, e Antonio Torcasio dalla Vigor Lamezia. Il Brescia ha preso in prova l'esterno destro Aimo Stefano Diana, svincolato dopo l'esperienza in Svizzera al Bellinzona. L'ex di Sampdoria, Palermo e Torino è senza contratto e la squadra con cui è cresciuto calcisticamente, e club della sua città, potrebbe essere una buona occasione dove chiudere la carriera. FABREGAS VERSO BARCELLONA, NEYMAR ANDRA' AL REAL - Cesc Fabregas è sempre più vicino al Barcellona. Secondo Marca l'Arsenal potrebbe abbassare la sua attuale richiesta (circa 46 mln di euro). I blaugrana offrono infatti 29 milioni di euro, più 6 di bonus, più 5 a cui rinuncerebbe Fabregas sul suo futuro ingaggio, portando l'offerta a 40 milioni di euro. Neymar non ha accettato il rinnovo di contratto con il Santos. Un chiaro segnale che, entro gennaio, diventerà un giocatore del Real Madrid. "Non ha firmato il rinnovo, ma abbiamo la sua parola che resterà fino al prossimo agosto 2012 - afferma Luis Alvaro de Oliveira, presidente del Santos - Florentino Perez mi ha garantito che non pagherà la clausola rescissoria (45 milioni di euro, ndr) ma che si cercherà un accordo". MANCHESTER CITY, ARRIVA NASRI - Il City sta per mettere a segno un altro colpo: si tratta dell'acquisto di Samir Nasri che entro venerdì dovrebbe firmare un contratto da quasi 11 milioni di euro lordi all'anno. Il club allenato da Roberto Mancini avrebbe trovato l'accordo con l'Arsenal sulla base di 25 milioni di euro. Il francese avrebbe confidato la chiusura della trattativa al ct della nazionale Blanc e ad alcuni compagni di squadra. ARSENAL, MANI SU JADSON - L'Arsenal, per provare a rimpiazzarlo ha già pensato al sostituto: si del centrocampista brasiliano dello Shakhtar Donetsk Jadson. I dirigenti del club ucraino sono già arrivati a Londra per chiudere l'affare. Il Liverpool ha acquistato per 6,8 milioni di euro dal Newcastle l'esterno Josè Enrique, il Bolton ha preso dal Wolfsburg l'attaccante turco Tuncay Sanli. Leggi i commenti I commenti dei lettori 
Musica SANTA MARIA LA NOVA Dalle 21.30 nel chiostro di Santa Maria La Nova torna "La canzone di Napoli" con l'Ensemble di Peppe Napolitano. Un appuntamento estivo con la grande tradizione canora a cura, tutti i venerdì fino al 26 agosto. Ingresso 10 euro. LICOLA Dalle 21 al Magic World di Licola, sul palco di Radio Marte arriva Rosario Miraggio con un concerto dove presenterà tutti i suoi successi e gli ultimi singoli. Ingresso 8 euro. SAN GIORGIO A CREMANO Dalle 21 a Villa Bruno di San Giorgio a Cremano, per il "Festival delle Ville Vesuviane", di scena l'Orchestra di Espedito De Marino in concerto. Info 081 732 2134. SANT'AGNELLO Dalle 19.30 al Cpku, robata restaurant di Sant'Agnello - Sorrento, viale Marion Crawford 56, "Tempura&Jazz" ovvero le specialità della cucina giapponese preparate dallo chef Misao Ozone abbinate al jazz classico. Info 081 878 2933. SALERNO LA CONCHIGLIA Dalle 22.30 (apertura 20.30), per la rassegna "MoroInSummer" al Lido la Conchiglia di Salerno, lungomare Tafuri, il sound partenopeo di Tony Esposito. Il ritmo del percussionista, scandito spesso dell'utilizzo di strumenti insoliti e poco noti, dai tamburi d'acqua, hang e osi drum, fino alla kalimba, si unirà alle scansioni del batterista Franco Del Prete, al contrabbasso di Rino Zurzolo, alla di Antonio Onorato e al pianista Joe Amoruso. Concerto e snack 15 euro. Info 089 792 535. CAVA DE' TIRRENI Dalle 21 sulla terrazza del Marte, Mediateca di Cava dè Tirreni, corso Umberto I, 137, appuntamento con la musica pop del gruppo romano Stag. Ospite l'artista salernitana Denise. Consumazione obbligatoria 6 euro, sandwich più calice di vino oppure coppa di spumante o birra. Info e prenotazioni 089 948 1133. RAVELLO Dalle 21.45 al Belvedere di Villa Rufolo di Ravello, per il "Ravello Festival", il concerto "SpassiunataMente", con Peppe Servillo & Solis String Quartet. SCALA Dalle 21.30 in piazza Municipio di Scala (Salerno), per la rassegna "Scala incontra New York", Paola Turci in concerto. La cantautrice romana farà ascoltare anche il songolo "Utopia", contenuto nel cd "Le storie degli altri", che uscirà a settembre, ultimo capitolo della trilogia cominciata con "Attraversami il cuore" e proseguita con "Giorni di rose". Info 339 589 1655. SERRE Nel borgo antico di Serre (Salerno), prosegue "Alburni Jazz": dalle 21 circa  il gruppo Shootin' Stars di "Demo", aprirà i concerti del cantautore Luca Madonia con il suo quartetto d'archi, del sassofonista Francesco Cafiso, ex bambino prodigio che suonò alla cerimonia di insediamento di Obama, e di Alex Britti che proporrà il meglio del suo repertorio. LAURINO Dalle 22 al teatro Comunale di Laurino, per "Alburni jazz", concerto dei maestri che tengono i corsi: Cinzia Spata (voce), Marco Tindiglia (chitarra), Michele Rabbia (batteria), Stefano Battaglia (pianoforte), Dario Deidda (basso), Andy Sheppard (sax) e Alberto Mandarini (tromba). Ingresso libero. Info 388 745 7051. Sito www. jazzinlaurino. it. OLEVANO SUL TUSCIANO Dalle 20 "Festa della Birra Augiocla" in un'area parco naturale del borgo interno della frazione Ariano di Olevano sul Tusciano (Salerno) con lo storico gruppo di musica popolare di Pomigliano d'Arco 'E Zezi. Sito www. festadellabirraugiocla. it. ISPANI Dalle 22 nei giardini di Villa Olga d'Ispani (Salerno), golfo di Policastro, per "Ispani Jazz", la formazione di Mario Donatone Soul Circus, composta dal leader al pianoforte e voce, dal cantante Giò Bosco, con Danilo Bigioni al basso e Carlo Battisti alla batteria. Per un altro capitolo sulle origini del canto nero, dal blues al soul, dal gospel al jazz, sulle tracce di Ray Charles. Info 0973 381 201. Sito www. ispanifestival. com Classica ANACAPRI Dalle 20 a Villa San Michele, Anacapri, viale Axel Munthe 34, per la rassegna "Concerti al Tramonto", concerto della giovanissima pianista padovana onora Armellini, che a soli diciassette anni vanta nel suo curriculum un applauditissimo debutto al Carnegie Hall di New York. In programma brani Beethoven, Wieck-Schumann, Schumann e Chopin. Ingresso 15 euro, ridotto ragazzi e studenti 5 euro. Info 081 837 1401. Teatro MADRE Dalle 21.30 al Museo Madre, via Settembrini 79, per la rassegna "Un'Estate al Madre", Enzo Moscato in "Toledo Suite", un recital tra musica e teatro scritto, diretto e interpretato dall'attore e drammaturgo napoletano. Da Viviani, Gill, Taranto e Trovaioli, sino a Brecht, Eisler, Weill, Marguerite Duras, un viaggio  dell'anima con una voce senza confini. Ingresso 12. Info 081 193 130 16. TRIANON Dalle 21 al teatro Trianon lo spettacolo "Aria di Napoli", un musical dedicato alla canzone napoletana in scena ogni venerdì e sabato. Ingresso 18 euro, gratuito per gli ultrasessantenni: prenotazioni sul sito web  www. teatrotrianon. org oppure al numero 081 225 8285. MAIORI Dalle 21 a palazzo Mezzacapo, Maiori, si esibiranno Gigi e Ross con "Made in Sud". Uno show comico con la partecipazione di Fatima. Info 089 814 209. Ingresso 25 euro. Cinema PARCO DEL POGGIO Dalle 21.10 al Parco del Poggio, viale del Poggio di Capodimonte (in prossimità di Oviesse - Standa), per la rassegna di cinema all'aperto "Accordi @ Disaccordi", il film "Tamara Drewe" di Stephen Frears con Gemma Arterton, Roger Allam, Bill Camp, Dominic Cooper, Luke Evans, Tamsin  Greig, Charlotte Christie, Jessica Barden. Ingresso 4 euro. Info 081 549 1838. PORTICI/ERCOLANO Per la rassegna "FreskoFilm": dalle 21 al secondo Circolo didattico di Portici, viale Leonardo Da Vinci, il film "Che bella giornata", di Gennaro Nunziante, con Checco Zalone, Tullio Solenghi, Ivano Marescotti, Rocco Papaleo. Dalle 21 presso il Sentiero di Ercolano, via Vesuvio 71, strada vicinale Piano delle Ginestre, il film "Maschi contro femmine", di Fausto Brizzi. Ingresso 3 euro. Info 081 777 7851. SAN SEBASTIANO AL VESUVIO Dalle 21.15 al Parco Urbano di San Sebastiano al Vesuvio, via Panoramica, il film "Amore & altri rimedi" di Edward Zwick con Jake Gyllenhaall e Anne Hathaway. Ingresso 3,50 euro, 1 euro per gli over 65. Info 081 596 7493. Agenda SORRENTO Dalle 20.30 in uno slargo di via Tasso a Sorrento, il Caffè letterario di "amici del libro" di Marcianise ospita Luciano Scateni, che presenterà il suo ultimo lavoro "Le disavventure di Santagata, bentornato commissario" (Kairòs editore). Info 0823 492 873. SAN NAZZARO Dalle 21.15 in piazza Roma a San Nazzaro (Benevento), per il "Ferragosto Nazzareno", animazione per bambini. Dalle 22.15 la Piccola Banda Maruzzella. TEGGIANO A Teggiano (Salerno) "Alla tavola della Principessa Costanza", festa medievale con itinerario artistico e gastronomico fino a sabato: dalle 18.45 partenza del corteo storico presso il Castello Macchiaroli. Segue rievocazione storica del Consiglio Comunale del 1481. Dalle 20.30 apertura del Banco di Cambio per le monete d'epoca.  Dopo mezzantotte assalto al castello. Info 0975 79 600. OASI ALENTO Nell'Oasi dell'Alleato, uscita svincolo sulla variante alla SS 18, lungo il tratto Agropoli - Vallo della Lucania, apertura no stop fino al 31 agosto con eventi e laboratori per i ragazzi tutti i giorni dalle 9.30 alle 19.30. In programma "Nutella e Far West", rievocando le atmosfere di un villaggio indiano. Info 0974 837 003. CICERALE Dalle 19 nel borgo di Montecicerale, frazione di Cicerale (Salerno), per "Cilento Delizie", vetrina di prodotti biologici e tipici, incontro-dibattito sul tema "Donne e territorio: risorse per il recupero di un'identità locale". Interverranno Lucrezia Araneo, presidente Fidapa di Agropoli, Clotilde Baccari Cioffi, vice presidente Distretto Sud-Ovest Fidapa, don Giuseppe Sette, parroco di Cicerale, Emanuele Malatesta, della comunità montana Alento Montestella. Seguirà la presentazione del libro "Giungano e la sua storia", di Carmelo Verdevalle. VATOLLA Dalle 19 a palazzo de Vargas, nel borgo antico di Vatolla (Salerno), sulle "Tracce"  di Giambattista Vico, per riscoprire  le Tracce del filosofo napoletano che venne nel Cilento come precettore dei figli del marchese Domenico Rocca dal 1686 al 1695. Prevista l'inaugurazione dell'"EcomuseoVichiano". Interverranno Vincenzo Paolillo, sindaco di Perdifumo, Vincenzo Pepe,  presidente della Fondazione Giambattista Vico, Amilcare Troiano presidente del Parco Nazionale Cilento Vallo di Diano, Paolo Cirillo, Consigliere di Stato. Dalle 20 consegna attestati del Master in "Politiche per lo sviluppo turistico locale". Alle  21 la Lectio magistralis del filosofo Aldo Masullo sul tema "L'intimità della vita contro l'estraneità della macchina". Chiuderà la serata, alle  22, il concerto di musica etnica "Le canzoni della luna". Info 0974 845 549. CAMEROTA Dalle 20 all'Arena Don Pedro di Marina di Camerota, prima dello spettacolo di Carlo Buccirosso, "Il miracolo di Don Ciccillo", si potrà sfogliare il libro "Un uomo qualunque con le sue 5000 donne..."  (Espresso Spa), di Pasquale Chiaramonte e Mariagrazia Poggiagliolmi. Info 338 257 5480. 
ROMA - Il Pentagono ha perso i contatti con l'aliante ipersonico Falcon Hypersonic (Htv-2), subito dopo il distacco dal razzo che l'ha portato nello spazio. Il Falcon Hypersonic, sviluppato dall'agenzia della Difesa (Darpa) per le ricerche avanzate, non aveva alcun passeggero a bordo. Lo ha reso noto su Twitter la stessa Darpa. In teoria Htv-2 sarebbe in grado di raggiungere planando e rientrando nell'atmosfera più di 20 volte la velocità del suono e essere in grado di volare in 12 minuti da New York a Los Angeles. L'aliante si sarebbe staccato senza problemi dal razzo Minotaur IV ma poi ne sono state perse le tracce. In teoria Htv-2, lanciato dalla base di Vandenbrg in California, dovrebbe precipitare nel Pacifico. 
BRNO (Rep.Ceca) - Conferenza stampa di presentazione del Gp ceco sulla pista di Brno: è stato il primo atto ufficiale del ritorno del circo della Motogp e si è consumato con i soliti (grandi) attori, Casey Stoner e Valentino Rossi innanzitutto, apparsi decisamente rigenerati dalle vacanze. Valentino che dopo essersi rilassato al sole di Ibiza, è arrivato in Repubblica Ceca dopo essersi gettato alle spalle tutte le voci e le polemiche che si sono create in questi giorni su un suo ventilato passaggio alla Honda prima della scadenza del suo contratto con la Ducati. "Con il permesso di Marco Melandri - ha ironizzato - rimarrò ancora dove sono". Il riferimento al pilota della Superbike è in risposta ad un messaggio su Twitter nel quale il pilota romagnolo affermava che Rossi sarebbe passato a una Honda privata per mancanza di risultati in MotoGp. LA BATTUTA 'MUSICALE' - Ebbene, una piccola stoccata al collega oggi in lotta per il mondiale delle derivate di serie, Valentino non se l'è fatta scappare. "Ho parlato con Vasco, certo, questa è una stagione difficile per i Rossi". Valentino conosce il cantautore bolognese, in questi giorni al centro delle attenzioni dei fan per le sue condizioni di salute, ed ha voluto sdrammatizzare la situazione (anche sua) con questa battuta. Scherzi a parte la Ducati e Valentino sono ancora sugli scudi. Brno è una pista amica per Rossi che qui ha vinto la prima gara della sua lunga carriera nel 1996 quando era in 125. ROSSI, NIENTE CAMBIO MOTO - Qui ha annunciato il suo passaggio alla Ducati dalla Yamaha, lo scorso anno, e su questa pista si dovrà difendere dai piloti che in questa stagione sono in lotta per il titolo. A quanto pare, per il momento non ci saranno novità tecniche. Rossi avrà a disposizione una GP11.1, mentre il suo compagno, l'americano Nicky Hayden utilizzerà la vecchia versione della Desmosedici. Qualcosa di nuovo, forse, ci sarà nei test di lunedì, dove, mentre i più proveranno le 1000 dell'anno prossimo, la Ducati proseguirà lo sviluppo della 800, segno che il ritardo da colmare rispetto alla concorrenza è ancora tanto. STONER CI RIPENSA SUL GP GIAPPONESE - Prospettive diverse per l'australiano Stoner, che ha fatto parzialmente marcia indietro rispetto alle dichiarazioni anti GP del Giappone pronunciate durante la gara di Laguna Seca. In quell'occasione il pilota della Honda aveva seccamente smentito la sua partecipazione alla gara del 2 ottobre prossimo, come anche aveva fatto Jorge Lorenzo. "Avevo appena saputo che mia moglie Adriana è incinta - ha detto oggi il pilota della Honda - le mie parole erano dettate dall'emozione del momento, sto riconsiderando la mia posizione anche perchè ho avuto rassicurazioni anche dal governo australiano sulla non pericolosità per la salute della zona di Motegi. Per ora comunque non confermo se andrò o no, di certo mia moglie, non verrà". La questione del Gp del Giappone è dunque ancora di attualità, certo è che la confusione continua ad aleggiare nel paddock mentre tutte le Case giapponesi, con la Honda in testa continuano a fare pressione sui propri piloti per celebrare il Gp nonostante le resistenze di questi mesi. Leggi i commenti I commenti dei lettori 
Nuovi vertici in arrivo per la ricerca italiana. Il ministro Maria Stella Gelmini, infatti, dovrebbe annunciare nei prossimi giorni la nomina di Francesco Profumo, attuale direttore del Politecnico di Torino, alla presidenza del Cnr, e del bolognese Luciano Maiani alla guida dell'Istituto Nazionale di Geofisica e Vulcanologia (Ingv). Il sismologo Domenico Giardini, che presiedrà l'Ingv, ha iniziato la sua carriera proprio all'Ingv, dove fu assunto nel 1987. In precedenza era stato allievo dell'attuale presidente, Enzo Boschi. Dall'Ingv scelse poi di trasferirsi in Svizzera, presso l'Eth (Institute of Technology) di Zurigo, dove dal 1997 è professore di Sismologia e Geodinamica. E' inoltre direttore del Centro di ricerca svizzero sui Terremoti. Giardini è nato il 19 marzo 1958 a Bologna, dove ha conseguito la laurea in Fisica e ha svolto il dottorato. Dal 1982 all'86 è stato membro del gruppo scientifico al Dipartimento di Scienze Geologiche dell'Università di Harvard; dal 1987 al 1992 ricercatore senior all'Istituto Nazionale di Geofisica a Roma, appunto, e professore associato di Sismologia all'Università Roma Tre. 
SESTOLA - "Io sono un fan di Vasco Rossi", dice Gianni Morandi, salito a Sestola a salutare il Bologna di cui è presidente onorario. Qualcuno gli chiede di mandare un “telegramma” a Vasco, invito che Morandi gentilmente declina, limitandosi ad alcune riflessioni sulle condizioni della rockstar, che dopo il ricovero a Villalba ha ammesso i suoi problemi di salute, la depressione, rivelando anche l’utilizzo frequente di psicofarmaci. I due non hanno in comune soltanto la musica, per quanto il genere sia molto diverso. Come noto vengono entrambi dagli Appennini. Di Monghidoro Morandi, di Zocca il Blasco. Entrambi vivono però a Bologna, sebbene Vasco ormai da anni sia letteralmente circondato dalle guardie del corpo. "A me invece – dice Morandi - piace il contatto con la gente, ma ognuno ha il suo carattere". A chi gli chiede delle dichiarazioni di Vasco, del suo rapporto difficile con la città nella quale musicalmente crebbe e si formò, della sua voglia di tornare a Zocca, Morandi spiega che "succede che, col passare degli anni, ci si riavvicini ai luoghi natii, anche se io, pur continuando ad amare Monghidoro, a Bologna sto benissimo. Devo dire invece che sono rimasto molto colpito dalle confessioni che Vasco ha fatto su Facebook. Questo nuovo modo di comunicare ammetto che mi stupisce, si confessano cose che una volta sarebbero rimaste in privato, sicuramente sta cambiando il mondo e Vasco si adegua". "Ho letto dei suoi problemi - conclude Morandi - del mal di vivere, della macchia nera che ha dentro e penso che forse, per essere così grandi, per scrivere testi così, bisogna anche avere sofferto". 
