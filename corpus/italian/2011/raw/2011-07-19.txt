SAN FRANCISCO - Sedici persone negli Stati Uniti e altre cinque in Europa sono state arrestate dall'Fbi nell'ambito di indagini volte a bloccare il famoso gruppo di hacker Anonymous. Gli arresti sono avvenuti in numerosi Stati dell'unione. In Europa, un arresto è avvenuto in Gran Bretagna e quattro in Olanda. Secondo la Cnn, gli agenti federali hanno anche fatto irruzione in alcune case a Long Island e nel distretto del Bronx a New York, dove hanno confiscato computer e altri materiali. In tutto le perquisizioni sono state 35. Dopo un primo momento in cui gli uomini dell'Fbi si erano rifiutati di confermare o smentire che gli arresti di oggi riguardassero proprio il gruppo Anonymous, il bureau ha poi confermato che l'indagine "riguarda un attacco informatico contro il sito internet Paypal rivendicato dal gruppo 'Anonymous'". Il gruppo di hacker, che in passato aveva attacato i siti della chiesa di Scientology, della Motion Picture Association of America e della Recording Industry Association of America, aveva raggiunto l'attenzione dei media di tutto il mondo a dicembre, con atti di pirateria informatica anche ai danni del sito di Mastercard. Anonymous è anche stato collegato ad attacchi informatici contro la Cia, Sony, Fox News e società di consulenza come Booz Allen Hamilton. Il gruppo è accusato di aver bloccato il servizio dei siti internet di aziende e istituzioni pubbliche e Anonymous stesso ha più volte rivendicato gli atti di pirateria informatica, come nel caso di Paypal, quando il gruppo di hacker aveva parlato di un'operazione di ritorsione contro il sito di pagamenti online che aveva bloccato l'account di Wikileaks, dopo l'arresto del suo fondatore Julian Assange. 
MILANO - Dopo due giorni in profondo rosso, le Borse europee provano il rimbalzo.  Difficile dire se il peggio sia alle spalle, perché la sensazione degli analisti  è che si ballerà ancora per tutta la settimana. Per giovedì è prevista sia una  riunione straordinaria dei paesi dell’euro per evitare una volta per tutte il  fallimento della Grecia, sia una decisione da parte dell’amministrazione Obama  per eliminare il tetto al debito pubblico del governo federale Usa. Se entrambe  le decisioni venissero prese in modo inequivoco è chiaro che le pressioni sulle  Borse dovrebbero allentarsi. Nell’attesa di capirne di più, gli operatori hanno cominciato a portare a  casa parte dei guadagni accumulati speculando al ribasso nella prima metà del  mese. Oggi, le Borse sono partite in netto rialzo fin dalle prime battute e  hanno chiuso in Europa appena sotto i massimi di giornata. Da un punto di vista  tecnico, non sono degli acquisti veri e propri, ma per lo più ricoperture da  parte di coloro che avevano venduto all scoperto. Come che sia, il risultato è  stato quello di una chiusura più che brillante da parte di tutti i listini del  Vecchio Continente: sia Parigi che Francoforte hanno guadagnato l’1,2 per cento,  mentre Londra si è limitata a un più modesto +0,65%. La migliore è stata Milano (+1,92 per cento), esattamente come nelle ultime  due sedute era stata la peggiore, a dimostrazione dell’effetto ricoperture. A  spingere i listini sono stati i titoli bancari: Unicredit ha registrato un  progresso del 4,68%, Intesa Sanpaolo del 4,32 per cento. Rialzi superiori al 3%  per Banco popolare e Mps. Bene anche generali (+1,75 per cento) tra gli  assicurativi, mentre Fonsai ha perso un altro 1,68 per cento. Unico segno meno  di rilievo tra le blue chip insieme a Pirelli, crollata del 4,95 per cento. La situazione italiana, per un giorno, appare migliore: è  calato lo spread tra i Btp decennali e i bund tedeschi: il differenziale si  restringe a 313 punti base dopo il picco di 337 punti toccato ieri. Il premio di  rendimento dei Btp scende al 5,83%, al di sotto della soglia del 6% raggiunta  ieri. In calo anche il valore dei credit default swap (Cds) italiani, i  contratti derivati che coprono l'acquirente di un'obbligazione dal rischio  fallimento dell'emittente. Il certificato a cinque anni, che ieri aveva toccato  livelli record sopra i 320 punti, scende a 306 punti. In risalita anche l'euro,  che chiude a 1,4188 dollari dopo il tonfo registrato ieri. In ogni caso, sui mercati arrivano segnali discordanti. In Europa, è sempre  la Germania a essere la più ostile a una soluzione per la Grecia: ieri il  cancelliere tedesco Angela Merkel ha avvertito che non bisogna aspettarsi  soluzioni spettacolari dal vertice di Bruxelles di giovedì. Ma dagli Stati  Uniti, il presidente Obama si dici fiducioso che un accordo sul tetto del debito  verrà raggiunto addirittura da un accordo bipartisan tra democratici e  repubblicani. Il Fondo Monetario internazionale è tornato, invece, a concentrarsi sui  problemi europei: in un documento pubblicato ieri si legge che le tensioni  legate al debito sovrano nella zona dell'euro "potrebbero estendersi alle  economie principali, attraverso il sistema finanziario" con "implicazioni  globali". Più ottimistico il giudizio degli analisti di Moorgan Stanley. Secondo il  capo degli "strategist" della banca d’affari americana, le turbolenze sui  mercati degli ultimi tempi derivano semplicemente dal fatto che i prezzi delle  azioni "incorporano la possibilità che un default di un paese membro  dell’eurozona si possa verificare ma che non metta a rischio la moneta unica".  In altre parole, le Borse hanno già scontato la possibilità che fallisca la  Grecia, ma si tratterebbe di una "ipotesi improbabile", sempre secondo  l’analista americano. Più che da crederci ci sarebbe da sperarci. Anche Wall Street chiude in positivo sulla base delle notizie di un possibile accordo per il debito Usa e la conferenza stampa a sorpresa di Obama. 
Mentre ride e scuote la testa si muovono i pendenti alle orecchie. "Sono emozionata". Rompe subito il ghiaccio Rosella Sensi, neo assessore Grandi Eventi, seduta in un ufficio al terzo piano del Campidoglio. "Questo che mi hanno affidato è un ruolo importante". È agitata come quando allo stadio si sedeva in tribuna autorità? "È una sensazione diversa. All'Olimpico convivevano l'amore per la Roma e il mio ruolo professionale. Qui l'emozione è dettata dal mio impegno, fatto di responsabilità". In questi giorni lei ha ricordato più volte suo padre e la passione che aveva per la Roma e per questa città. Sarebbe stato contento di vederla oggi in questa nuova veste? "Sarebbe stato felice nel vedermi dare un contributo a Roma. E mi avrebbe anche stressata: "Mi raccomando Rosella, impegnati, fai bene le cose". Alemanno racconta di averla corteggiata molto. In che modo? "Il sindaco mi ha telefonato molte volte, ci siamo incontrati. Ma non ho detto subito di sì. Volevo pensarci bene. Sono una persona molto riflessiva che non fa scelte senza averle prima ponderate". Lei ha avrà la delega anche alle Olimpiadi 2020, ai grandi eventi e alla moda. Che tipo di grandi eventi immagina? "Premetto che tutto va ancora studiato. Sono una precisa. Immagino qualcosa che copra lo spettacolo, la cultura e serva ad attirare l'attenzione sulla città". E della moda, cosa dice? "Mi piace, è un settore che mi interessa". Lei compra tanti vestiti? "Finora no. Lavorando a certi ritmi non si ha tempo ". E le scarpe? "Quelle le adoro". Parliamo della Roma. Che tipo di stagione si aspetta? "Non farò mai commenti. So quanto è difficile dare ai romanisti quello che si aspettano. Comunque sono e sempre sarò della Roma. È nel mio dna". Sulla sua nomina si è formato un gruppo su Facebook e non tutti i commenti sono lusinghieri. Tipo: "Meglio la rosetta di Rosella". "Sorrido e non commento". Riuscirà a conquistare la fiducia dei laziali? "Mi auguro di conquistare la gente con i fatti e non per l'appartenenza calcistica. Vorrei che i cittadini mi supportassero per il senso di appartenenza". È vero che le avevano proposto di fare il vice sindaco e lei ha rifiutato? "Credo che Sveva Belviso ricopra l'incarico molto bene. Lei è una politica il mio è un ruolo tecnico". Quote rosa, lei sta qui in Campidoglio per questo motivo. Cosa ne pensa? "Credo non debbano esserci distinzioni di sesso, la differenza la fa la capacità professionale. Ma sono fiduciosa: del resto se le donne sono riuscite a entrare nel mondo del calcio, vuol dire che certe barriere si possono superare ovunque". 
ROMA - E' di nuovo bufera nella maggioranza sul decreto rifiuti per la Campania  all'esame dell'aula della Camera, dopo la sentenza del Consiglio di  Stato che ha sospeso l'ordinanza del Tar del Lazio per lo stop al  trasferimento automatico dei rifiuti nelle altre regioni. Da ieri sera,  il ministro Stefania Prestigiacomo è impegnata nel tentativo, finora  senza successo, di trovare l'accordo fra Lega, Responsabili e  parlamentari campani del Pdl su come modificare il testo del  provvedimento. Il Carroccio è contrario ad ogni modifica che  faccia venire meno il nulla osta delle altre regioni richieste di  ospitare i rifiuti campani mentre a favore, come le opposizioni, sono  Responsabili e molti dei parlamentari campani del Pdl che non intendono  cedere ancora una volta alla Lega. Nel tentativo di prendere  tempo, il relatore Pdl Agostino Ghiglia ha chiesto il rinvio del  provvedimento dall'aula alla commissione, nel timore di una convergenza  anti-Lega fra opposizioni, Responsabili e  Pdl campano al momento del  voto degli emendamenti che, forti della decisione del Consiglio di  stato, prevedono la soppressione del 'nulla osta' difeso a spada tratta  dal Carroccio. Intanto a Napoli monta la protesta per la presenza di rifiuti in tutta la città Gaffe in aula -La Lega vota contro il decreto rifiuti? a questo faceva pensare  l'intervento in aula alla Camera del deputato leghista, RenatoTogni,  mentre il governo e la maggioranza sono alle prese con il vertice per  sbrogliare la matassa. Dal racconto dei suoi colleghi di gruppo emerge  invece che quella del deputato è stata solo una gaffe."Vai Togni parla,  prendi tempo, c'è una riunione in corso (tra il ministro e i capigruppo Pdl e Lega, ndr)...", Gli dicono. E il deputato leghista non ci pensa  due volte. Prende un malloppo di carte che ha lì vicino e comincia a  leggere. Si tratta, spiega un deputato del Carroccio, del materiale  messo a punto dai funzionari della Camera per i deputati, ad uso internoL ega, dove si spiega la materia che si deve votare e si racconta anche  quanto successo durante l'iter partendo dal varo in consiglio dei  ministri. Togni legge e... Soltanto alla fine, e in ritardo, si accorge  di star leggendo un passaggio dei funzionari che, ricordando  l'astensione dei ministri leghisti, presumevano che lo stesso  atteggiamento sarebbe stato confermato in aula. Ma la logica della  politica segue altre strade e, alla fine, Togni si ritrova al centro di  un caso per il 'no' della lega al decreto rifiuti. La  proposta di rinvio in commissione è stata messa ai voti ma, per sei  voti, è stata respinta. Ed ora i lavori in Aula proseguono con continui  interventi del centrodestra per tentare di non arrivare al voto che  potrebbe sancire la spaccatura definitiva della maggioranza sul decreto.  Fuori dall'aula, il ministro Prestigiacomo e il sottosegretario alla  presidenza del Consiglio hanno riunito un vertice con i capigruppo di  Pdl e Lega Fabrizio Cicchitto e Marco Reguzzoni nel tentativo di  sbloccare l'impasse. Ufficializzato il rinvio Il  relatore del decreto rifiuti alla Camera, Agostino Ghiglia (pdl), chiede  il rinvio "ad altra seduta" dell'esame del decreto rifiuti in Campania.  L'esponente di maggioranza spiega che "siccome alle 19 è già previsto  che si voti sulle dimissioni di un collega" (si tratta del sindaco di Torino Piero Fassino) tanto vale rinviare il provvedimento. Il Pd si è  opposto ma alla fine del decreto si discuterà mercoledì mattina. Leggi i commenti I commenti dei lettori 
ROMA - Il Mondiale MotoGp si avvia al giro di boa e il bilancio in casa Ducati è tutt'altro che positivo. Il binomio Rossi-Desmosedici avrebbe dovuto produrre molte più emozioni e molti più punti in classifica, invece le difficoltà di equilibrio tra moto e pilota hanno costretto la casa di Borgo Panigale ad accontentarsi finora di un semplice terzo posto, quello ottenuto dal pesarese nel Gp di Francia. Ora arriva il Gran Premio degli Stati Uniti: una gara molto sentita sia da Hayden che corre in casa, e dove ha vinto due volte, sia da Rossi che vi ha ottenuto una vittoria e tre podi. "Laguna per me vuol dire una curva fantastica, il 'Cavatappi' e tanti bei ricordi, tra i quali una delle gare più belle della mia carriera, nel 2008 -dice Rossi-. E' sempre un gusto correre negli Stati Uniti perché il motociclismo qui è un mondo diverso, molto bello". 'DOPPIA' DESMOSEDICI - "Penso che venerdì proveremo ad usare entrambe le versioni della Desmosedici per compararle e fare un lavoro sia per l'immediato, sia per il futuro, perché vogliamo capire più cose possibili", afferma Rossi che a Laguna Seca ritroverà il suo capo tecnico Jeremy Burgess, assente nelle ultime due gare. "E naturalmente sono molto contento che Jerry sia tornato e di trovarlo di nuovo nel box con i tutti i ragazzi". Sotto l'aspetto tecnico il lavoro di sviluppo del Ducati Team continuerà anche sulla pista americana e i piloti avranno a disposizione le versioni GP11 e GP11.1: sia Valentino Rossi sia Nicky Hayden insieme ai tecnici Ducati sono infatti determinati a fare il massimo possibile per accelerare lo sviluppo della Desmosedici e hanno in programma la possibilità di fare una comparativa tra le due versioni della moto nella prima giornata di prove libere. GP USA IMPORTANTE - Secondo il team manager della Ducati, Vittoriano Guareschi, "il Gran Premio di Laguna è un appuntamento importante, a cui Nicky tiene molto perché è la sua gara di casa, dove tra l'altro ha vinto già due volte. Ci sarà tutta la sua famiglia e durante il fine settimana correranno anche entrambi i suoi fratelli. Vogliamo metterlo in condizione di fare una bella gara anche perché al Sachsenring ha fatto un buon lavoro ed è in un trend di crescita. Avrà a disposizione la GP11.1 per poter fare un confronto tra le due versioni della Desmosedici. Valentino avrà la stessa possibilità -aggiunge-, per raccogliere più informazioni possibile per lo sviluppo di questa moto e per la definizione della GP12. Siamo inoltre contenti di riavere Jeremy con noi, è importante sia per Valentino sia per tutta la squadra". Leggi i commenti I commenti dei lettori 
"Ho scelto un auto più potente rispetto a quelle del parco in dotazione alla Provincia perché io sono il presidente". Lo ha detto alla Zanzara di Radio 24 il presidente della Provincia di Milano, il pdl Guido Podestà, al centro di un dibattito per il rinnovo parco macchine dell'ente. Il car sharing degli assessori di Pisapia "Non mi frega niente di Bloomberg che va in metropolitana - ha aggiunto - Io vado in Audi perché è anche l'auto che ho a casa: ho un'A8 che ha quasi 350mila chilometri e un costo di manutenzione molto basso. Mi si rinfaccia che sia una marca straniera invece di italiana? Mi sembra un problema banale, è uguale. E poi - conclude - la Fiat è ancora italiana?". 
"L'Eur? Una macchina per fare soldi". Lo ammette con un sospiro Italo Insolera, uno dei più autorevoli urbanisti che con il manuale "Roma Moderna" fu il primo a raccontare la storia dello sviluppo urbano della capitale. "La cultura della valorizzazione e delle "cricche" sta facendo diventare il quartiere, nato per l'esposizione universale del 1942, un terreno di conquista e distruzione. Con il Piano regolatore del 2008, l'Eur veniva catalogato come città storica. Sembrava tutelato per sempre. Invece, con le continue deroghe, viene tutto messo in discussione. Non si rispetta la storia dei luoghi, il volto di una città", precisa Insolera che sarà tra i primi firmatari dell'appello che il movimento "Atuttaleur" sta inviando agli intellettuali romani per salvare il Velodromo dal cemento. O meglio: dalle quattro palazzine da cinque piani e dai due "grattacieli" da circa 90 metri d'altezza che sorgeranno a poche centinaia di metri di distanza dall'ex complesso olimpico. Cerca di ripercorrere la storia del quartiere, Insolera: "Il Velodromo viene usato per fare soldi. Si programmano inauditi aumenti di cubatura nel comparto Pacifico e Laurentina. Si distrugge il laghetto con la creazione dell'Acquario e si vìola quell'area per sempre". L'Eur è interessato da numerose trasformazioni urbanistiche, alcune delle quali si stanno mandando avanti a fatica. Per terminare i lavori della Nuvola di Fuksas, l'Eur spa ha acceso un mutuo di ventun anni e ha ipotecato alcuni dei suoi gioielli. I lavori nell'area del Velodromo (palazzine più due torri da 90 metri a viale dell'Oceano Pacifico) servirebbero per pagare il futuro Centro Congressi, così come l'operazione immobiliare del comparto Laurentina. Tutto sembra intrecciarsi, all'Eur. Eppure ai tempi della Formula Uno era stato stilato un accordo di programma secondo il quale il complesso olimpico del 1960 avrebbe dovuto finanziare il Ponte delle Tre Fontane. "Allora, e parliamo di sette mesi fa, non servivano i soldi per la Nuvola? Come mai ora invece sì?", chiede Cristina Lattanzi del comitato Salute e Ambiente Eur. L'albergo, che svetta al fianco della Nuvola, ancora non è stato venduto. Le aste sono andate tutte deserte. Intanto però si continuano a progettare nuove cubature. "Scoppierà tutto  -  profetizza l'urbanista Paolo Berdini  -  Faremo la fine di Atene che si è indebitata di 20 miliardi di dollari per costruire la città delle Olimpiadi. Continuiamo ad andare in debito e ancora non c'è stato rientro economico. Bisogna valorizzare quello che già c'è: bisogna farlo con le Torri ex Finanze e occorreva pensarlo col Velodromo, ormai demolito". I comitati, intanto, sono sul piede di guerra. "Ma come si muoveranno i 1.400 nuovi abitanti previsti nel comparto Pacifico? Come fa il Comune a dare il suo placet se prima non pensa alle opere di mobilità?", domande alle quali i cittadini cercano una risposta. E intanto Eur spa ha volantinato nel quartiere l'invito all'assemblea pubblica di domani all'auditorium Massimo. "Così la società si sostituisce al municipio per la pubblicità dell'evento", è la conclusione amara dei fondatori del movimento "Atuttaleur", Matilde Spadaro e Vincenzo Vecchio. 
ROMA - Il premier Silvio Berlusconi è indagato dalla Procura di Roma per abuso di ufficio in relazione alle presunte pressioni esercitate nel 2009 per sospendere la trasmissione 'Annozero' di Michele Santoro. Con il presidente del Consiglio sono iscritti, anche loro per abuso di ufficio, l'ex commissario Agcom Giancarlo Innocenzi e l'ex direttore generale della Rai, Mauro Masi. L'atto istruttorio deciso dal procuratore Giovanni Ferrara giunge dopo che il tribunale dei ministri ha restituito a piazzale Clodio il fascicolo di indagine, nato a Trani, dichiarandosi incompetente a giudicare il caso. Per i giudici, in sostanze, le 18 telefonate a Innocenzi e Masi al centro dell'inchiesta sono state effettuate da Berlusconi non nella sua veste di presidente del Consiglio. L'iscrizione nel registro degli indagati arriva dopo la decisione del Tribunale dei Ministri di restituire il fascicolo alla Procura di Roma. Gli inquirenti capitolini hanno preso atto della decisione (non vincolante) del tribunale del ministri: secondo il collegio speciale per reati ministeriali nella condotta di Berlusconi non è prefigurabile  la concussione ai danni dell'ex commissario Agcom Giancarlo Innocenzi, né le minacce ai danni dell'Autorità Garante delle Comunicazioni per far chiudere Annozero, come ipotizzato a Trani. Su queste due fattispecie il tribunale ha archiviato la posizione del premier. Per il tribunale dei Ministri è, invece, configurabile l'ipotesi di abuso d'ufficio per tutti e tre i protagonisti della vicenda. A questo punto i pm romani  dovranno decidere se concludere l'attività istruttoria con il deposito degli atti, attività che prelude la richiesta di rinvio a giudizio, o formalizzare al gip una richiesta di archiviazione. Le reazioni. Niccolò Ghedini, parlamentare Pdl e avvocato del premier ricorda che "il Tribunale dei Ministri ha già archiviato tutte le accuse originariamente mosse proprio al Presidente Berlusconi". Dicendosi sicuro che anche la Procura seguirà la stessa strada. Per il segretario dell'Usigrai Carlo Verna, si apre adesso "una sorta di possibile processo al sistema del conflitto di interessi, che sta strangolando la Rai e la democrazia. Laddove possibile l'Usigrai chiederà la costituzione di parte civile. Ma mentre la giustizia farà il suo corso, occorreranno comportamenti limpidi dei vertici aziendali ai quali fin d'ora facciamo sapere che l'Usigrai non sottoscriverà la transazione con cui si accompagna Michele Santoro alla porta". La vicenda. Diciotto telefonate per 'bloccare' Annozero. La bufera delle intercettazioni del caso Rai-Agcom, scoppiato a marzo 2010 con la pubblicazione dei primi stralci, e il braccio di ferro con Michele Santoro è stato uno dei capitoli più spinosi della gestione dell'ex dg Rai Mauro Masi a Viale Mazzini. Ma ha sollevato polemiche anche sull'indipendenza dell'Autorità per le garanzie nelle Comunicazioni, fino alle dimissioni del commissario Giancarlo Innocenzi, arrivate il 24 giugno dello scorso anno. "Questa volta nessun editto bulgaro ci fermerà", tuonava Michele Santoro il 18 marzo sul divano rosso di Serena Dandini a Parla con me. Si era nel pieno del caos intercettazioni e solo due giorni prima il conduttore di Annozero aveva parlato per due ore davanti ai pubblici ministeri di Trani delle presunte pressioni per fermare il suo programma. Il 26 marzo, in un clima da stadio al Paladozza di Bologna, nel corso di Raiperunanotte Santoro avrebbe 'messo in scena' con le voci di attori i colloqui di Berlusconi, Innocenzi e Masi facendo 'prendere corpo' al disegno di chiudere il programma di Rai2. Intanto il vertice dell'azienda non stava a guardare: il 24 marzo Viale Mazzini annunciò l'intenzione di chiedere alla procura di Trani gli atti dell'inchiesta Rai-Agcom, ma anche di non avviare nessun audit su Masi che, forte del sostegno della maggioranza, ribadì la volontà di "andare avanti": "Per me contano gli atti e i fatti aziendali. Mi sono sempre comportato nel pieno rispetto delle regole. Ho mandato in onda tutte le trasmissioni cercando soltanto di garantire la loro conformità alle normative vigenti". Il 18 maggio il colpo di scena, con l'annuncio dell'accordo consensuale tra Santoro e l'azienda al quale mancava solo la firma. Una firma che non sarebbe arrivata mai. A fine luglio il Cda stabilì che dal 23 settembre Annozero sarebbe stato ancora in palinsesto. Si preparava una nuova stagione di battaglie e polemiche: nell'anteprima della prima puntata, Santoro pronunciò il celebre 'vaffa...nbicchiere'". Tre settimane dopo, la decisione del dg di sospendere il giornalista. Nella puntata successiva, la contromossa del conduttore: il ricorso al collegio arbitrale per ottenere l'immediata sospensione della sanzione. Lo scontro avrebbe toccato il culmine nel botta e risposta in diretta nella puntata del 27 gennaio scorso, quando Masi chiamò Annozero per 'dissociarsi' in diretta dalla puntata sul caso Ruby e il conduttore gli rispose a brutto muso. L'ultima frecciata il 28 aprile scorso, quando Santoro ha annunciato al pubblico l'addio di Masi alla Rai facendo "un forte, fortissimo, ancora più forte in bocca a lupo" alla Consap, di cui l'ex dg Rai è diventato amministratore delegato. A giugno, poi, sarebbe arrivato il divorzio tra lo stesso giornalista e la tv pubblica. Leggi i commenti I commenti dei lettori 
Tiene a mettere subito le cose in chiaro, il nuovo vicesindaco. Lei, al suo ruolo di trismamma, non ci rinuncia. Con lo stesso piglio col quale per tre anni ha gestito (e continuerà a gestire) una delle deleghe più delicate dell'amministrazione, le Politiche Sociali, messe a dura prova dalle ristrettezze di bilancio, Sveva Belviso detta le sue condizioni. Che non cambiano neppure ora che l'ascesa di "Miss Campidoglio", come l'hanno appellata i colleghi maschi ex aequo con l'altra pidiellina Lavinia Mennuni, ha subìto un'accelerazione inattesa. Da consigliera comunale al primo mandato, a numero due di Palazzo Senatorio. E ora come farà a conciliare la sua numerosa famiglia, l'ultimo nato ha appena tre mesi, con il nuovo incarico? "Ciò che ho detto al sindaco quando mi ha offerto questa occasione, che io ho accettato con grande entusiasmo e sulla quale non mi risparmierò, è che la famiglia resta comunque la mia priorità. Per quanto sarà possibile, la mamma la sera starà a casa". Non rischia in questo modo di fornire un alibi perfetto a tanti uomini, pronti a sostenere che le donne non possono permettersi un impegno politico fulltime? "Guardi io sono la prova vivente che non è vero. Il fatto di essere moglie e madre non mi ha impedito di fare politica, candidarmi in Campidoglio, prendere oltre 4mila voti e assumere il carico di un assessorato complesso. Le capacità di una persona non dipendono dal genere. Anzi, vorrei dire una cosa". Prego... "Con tutto il rispetto per i vari tecnici presenti anche nella nostra giunta, al momento di nominare gli assessori bisognerebbe sempre privilegiare chi è stato eletto dal popolo, ha raccolto il consenso. In consiglio per il Pdl siamo state elette solo in due ed entrambe abbiamo ruoli importanti". Una stoccata al sindaco che l'ha appena promossa? "No, è un discorso di principio. Colgo anzi l'occasione per ringraziare Alemanno per la fiducia. Tramite me viene dato un riconoscimento a tutto quel mondo fragile, difficile e straordinario che è il sociale. Dimostra che se da un lato Roma sarà la città dei grandi eventi, delle infrastrutture, delle opere titaniche e delle Olimpiadi, dall'altro ci sarà un'attenzione sempre più grande per le Politiche sociali". Ci risiamo, vicesindaco Belviso: un'altra critica ad Alemanno che ormai parla solo di grandi opere e Olimpiadi? "Ma no, una semplice constatazione. Perché se per un verso c'è lo sviluppo, per l'altro c'è il quotidiano, la gestione delle piccole e grandi emergenze: due facce della stessa medaglia che è Roma e che ora il sindaco ha voluto affidare a due donne". Ecco, appunto, dopo le difficoltà della maggioranza a fare più rosa la nuova giunta, c'è chi ha definito lei e della Sensi "animali protetti". Si riconosce? "Senta, io ho bisogno di sentirmi protetta dentro casa, non certo in politica, dove contano solo gli elettori che rappresenti e le capacità". 
