Il leader radicale Marco Pannella è arrivato in serata a palazzo Grazioli per incontrare il premier Silvio Berlusconi. Con lui c'erano altri tre esponenti del partito tra cui anche la parlamentare radicale Rita Bernardini. Leggi i commenti I commenti dei lettori 
ROMA - Per mesi Giulio Tremonti ha combattuto la battaglia contro Saccomani e a favore di Grilli. Come ha incassato, Giulio Tremonti, la scelta dell'outsider Ignazio Visco? Quali sono i rapporti tra il ministro dell'economia e il nuovo governatore? Da via XX settembre, subito dopo la nomina, non arriva alcun commento ufficiale ma una "valutazione positiva sul fatto che, per la sua età, Visco rappresenta un rinnovamento generazionale". Si ricorda che Tremonti e Visco hanno lavorato fianco a fianco durante tutto l'ultimo G20 che si è tenuto a Parigi, seduti vicini sia durante i lavori sia alla cena di gala ufficiale. E si fa sapere che il rapporto personale è ottimo e di stima, alimentato da un intenso lavoro comune. Ignazio Visco ha partecipato a tutti i recenti incontri nei quali era prevista la presenza della Banca d'Italia, non ultimo quelli con il mondo imprenditoriale che hanno caratterizzato la prima fase della messa a punto del prossimo piano per lo Sviluppo. Negli ultimi mesi Visco sarebbe stato, per il Tesoro, l'interlocutore in Banca d'Italia e, a testimonianza del buon rapporto con il ministro, va segnato anche il fatto che il futuro governatore è stato spesso relatore nei dibattiti organizzati dall'Aspen Italia, della quale Tremonti è presidente. Di sicuro, mentre i suoi nemici celebrano la scelta di Visco come una sconfitta di Tremonti, il ministro dell'economia ha tutto l'interesse ad accreditarsi come ottimo interlocutore del nuovo numero uno di Bankitalia. Leggi i commenti I commenti dei lettori 
MILANO - I militari della Guardia di Finanza, su incarico della Consob, hanno acquisito documenti nella sede di Torino della Juventus. La Consob ha acquisito materiale relativo a bilanci, delibere, aumenti di capitale e altra documentazione finanziaria. L'ispezione nella sede della Juventus, stando a quanto trapelato, dovrebbe proseguire anche nei prossimi giorni. La società ha appena lanciato un aumento di capitale da 120 milioni di euro per finanziare il piano quinquennale della società. Tra gli azionisti anche le finanziarie del colonnello Gheddafi. Altre perquisizioni, invece, sono state effettuate per la costruzione dello Stadio, sulla quale ha già avviato un procedimento la procura di Torino. Sono tre le persone indagate in questo filone per "pericolo di crollo colposo". Si tratta di tecnici che si sono occupati a vario titolo della costruzione del complesso.Un avviso di garanzia è stato consegnato a Giovanni Quirico, un dirigente dell'ufficio tecnico del Comune di Torino, e agli ingegneri Francesco Ossola e Paolo Erbetta. La Juventus è intervenuta per assicurare i propri tifosi. La Juventus è certa "dell'assoluta sicurezza strutturale dello stadio" . Il club bianconero è parte lesa. 
«Dal buio incomincia a salire un vento impetuoso che coinvolge tutto e tutti, come voleva l’autore, mentre da un sipariomuro di tufo, dove un manifesto a caratteri pomposi annunzia il Gran Ballo di Società al San Carlo a favore dei disoccupati, cominciano a staccarsi alcuni brandelli dello stesso che volteggiano per la sala. Il sipario si apre lentamente sulla città di Napoli e sui suoi abitanti»; Armando Pugliese trasforma in una sua visione teatrale il celebre film “Il Giudizio Universale” che Vittorio De Sica firmò nel 1961, raccontando con ironia una sua Napoli indigente, surreale e disperata. Nel 2007 quel film è stato restaurato dall’associazione amici di Vittorio De Sica con il contributo della Provincia di Napoli. Ora invece diventa lo spettacolo teatrale che, in “prima nazionale assoluta”, apre questa sera alle 21, la nuova stagione dell’Augusteo. GLI ALTRI APPUNTAMENTI Musica GALLERIA19 Dalle 22.30 alla Galleria 19, via San Sebastiano 18/19, per il progetto Kollaps concerto con i Pink Holy Days, duo electro punk fondato nel 2008. Info 333 149 6011. AROUND MIDNIGHT Dalle 22 all’Around Midnight del Vomero, via Bonito 32/a, jazz con Francesco Nastro (piano), Marzio Langella (basso) e Giuseppe La Pusata (batteria). Info 335 816 6438. BACOLI CYCAS Dalle 21 al Cycas caffè di Bacoli, via Miliscola 13, rendezvous all’insegna del Burlesque. Tra satira, glamour e sex appeal con le atmosfere del Moulin Rouge. Info 081 523 1660. BACOLI BATIS Dalle 21.30 al Batis di Bacoli, via Lucullo 100, Baia, la storia del jazz e dello swing raccontata dalla The Good Life Orchestra. AVERSA Dalle 20.30 al teatro Cimarosa di Aversa al via settima edizione del Premio Bianca D’Aponte. A celebrare in musica il rinnovato spirito cantautoriale della musica italiana indipendente, le 10 finaliste in gara e i numerosi ospiti della serata guidata da Gaetano D’Aponte e Fausto Mesolella. CASERTA BLACK CAT Dalle 21 al Black Cat di Caserta, via Santa Chiara (Polo Regency), sarà di scena Andy Simmons, chitarrista americano. In programma “Sgt. Pepper”, il suo nuovo album. Info 0823 759 006. CAVA DE’ TIRRENI Dalle 21.30 al pub Il Moro di Cava de’ Tirreni, il jazz del trio della nippoamericana Chihiro Yamanaka. Cena 25 euro. Info 333 494 9026. Danza LANIFICIO25 Dalle 21 al Lanificio 25, piazza Enrico De Nicola, “La danse de Pièze”. Uno spettacolo ludico interpretato da Moustapha Ziane e Hafiz Dhaou, immaginato da Eric Lamoureux e Héla Fattoumi. Ingresso 7 euro. Info 349 877 3881. Teatro GALLERIA TOLEDO Dalle 21 alla Galleria Toledo, via Concezione a Montecalvario 34, per la rassegna “Stazioni d’emergenza”, Monstera présenta “Physique du rôle”. Info 081 425 037. NUOVO Dalle 20.30 al teatro Nuovo, via Montecalvario 16, “…Da questo tempo e da questo luogo… 25 rose dopo”: in scena il lavoro nostalgico ed emozionante che Cristina Donadio dedica ad Annibale Ruccello e Stefano Tosi. Repliche fino a domenica 30. Info 081 497 6267. DIANA Dalle 21 al teatro Diana, via Luca Giordano 64, Michelle Hunziker racconterà la sua storia nello spettacolo “Mi scappa da ridere”. Info 081 556 7527. Cinema IN CAMPUS Dalle 17.30 a In Campus, via Mezzocannone 14, per il “Tam Tam DigiFestival”, proiezione di “The tv set Usa 2006”, regia di Jake Kasden. Info 338 888 4007. Libri FELTRINELLI LIBRERIE Dalle 18 alla Feltrinelli librerie, via San Tommaso D’Aquino 70, divertissement, provocazione, curiosità nel libro “L’elogio della malaparata” (Pironti), in cui Aldo Di Mauro scava nelle radici della lingua napoletana. Ne discutono con l’autore Pietro Gargano e Giuseppe Giorgio. Letture di Peppe Barra. Info 081 240 5411. FELTRINELLI STORE Dalle 18 al Feltrinelli megastore, via Santa Caterina a Chiaia 23, Giusi Marchetta presenta “L’iguana non vuole” (Rizzoli), un romanzo di protesta contro una scuola e un’Italia che non hanno il coraggio di cambiare. Con l’autrice interviene Massimiliano Virgilio. Info 081 240 5411. Borse di studio Sdoa La fondazione Antonio Genovesi SalernoSdoa e l’Inpdap hanno firmato una convenzione per attribuire 17 borse di studio, ciascuna di 10 mila euro, agli allievi dei nuovi master in Direzione d’impresa, Logistica e trasporti, Management dei business dell’energia. Info www. sdoa. it 
ROMA - Massimo D'Alema è indagato dalla procura di Roma nell'ambito di uno dei capitoli di indagine relativi agli appalti Enac . Il coinvolgimento del parlamentare sarebbe legato ad alcuni voli da lui fatti su velivoli della low cost Rotkopf Aviation, società coinvolta dalla più ampia inchiesta. Lo scorso giugno era stato arrestato Franco Pronzato, membro del Cda dell'Enac e responsabile trasporto aereo del Pd. La vicenda. D'Alema sarebbe indagato in relazione a cinque passaggi aerei ricevuti, a lui offerti in occasione di viaggi di lavoro, dai titolari della Rotkopf Aviation, Viscardo e Riccardo Paganelli , che aveva ammesso di aver pagato tangenti a Morichini, consulente di Italianieuropei, la fondazione di D'Alema. L'esponente del Pd avrebbe usufruito di voli a bordo della Cessna della Rotkopf in occasione di alcuni viaggi tra Roma, Bari e Lamezia Terme nell'estate e nell'autunno dello scorso anno. L'attuale presidente del Copasir ha ammesso di avere volato con la Rotkopf e di aver accettato i passaggi aerei a lui offerti a titolo di cortesia. I legali: "Già chiarito tutto". "Ormai diversi giorni fa abbiamo incontrato i pm Cascini e Ielo e abbiamo fornito loro ogni chiarimento sulla vicenda dei voli". E' quanto dichiara l'avvocato Gianluca Luongo, legale di Massimo D'Alema. Secondo quanto si è appreso a Piazzale clodio, l'accertamento potrebbe andare verso l'archiviazione. Leggi i commenti I commenti dei lettori 
CATANIA - Due squadre di vigili del fuoco per tutta la città. La maggior parte dei mezzi guasti e niente fondi per ripararli. E sempre meno sicurezza per i cittadini. E' l'ennesimo grido d'allarme lanciato dal coordinamento della Fp Cgil dei vigili del fuoco di Catania che denunciano ancora una volta la "condizione di assoluta difficoltà del Corpo": "Abbiamo superato l'estate con un lavoro massacrante. Ora ci troviamo in una situazione precaria, siamo senza personale, con mezzi vetusti e tagliare le spese per ripararli significa non uscire più dalla caserma", dicono i sindacalisti del comando. Se l'emergenza abbraccia tristemente tutto il territorio nazionale, in Sicilia e nel catanese in particolare la situazione supera decisamente la soglia di criticità mettendo a rischio, come fanno sapere dal sindacato,"la garanzia di sicurezza per la cittadinanza". I numeri in tal senso sono inequivocabili. Sono appena nove i distaccamenti per tutta la Provincia di Catania, che conta ben cinquantotto Comuni, con una cinquantina di uomini divisi in quattro turni per far fronte a tutte le emergenze. Solo due poi le squadre che devono coprire tutto il capoluogo etneo. "Siamo in una condizione ormai insostenibile - ammonisce Salvatore Di Dio del coordinamento  provinciale del sindacato - con mezzi e attrezzature vecchi e malridotti ( GUARDA LE FOTO ). In questo momento la città di Catania non può permettersi, per fare un esempio, più di due emergenze contemporaneamente e tutto questo è molto grave. In diverse occasioni - ricorda con amarezza- dovendo dare le priorità ad ogni singolo intervento siamo anche arrivati in forte ritardo per risolvere altri casi subendo anche aggressioni verbali e denunce da chi richiedeva il nostro aiuto". Questa costante carenza strutturale dei vigili del fuoco diventa quasi paradossale  se si considera come la presenza dell'Etna con le potenziali emergenze che ne conseguono, richiederebbe proprio da queste parti ben altri numeri e mezzi a disposizione. A sentire gli esponenti sindacali della Fp Cgil "manca anche la formazione, c'è carenza di qualificati e nessuna possibilità di un recupero psicofisico adeguato per gli operatori". A pagare il prezzo è dunque il personale sempre più sotto pressione da un lavoro definito come "incessante e continuo, costretto a tappare buchi, oltre che nella normale routine, anche nelle varie emergenze stagionali e straordinarie". Il segretario generale Gaetano Agliozzo punta l'accento sui tagli che "colpiscono in prima persona i lavoratori e la pelle stessa dei cittadini. Il sindacato non sarà mai stanco di sottolineare che, se ci sono spese da eliminare, da decurtare ci sono quelle della politica e della casta in genere. I lavoratori, i precari, i pensionati, sono stanchi di pagare''.  I vigili del fuoco etnei si augurano infine che ''i colleghi precari possano essere stabilizzati in via definitiva con la riapertura di vecchie e nuove graduatorie, provvedimento che consentirebbe al Corpo di avere in tempi brevi linfa vitale per adeguati avvicendamenti e passaggi di qualifica''. 
La Fiat ha convocato i sindacati a Grugliasco nella sede della ex Bertone il prossimo 27 ottobre per firmare il terzo anno di cassa integrazione per riorganizzazione e ristrutturazione per i 1.077 Addetti dello stabilimento di Grugliasco, oggi Officine automobilistiche Grugliasco. Si tratta di un incontro di prassi che tuttavia ha in sé un elemento di novità. Il Lingotto infatti ha convocato i sindacati non all'Unione industriale di Torino, come di solito avviene in questi casi, ma direttamente nelo stabilimento. In una lettera spedita ieri a Fim, Fiom, Uilm, Fismic, Ugl metalmeccanici e Associazione quadri, il Lingotto spiega che la cassa integrazione straordinaria interesserà i 1.077 Dipendenti per un periodo che va dal 19 novembre 2011 fino al 18 novembre 2012 "salvo ulteriore proroga". Poi nella missiva si ricorda che le operazioni di bonifica dello stabilimento sono state avviate e hanno incontrato una situazione peggiore del previsto e si precisa che fino ad oggi sono stati già impegnati 65 milioni. L'investimento complessivo, di 500 milioni, prevede che a partire da novembre si comincino ad installare le linee e che dal marzo prossimo si svolgeranno le necessarie verifiche per consentire la produzione delle preserie, mentre la produzione della nuova Maserati è prevista per il dicembre del 2012. 
