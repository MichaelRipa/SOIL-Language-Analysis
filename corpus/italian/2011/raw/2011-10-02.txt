Musica PALAZZO REALE Dalle 20  i giardini e la terrazza del Palazzo Reale illuminati per il gran galà della solidarietà organizzato a favore dell'associazione "Susan Komen Italia" per la lotta ai tumori al seno. Dopo la passeggiata, musica del quintetto del Conservatorio e buffet. Segue ancora musica con il sax di Marco Zurzolo, le arpiste celtiche dell'Ensemble An Arpec e le ballerine del gruppo "Arte e Configurazione". Infine, nel foyer del teatro San Carlo si balla sulle note dell'Orchestra Minale. Tra gli ospiti Roberta Capua, Gino Rivieccio, Tosca D' Aquino e Patrizio Rispo. Info  081 797 2331. Cinema SCAMPIA Dalle 20 all'auditorium di Scampia il film di Emanuele Crialese "Terraferma". rassegna "Venezi a Napoli - Il cinema esteso", ingresso liberoDalle 22 al cine-teatro La Perla di Fuorigrotta, il film "Là bas" con il regista Guido Lombardi, parte del cast e i produttori Dario Formisano e Gaetano Di Vaio. Libri CAFFE' GAMBRINUS Dalle 17.30 al Gran Caffè Gambrinus, piazza Trieste e Trento, presentazione del libro "Le due Napoli", scritti di Domenico Pizzuti, introduzione e cura di Lucio Pirillo. Il volume sarà presentato da Leoluca Orlando, presidente della commissione parlamentare di inchiesta sugli errori in campo sanitario e sulle cause dei disavanzi sanitari regionali. Modera l'incontro Ottavio Lucarelli, presidente dell'Ordine dei Giornalisti della Campania. SAN GIORGIO A CREMANO Dalle 17.30 a Villa Vannucchi, San Giorgio a Cremano, presentazione del catalogo, curato da Giuseppe Improta, "Cartoline e lettere di soldati, prigionieri di guerra ed internati militari campani. Francobolli commemorativi" (Collezione Ciro Scancamarra), edito dalla Auser - San Giorgio a Cremano. Introduce l'autore, partecipano Franco Buccino, presidente Auser Campania, Antonio Borrelli, saggista e bibliotecario. Agenda PALAZZO SAN GIACOMO Dalle 12 nella sala Giunta di Palazzo San Giacomo, l'assessore allo Sport Giuseppina Tommasielli interverrà alla presentazione della seconda edizione della "Napoli Race for the Cure", mini-maratona di raccolta fondi della lunghezza di 5 km con una passeggiata di 2 km. STUDI FILOSOFICI Dalle 17.30, in Palazzo Serra di Cassano, via Monte di Dio 14, con una lezione sul tema "Le idee e gli intellettuali", che sarà tenuta dal prof. Lucio Villari, avrà inizio la serie di seminari sul tema "Il Risorgimento e il progetto politico e culturale della nuova Italia". Domani dalle 16 con una lezione sul tema "Michel de Montaigne: Saggi (1580-1595)", tenuta dal prof. Dietrich Von Engelhardt, avrà inizio la serie di seminari sul tema "Salute, malattia, morte in filosofia e letteratura". MOSTRA D'OLTREMARE Dalle 13, nella sala Italia della Mostra d'Oltremare, presentazione del progetto "Mostra d'Oltremare, polo fieristico-congressuale di eccellenza", promosso dalla Regione Campania e dalla U. E.. Interverranno il Presidente della Regione Stefano Caldoro, il sindaco Luigi De Magristris, il Presidente della Provincia Luigi Cesaro, il Presidente C. C. I. A. A Maurizio Maddaloni, gli assessori Marcello Taglialatela, Luigi De Falco, Caterina Miraglia, Antonella Di Nocera. CASTELLAMMARE DI STABIA Dalle 18 al Palazzo Reale di Quisisana, Castellammare di Stabia, inaugurazione della sede del soccorso alpino e speleologico regionale. Interverranno il vice presidente del Club Alpino Italiano, Goffredo Sottile, e la presidente del Gruppo Regionale CAI della Campania, Anna Maria Martorano. 
La Serbia per la prima volta vince la medaglia d'oro ai campionati europei di volley femminili. A Belgrado le padrone di casa piegano al tie break la Germania 3-2 (16-25, 25-20, 19-25, 25-20, 15-9). E così, dopo il trionfo dell'ex Jugoslavia anche nel torneo maschile in finale contro l'Italia di Mauro Berruto, la pallavolo del vecchio continente trova un padrone assoluto. FINALE SPETTACOLARE - La Serbia conferma tutte le doti tecniche positive raccontate alla vigilia. La risposta arriva, pure, dal campo di gioco. Una finale spettacolare, merito anche della Germania che, forse, ha avuto paura di vincere quando conduceva per due set a uno e nel quarto set sembrava padrona del campo: peccati di gioventù. Il gruppo allenato da Giovanni Guidetti mostra grandi progressi e, insieme alla Serbia, è una squadra abbastanza giovane con parecchi anni di lavoro davanti per migliorare. LE MIGLIORI - Su tutte le teutoniche possono contare sulla forze della Brinker e Kozuch autrici entrambe di 20 punti. Senza dubbio i nomi da tenere d'occhio, invece, tra le fresche campionesse d'Europa sono Molnar (17 punti), forte in ogni fondamentale e tra le migliori della finale, Rasic, Brakocevic (migliore giocatrice dell'Europeo) e Nikolic (15 punti con quattro muri). Tutte dirette in panchina dall'esperienza di Terzic. Invece a completare la deludente serata continentale azzurra la scoperta che nella lista dei premi individuali non ci sono atlete italiane. A fare incetta di riconoscimenti Germania e Serbia tre complessivi e due alla Turchia (Toksoy miglior servizio e Darnel migliore realizzatrice). Leggi i commenti I commenti dei lettori 
"VEDRETE, questa visita del presidente della Repubblica Giorgio Napolitano sarà ricordata molto a lungo. Non solo per come il Capo dello Stato ha saputo trasmettere il suo messaggio istituzionale sull'unità del Paese e le sue eccellenze, ma anche per i momenti di commozione vissuti insieme ai giovani, alla Sanità come a Nisida". Il presidente della Regione Stefano Caldoro raccoglie l'invito del Quirinale a "fare squadra". È pronto a cementare l'intesa con la giunta de Magistris, purché "ci si ricordi che la campagna elettorale è finita". Aspetta segnali da un governo centrale "che nella mentalità rimane ancora troppo nordista". E sui rifiuti avverte: "Il tempo delle sperimentazioni è finito. Il presidente Napolitano ha una grandissima capacità di dialogo con i giovani. E questi due giorni ha saputo trovare parole dallo straordinario significato positivo". Presidente Caldoro, adesso però tocca a voi "fare squadra contro". "Lo stiamo già facendo: tutte le iniziative per uscire dalla crisi e rilanciare il territorio impongono forti intese istituzionali. Credo che il Capo dello Stato sia consapevole che la strada da lui indicata è già stata intrapresa. È importante che l'abbia rilanciata". Quali sono le priorità? "Sanità, trasporti, servizi ai cittadini. Purtroppo parliamo di sistemi che soffrono dei tagli nazionali e delle riduzioni dei trasferimenti fino al 70 per cento. Nel 2009 la Regione Campania aveva un tetto di spesa di 3,3 miliardi. Oggi siamo a 2,6. Con la crisi non possiamo permetterci passi falsi. L'unica risposta è la buona amministrazione. Ma pur fra mille difficoltà, qualcosa si sta muovendo. Anche nella sanità dove pure la riorganizzazione richiede tempi lunghi". Ma c'è davvero intesa con il sindaco Luigi de Magistris? "Per la Regione l'intesa istituzionale non riguarda solo il comune di Napoli. Ci sono le province, con le quali dialoghiamo costantemente. Poi, naturalmente, Napoli ha il suo peso specifico". Lei e de Magistris sembrate però molto diversi. "Le differenze possono essere composte lavorando sulle cose concrete. Chiedo solo di non assumere posizioni rigide, ideologiche, di bandiera. La campagna elettorale è conclusa". Nello specifico questo cosa vuol dire? "Sulle grandi politiche di sviluppo e soprattutto sui rifiuti, si devono trovare soluzioni che ci portino in Europa e ci permettano di sbloccare le risorse. Sui rifiuti occorre una linea responsabile. Su una parte del percorso, come raccolta differenziata, impianti intermedi, discariche, siamo in sintonia. Su altri aspetti, come i termovalorizzatori, no. In Europa si fa così, se esistono ipotesi alternative discutiamole. Ma è finito il tempo delle sperimentazioni sui rifiuti". L'invito di Napolitano chiama in causa anche il governo centrale. "Qui il bilancio è in chiaroscuro. Qualche timido segnale c'è, con le delibere su infrastrutture e università. Ma nella mentalità il governo risente tuttora di un'impostazione troppo nordista, che sul federalismo privilegia le rendite di posizione delle regioni settentrionali rispetto alla crescita di quelle meridionali". Presidente Caldoro, farà squadra anche con De Mita e Cosentino? "Quando si lavora, si lavora tutti insieme. Ma se ho una responsabilità istituzionale, i miei interlocutori sono innanzitutto quelli che hanno responsabilità istituzionali". 
SINOPOLI (Reggio Calabria) - Stefania Bivone, Miss Italia 2011 , ha lanciato un appello per la liberazione di Francesco Azzarà, il volontario di Emergency rapito in Sudan. "Oggi state festeggiando me - ha detto la ragazza durante la festa organizzata in suo onore a Sinopoli, il paese del reggino in cui vive con la famiglia - ma spero e mi auguro che il più presto possibile si possa  festeggiare il ritorno a casa di Francesco Azzarà". L'operatore umanitario, 34 anni, originario di Motta San Giovanni, pure in provincia di Reggio Calabria, è in mano ai suoi rapitori dal 14 agosto scorso . E' stato sequestrato a Nyala, in Darfur, mentre si stava recando in aeroporto. Era alla sua seconda missione come logista nel centro pediatrico aperto in città da Emergency nel luglio 2010. In queste settimane si sono moltiplicate le iniziative per chiedere la liberazione del giovane e qualche giorno fa il vice governatore della regione sudanese ha dato per imminente il suo rilascio. Fiducioso si è mostrato anche Gino Strada, il fondatore di Emergency: "Presto potremo riabbracciare Francesco", ha detto il 25 settembre, in coincidenza con la Marcia della Pace ad Assisi cui hanno partecipato parenti e amici dell'operatore umanitario. 
ROMA - La seconda giornata del campionato di volley di serie A1 mette in luce un torneo, almeno in questa fase di partenza, abbastanza equilibrato. Su sette partite ben quattro vengono decise al tie break. Ma a rendere ancora più affascinate la giornata è che ricorrono al quinto set, per scrollarsi di dosso le avversarie, pure le prime della classe: l'Itas Diatec Trento a Piacenza e la Bre Banca Cuneo a Vibo Valentia. Tra le altre al tie break il derby veneto vinto dalla Marmi Lanza Verona sulla Sisley Belluno e l'anticipo del sabato con San Giustino che espugna Latina. Per il resto Casa Modena rovina la festa preparata per il debutto casalingo della neo promossa Ravenna con un netto 3-0, nel posticipo Macerata espugna Roma con facilità e Padova fa tremare Monza, ma con i brianzoli che alla fine si impongono 3-1. TRENTO COSTRETTA AL CARATTERE - Alla vigilia dell'impegno nel mondiale per club Trento è costretto a una prova di carattere per restare in testa alla classifica, anche in virtù dell'anticipo di mercoledì scorso. In assenza di Juantorena, a riposo precauzionale per un risentimento muscolare, la palma del migliore in campo spetta a Stokr con 27 punti e 71 per cento in attacco. Gioca una partita dai due volti Djuric prima avulso e poi decisivo nel quinto set con cinque muri vincenti. STOYTCHEV: "CHE SOFFERENZA" - Il coach di Trento Stoytchev ammette: "Non era facile portare a casa la partita in un campo così caldo. Abbiamo saputo soffrire e rialzarci trovando un buon finale grazie al muro". Dalla parte emiliana Zlatanov e Nikolov, entrambi con 22 punti, hanno tenuto testa ai campioni d'Italia. Ancora più duro il successo di Cuneo al termine di una partita di circa tre ore. Vibo Valentia rende la vita difficile ai piemontesi apparsi non in grande serata. In evidenza Ngapeth, ma la vera tegola è l'infortunio alla caviglia per capitan Wijsmans. LA FATICA DI MACERATA - Invece fatica poco la Lube Macerata per espugnare il palazzetto della Capitale. Basta un Savani super al servizio per portare a casa i tre punti. Nel primo derby emiliano-romagnolo della storia domina Casa Modena che grazie a una buona ricezione riesce ad azionare tutti i terminali offensivi a disposizione del regista finlandese Esko. Nell'altro derby della giornata vince Verona, ma sotto rete si è visto di tutto con la Marmi Lanza avanti due set, poi la rimonta di Belluno e infine un quinto set interminabile. Tra i padroni di casa Kromm 19 punti top scorer e  miglior giocatore della serata e nella Sisley risponde Fei con 34 punti. PIAZZA SODDISFATTO A META' - Il coach ospite Roberto Piazza soddisfatto a metà: "Sicuramente un progresso dopo la gara di esordio è stato fatto ma dobbiamo limitare i black out che abbiamo in troppi momenti del match. Pensiamo al prossimo passo che ci aspetta contro Vibo Valentia". Sorride Monza che supera Padova al termine di una partita abbastanza combattuta e trova nel solito Gavotto (12 punti) e Nikic (17 punti) i migliori terminali offensivi. Dall'altra parte la neo promossa Fidia si affida la buon momento di Simeonov (19 punti). Rammaricato il tecnico dei veneti Montagnani: "Peccato per il primo set, non abbiamo dato la solita incisività. Nel terzo e quarto set si è visto che possiamo tenere testa pure a squadre quotate come Monza". M. ROMA VOLLEY - LUBE BANCA MARCHE MACERATA 0-3 (19-25, 18-25, 16-25) - M. ROMA VOLLEY: Lebl 4, Paolucci, Maruotti 2, Zaytsev 7, Boninfante, Bencz 3, Corsano (L), Sabbi 11, Bjelica 3. Non entrati Ottaviani, Antonucci, Sorgente, Cisolla. All. Giani. LUBE BANCA MARCHE MACERATA: Lampariello, Pajenk 7, Savani 14, Exiga (L), Parodi 9, Travica 2, Omrcen 18, Podrascanin 6. Non entrati Stankovic, Monopoli, Van Walle, Randazzo. All. Giuliani. ARBITRI: Cipolla, Gnani. NOTE - Spettatori 2300, incasso 7300, durata set: 23', 27', 25'; tot: 75'. COPRA ELIOR PIACENZA - ITAS DIATEC TRENTINO 2-3 (21-25, 23-25, 25-19, 25-21, 10-15) - COPRA ELIOR PIACENZA: Ammerman 1, Marra (L), Kral 4, Sidibé 1, Papi 13, Zhekov 2, Nikolov 22, Massari 1, Zlatanov 22, Holt 7, Tencati 2, Penchev 1. Non entrati Marretta. All. Lorenzetti. ITAS DIATEC TRENTINO: Kaziyski 19, Birarelli 3, Della Lunga 9, Juantorena, Zygadlo, Vieira De Oliveira 1, Lanza, Sokolov, Djuric 9, Colaci (L), Stokr 27, Bari (L), Burgsthaler 2. All. Stoytchev. ARBITRI: Rapisarda, Satanassi. NOTE - Spettatori 3400, incasso 14000, durata set: 27', 28', 28', 29', 16'; tot: 128'. ACQUA PARADISO MONZA BRIANZA - FIDIA PADOVA 3-1 (25-17, 25-22, 21-25, 25-23) - ACQUA PARADISO MONZA BRIANZA: Aleksiev 11, Rossini (L), Nikic 18, Forni 5, Molteni, Buti 9, Rooney, De Cecco 6, Gavotto 13, Shumov 3, Roumeliotis. Non entrati Ciabattini, Zhukouski, Mor. All. Zanini. FIDIA PADOVA: Garghella (L), Schwarz 7, Gonzalez 6, Tiberti 1, Cricca 6, Koshikawa, Rosso 12, De Marchi 8, Simeonov 19, Semenzato 3, Suljagic 4. Non entrati Giannotti, Zingaro. All. Montagnani. ARBITRI: Vagni, Santi. NOTE - durata set: 25', 27', 26', 31'; tot: 109'. ANDREOLI LATINA - ENERGY RESOURCES SAN GIUSTINO 2-3 (25-16, 21-25, 22-25, 25-22, 9-15) - ANDREOLI LATINA: Rivera Caamano 10, Hardy-dessources 8, Gitto 7, Sottile 2, Jarosz 14, De Pandis (L), Guemart, Troy 14, Roca Borrero 13, Fragkos 2. Non entrati Tailli, Galabinov. All. Prandi. ENERGY RESOURCES SAN GIUSTINO: Creus Larry 11, Rauwerdink 9, Cozzi 1, Bartoletti, Conte 19, Finazzi 6, Petkovic 1, Giovi (L), Urnaut 26. Non entrati Mc Kibbin, Tholse, Lo Bianco. All. De Giorgi. ARBITRI: Caltabiano, Pol. NOTE - Spettatori 600, incasso 3920, durata set: 22', 30', 29', 27', 14'; tot: 122'. TONNO CALLIPO VIBO VALENTIA - BRE BANCA LANNUTTI CUNEO 2-3 (26-24, 25-27, 25-19, 23-25, 11-15) - TONNO CALLIPO VIBO VALENTIA: Falasca, Coscione 2, Mignolo (L), Cernic 13, Diaz 15, Bratoev, Rak 7, Bonetti, Klapwijk 27, Barone 3, Fanuli (L), Nikolov 14. Non entrati Grassano. All. Blengini. BRE BANCA LANNUTTI CUNEO: Mastrangelo 12, Henno (L), Ngapeth 22, Fortunato 1, Wijsmans 6, Vissotto Neves 14, Grbic 4, Caceres 5, Patriarca 4, Rossi 5, Baranowicz. Non entrati Van Lankvelt, Pieri. All. Gulinelli. ARBITRI: Pessolano, Tanasi. NOTE - Spettatori 1600, incasso 7300, durata set: 33', 34', 29', 35', 17'; tot: 148'. MARMI LANZA VERONA - SISLEY BELLUNO 3-2 (25-23, 25-23, 17-25, 18-25, 19-17) - MARMI LANZA VERONA: Popp 18, Ter Horst 2, Calderan, Meoni, Smerilli (L), Patriarca 11, Zingel 9, Casarin, Kromm 27, Postiglioni, Gasparini 16. Non entrati Kosmina. All. Bagnoli. SISLEY BELLUNO: Abdelaziz, Fei 34, Horstink 21, Kohut 10, De Togni 10, Suxho, Antonov, Sorato (L), Ogurcak 12. Non entrati Szabò, Dolfo, Curti, Cester. All. Piazza. ARBITRI: Sobrero, Ippoliti. NOTE - Spettatori 2000, durata set: 26', 27', 25', 26', 23'; tot: 127'. CMC RAVENNA - CASA MODENA 0-3 (29-31, 16-25, 20-25) - CMC RAVENNA: Mengozzi 5, Leonardi, Corvetta 2, Sirri 13, Tabanelli (L), Quiroga 1, Gallosti, Moro 12, Brunner 7, Gruszka 4. Non entrati Bendandi, Ricci. All. Babini. CASA MODENA: Manià (L), Sala 8, Diachkov 2, Dennis 18, Carletti, Kooy 11, Esko 2, Anderson 17, Piscopo 9. Non entrati Catellani, Bellei. All. Bagnoli. ARBITRI: La Micela, Castagna. NOTE - Spettatori 2800, durata set: 36', 24', 26'; tot: 86'. Leggi i commenti I commenti dei lettori 
ROMA - "Affermare che i magistrati siano diventati pigri e che usino la rete delle intercettazioni come la modalità di inchiesta più comoda è un argomento di una fragilità sconvolgente". Lo dice il magistrato Gian Carlo Caselli nel corso di 'In Onda', il programma di La7 trasmesso questa sera. "Pretendere che i magistrati rinunzino allo strumento delle intercettazioni o ne riducano le potenzialità operative - aggiunge Caselli - è come pretendere che i medici rinuncino alle radiografie, alle tac, alle risonanze magnetiche". Il magistrato critica poi le campagne elettorali basate sulla sicurezza, se poi si eliminano le intercettazioni. "Secondo la normativa, che potrebbe diventare legge dello Stato - dice - lo strumento delle intercettazioni, che dovrebbe essere agile, rapido e incisivo, diventa invece uno strumento barocco, pletorico come tanti altri e non 'pungere più". Un fatto questo che "avviene per opera delle forze politico-culturali che sulla sicurezza fondano le loro fortune politiche. Non si possono impostare campagne elettorali sul tema della sicurezza e dimenticarsene quando si parla di intercettazioni, dando picconate alla protezione della sicurezza dei cittadini. Non si è coerenti". Leggi i commenti I commenti dei lettori 
Quasi tutti pensano allo scudetto, ma quasi tutti dicono che è troppo presto per parlarne. E' la solita ipocrisia del calcio. A mentire è anche il Napoli, che tenta di nascondersi secondo antiche furbizie. Il campionato dà un diverso verdetto dopo le prime cinque gare. Più che la grassa vittoria su una isterica Inter, accredita il Napoli tra le concorrenti per il titolo. Non sarà facile vincerlo, ma per lo scudetto deve lottare. Crederci. Ed evitare solo i tranelli. Alcuni sono proprio qui, intorno al Napoli. La cronaca della notte all'aeroporto segnala il primo. Una tacita intesa, chissà quanto involontaria, lega alcune tv e le fasce giovanili del tifo. Dopo ogni successo esterno, si annuncia l'entusiasmo dei tifosi al ritorno della squadra, ancora prima che avvenga. Come darsi un appuntamento a Capodichino. Convergono sia le telecamere che i ragazzi. Le troupe sono avide di folclore: nei tg Napoli è ormai la capitale dei rifiuti, nel calcio il teatrino dei nuovi pulcinella. Certe scene creano il penoso show che fa subito il giro d'Italia. L'effetto tv eccita i ragazzi, evoca il più dissennato protagonismo, raggruppa una folla di tristissime marionette. Ma Napoli non è questa. Non è quella delle notti a Capodichino. Anche nel calcio ne ha dato prova: il pubblico si è distinto per civiltà di contegno negli stadi come nei viaggi. Perché cercare, provocare, registrare immagini artefatte di un tifo che invece accompagna con decoro la squadra? Le telecamere sono il sogno di una vita per troppi adolescenti italiani. Basta arrivare in tv, tronista o velina, per irridere gli altri che marciscono sui libri. Basta accenderle, e danno il peggio della loro febbre giovanile. Entrare con i motorini nell'aerostazione e spaccare vetrate non è smodato amore per la squadra che vince, rivela solo un'eccitazione da ordinarie serate di sballo. Il bollettino dei danni e il precipitoso invio di pattuglie sottratte di notte alla intera città fanno poi riflettere. Ma è la prima volta che i tifosi invadono Capodichino di notte? È così vulnerabile una struttura che, in tempi di terrorismo, filtra anche le boccette di dopobarba? Non sarà sfuggito tutto questo a prefetto e questore. Qualcosa cambierà fin dal prossimo rientro del Napoli da una vittoria esterna. Peccato per le tv: niente più queste scene da X-Factor. Quelle che in Italia fanno passare il Napoli come squadra circondata di vandali e burattini. È una squadra invece che fa saltare i nervi dell'Inter, solo un anno fa tra le prime in Europa e nel mondo. La reazione è giustificata dagli errori di Rocchi. Ma denota anche la fragilità di una squadra che si scopre inadeguata. Dopo 43' l'energica Inter di Mourinho si sarebbe arresa all'ira o in dieci non avrebbe comunque tentato di rimediare? Il Napoli non si pentirà mai abbastanza di aver perso punti con il Chievo. È in gran forma. Non ha alcuna esigenza di devastanti turnover. Ha dimostrato che può vincere anche senza Cavani e con Pandev ancora imbolsito. Ha battuto Milan e Inter. È più giovane di entrambe. Rifornisce varie nazionali. Un Napoli così, come fa a nascondersi? 
CENTOTTANTA licenziamenti entro la fine dell'anno. L'Algida di Caivano è in agitazione. Stop alla produzione per un giorno: prevista oggi un'assemblea retribuita tra i 1230 lavoratori e i proprietari, la multinazionale olandese Unilever. "Questa fabbrica al Sud è come la Fiat del settore agroalimentare, così rischia di scomparire", attaccano i sindacati. Eppure le voci di tagli ed esuberi si rincorrono dall'estate. Nonostante turni massacranti di 6 notti consecutive e l'impiego ininterrotto dei 460 stagionali, quasi la metà degli impiegati. Il punto è che tra cornetti, vaschette di gelati e caffè freddo, si è registrato un calo della produzione in 3 anni pari a 5 milioni di litri. Con costi meno competitivi rispetto all'altro stabilimento Algida di Heppenheim, in Germania. Non solo. Dopo la vendita annunciata venerdì scorso del marchio Santa Rosa alla Valsoia, e della Findus l'anno scorso, l'Unilever sembrerebbe "diversificare": puntando sul settore cosmetico, complice il recente acquisto della americana Badedas, a scapito di quello alimentare. "Qual è il vero obiettivo: snellire l'azienda per poi venderla?", dichiara Nicola Ricci, segretario Flai Cgil Napoli. "Ora gli stagionali supereranno i fissi. Ci opporremo, considerando che la metà dei dipendenti ha meno di 45 anni". Nel 2008 furono strappati dai sindacati 21 milioni di investimenti a Caivano. Ma negli ultimi mesi si sono succedute le incursioni di manager russi e ungheresi sulle linee di produzione. Un pericolo chiamato delocalizzazione. 
IL PRIMATO in classifica ha resistito poco, solamente per una notte, ma la festa del Napoli promette di durare molto di più. Scricchiola perfino l'inossidabile prudenza di Mazzarri, messa a dura prova dalle ultime due vittorie. "La nostra prestazione a San Siro è stata magistrale, anche se ha poco senso parlare di scudetto dopo appena sei giornate", ha tentato di svicolare l'allenatore degli azzurri, riconoscendo però per la prima volta che qualcosa sta cambiando. "Siamo un gruppo che ha preso consapevolezza nei suoi mezzi e se la gioca ad armi pari con tutti, ormai, pure quando ci manca qualche interprete". Cavani, nella circostanza: non certo uno qualsiasi. E allora diventa sempre più complicato non certificare la svolta, già intuita dopo i precedenti exploit contro il Manchester City e il Milan. "La crescita c'è stata, abbiamo smesso di tremare davanti alle grandi squadre". La prossima missione sarà lasciarsele alle spalle, o almeno provarci. "Dipende da noi: successi come questo possono accrescere la nostra autostima o rivelarsi un pericoloso boomerang, se l'eccesso di fiducia si dovesse trasformare addirittura in presunzione". Per questo, tutto sommato, al Napoli ha fatto quasi piacere di essere rimasto in fuga solamente per una notte: ma che notte. L'epicentro della festa è stato San Siro: incontenibile l'entusiasmo dei seimila tifosi, ma hanno esultato a lungo pure i giocatori nello spogliatoio. Mazzarri non aveva voglia di soffermarsi sugli errori di Rocchi. "Abbiamo dominato. È questa la verità". Molto contento pure De Laurentiis, nonostante il braccio di ferro perso per Cavani con la federazione uruguaiana. Il Matador, in convalescenza dopo l'infortunio alla caviglia, ha dovuto rispondere lo stesso alla convocazione della Celeste. Stasera a Montevideo l'attende una visita fiscale disposta dal ct Tabarez. "Siamo ottimisti sulla sua rapida guarigione", non fanno sconti dal Sudamerica. Da Castel Volturno, invece, è partita una diffida. "Nessun rischio, guai se il nostro giocatore subirà una ricaduta". Contro l'Inter è andata bene senza Cavani ("Ritorno presto, voglio vincere un trofeo con la maglia azzurra", ha salutato il Matador), ma il Napoli sa di non poterne fare a meno dopo la sosta. "Il difficile inizia adesso", è sicuro Mazzarri. Il nemico numero è l'eccesso di euforia, dopo la febbre del sabato sera che ha contagiato l'intera città. Ci sono stati caroselli d'auto e fuochi d'artificio, dopo la vittoria contro l'Inter. E poi, in attesa del ritorno trionfale della squadra con un charter da Milano, in migliaia si sono dati appuntamento a Capodichino. L'aeroporto è stato assediato a lungo, fino alle tre del mattino, perché il volo con a bordo gli azzurri è atterrato in fortissimo ritardo, per l'antidoping di De Sanctis. In 500 hanno provato a forzare una porta scorrevole degli arrivi, ferendo un agente (contusioni a mano e ginocchio, tre giorni di prognosi). C'è voluto l'intervento di dieci volanti per riportare la calma e scortare il pullman che ha prelevato la squadra direttamente sulla pista. Non c'erano Lavezzi, Mascara e Zuniga, rimasti a festeggiare in un ristorante milanese. Meritatissimi i tre giorni di vacanza e i complimenti di De Laurentiis. "Ora non eccitiamoci troppo, però. Pensiamo solo alla prossima gara. Lo scudetto si deciderà negli ultimi due mesi. E io continuo a preferire la Champions. Maradona? Qui è sempre benvenuto, risolva i suoi problemi col Fisco". 
