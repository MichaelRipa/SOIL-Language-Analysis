ROMA - C'è un prato gremito di gente. Ci sono migliaia di persone. Ci sono lavoratori, precari e studenti: tutti ugualmente "incazzati". Ci sono Serena Dandini, Michele Santoro e Vauro. Ci sono le bandiere della Fiom. E anche Roberto Benigni che grida "l'Italia s'è desta". E la musica. E c'è il lavoro e la sua dignità. Eccola la serata evento "Tutti in piedi, entra il lavoro". Dopo il successo di ' Raiperunanotte ' il conduttore di Annozero torna a farsi sentire. Al fianco della Fiom che celebra i suoi 110 anni a Villa Angeletti, a Bologna. Tanta gente con lui: comici, giornalisti, musicisti, attori ma anche gente comune come le operaie della Omsa di Faenza, ricercatori e precari. "Michele, ti devo riportare in Rai, ho anche un euro che ho prestato a Garimberti" attacca la Dandini esibendo una maglietta con scritto 'Rai Pride' e ironizzando sul "covo di comunisti" che la circonda. VIDEO 1 - 2 - 3 VIDEO BENIGNI Si comincia con Vauro e con un video in forma di fiction sull'intervista ad una delle ragazze delle feste ad Arcore, proiettata sui maxischermi. Poi si passa al lavoro. E al precariato. Si parte dall'ormai nota performance del ministro Renato Brunetta contro i precari (" questa è la peggiore Italia "). Sul palco sale Maurizia Russo Spena, la stessa alla quale il ministro ha girato le spalle: "Caro ministro, io sono una precaria e rappresento il fallimento del suo modello di svilluppo. Adesso se la vedrà con la piazza". Quella stessa piazza che si infiamma sentendo un giovane ricercatore costretto ad andare all'estero per trovare un lavoro. Che applaude un lavoratore della Fincantieri. Che si spella le mani per gli studenti che reclamano un futuro. Che ascolta il segretario della Fiom Maurizio Landini che manda un messaggio al Lingotto e al governo: "Se la Fiat riuscirà a far approvare una legge ad aziendam per mettersi al  riparo dalle cause contro gli accordi di Pomigliano e Mirafiori, noi  raccoglieremo le firme per un nuovo referendum e le respingeremo". Sui megaschermi scorrono le immagini di We want sex , il film  sulla lotta, vittoriosa, delle operaie inglesi della Ford per la parità  salariale, quelle di Crozza che imita Marchionne (che da queste parti  non riscuote molti consensi...). Daniele Silvestri canta Gaber. Elisa Anzaldo, che ha abbandonato la conduzione del Tg1 perché stufa di  nascondere le notizie su Berlusconi, racconta come scatta la censura dalle parti di Minzolini (imitato a seguire da Max Paiella). Sul palco si mischiano spettacolo e politica. Si passa dal "mafioso" Corrado Guzzanti alle parole al pm Antonio Ingroia. Da Marco Travaglio alla musica dei Subsonica. Santoro si fa vedere alle 22.50. E lo fa per annunciare Roberto Benigni. "L'Italia s'è desta - grida l'attore correndo sul palco accompagnato dal boato della gente. Cita Rimbaud e Primo Levi, Benigni, e rende omaggio alla piazza e ai lavoratori: "Voi siete l'Italia migliore. Il lavoro è prezioso, il diritto al lavoro è una cosa sacra e ogni legge che attenti al lavoro è un sacrilegio". Poi, rivolto a Santoro ironizza: "La Fiom a villa Angeletti? Dove dorme il segretario della Uil? Michele stai facendo un uso criminoso della Fiom". Infine una sferzata alla Rai con il paragone tra i calciatori coinvolti nell'inchiesta sul calcioscommesse al direttore generale della Rai: "Entrambi stanno danneggiando volontariamente la propria squadra per farla perdere..". E poi, a chiudere torna Santoro in tuta da operaio che si vrivolge a Berlusconi "presidente operaio". "Lei sta facendo di tutto per farmi diventare un disoccupato, ma non ci riuscirà". L'inzio di un discorso in cui racconta il cambiamento della condizione operaia negli ultimi vent'anni parlando come un operaio. "I nostri salari sono rimasti fermi ma il Paese non cresce, allora non era colpa del mio salario, ai miei figli ho dovuto dire non ho i soldi per l'università, e ci avete portato via la cultura, ci avete portato via il quartiere, le case popolari, gli asili. Una volta andavamo al mare ora le spiagge sono di pochi, ci avete portato via la fabbrica perché è arrivata la finanza". Poi passa alla televisione. "Perché non abbiamo spaccato tutto? Perché mio figlio sta davanti alla tv un po' annoiato? Perchè in tv il lavoro, i lavoratori non ci sono. In televisione ci avete fatto mangiare cibi troppo semplici". "C'è stato un consigliere Rai che ha presentato un ordine del giorno molto semplice: ha detto 'Santoro vuole fare la sua trasmissione per un euro, perché non accettiamo?' Allora presidente Berlusconi, io voto perché Santoro resti in Rai, alzo la mano perché resti in Rai. Allora Bersani, che mi stai simpatico, contale anche tu queste 30 mila mani che si alzano perché Santoro resti in Rai". Ed allora, la conclusione del Santoro-operaio: "Ci dobbiamo riprendere tutto quello che ci avete tolto: l'aria, il mare, la scuola, il nostro futuro". Leggi i commenti I commenti dei lettori 
SAN PAOLO - L'ex presidente brasiliano Luiz Inacio Lula replica alle parole del ministro degli Esteri italiano Franco Frattini, che aveva definito un "errore  gravissimo" la decisione di non concedere l'estradizione di  Battisti. Secondo  il quotidiano brasiliano Folha de S. Paulo , Lula ha dichiarato: "Frattini parla da italiano. Io ho agito da brasiliano. La destra italiana ha preso così tante sberle nelle elezioni, che è obbligata a fare queste cose. Non vale nemmeno la pena di fare commenti". Castelli: "Dimostrazione di volontà politica". In una nota il viceministro delle Infrastrutture e dei Trasporti Roberto Castelli replica a sua volta a Lula:"La risposta dell'ex presidente Lula al ministro Frattini sulla questione Battisti dimostra in maniera inequivocabile che la decisione è stata ispirata da motivazione squisitamente politica e non giuridica".  "A tal proposito" - aggiunge Castelli - "approfitto per ringraziare i numerosi cittadini brasiliani, che evidentemente non la pensano come Lula, per gli attestati di solidarietà che mi sono pervenuti, dopo la mia decisione di non firmare l'accordo aereo Ue-Brasile ieri in Lussemburgo". Meloni: "Propaganda sui morti". "L'ex presidente Lula deve smetterla di fare campagna elettorale sui morti italiani, ignorando che anche da tanta parte della popolazione del suo paese la decisione del Tribunale Supremo è stata vista come uno schiaffo alla giustizia". Così il ministro della Gioventù, Giorgia Meloni, commenta le dichiarazioni sul caso Battisti di Lula. Prosegue il ministro: "Di fronte a simili affermazioni non c'è più alcun dubbio sul fatto che la scelta del Tribunale sia stata frutto di scelte politiche", aggiunge il ministro della Gioventù. "Ma l'Italia - conclude Meloni - non può tollerare che un volgare assassino come Cesare Battisti resti in libertà, così come non può accettare la superficialità con la quale un ex capo di stato straniero si fa beffe dei suoi morti". 
MILANO - Chiusura di settimana positiva per le Borse europee dopo che Germania e  Francia hanno comunicato di voler applicare anche per la crisi greca la  cosiddetta 'iniziativa di Vienna', che fu adottata nel 2009 per i Paesi  dell'Europa dell'Est, prevedendo che le banche rinnovino su base volontaria i  prestiti, evitando così l'insolvenza. Grazie a questa schiarita, la piazza finanziarie si sono risollevate dopo una  partenza stentata. nel pomeriggio, l’andamento di Wall Street (che poi ha chiuso contrastat: Dow Jones +0,36%, Nasdaq - 0,28%) e il superindice  di maggio, che ha battuto le attese degli analisti salendo dello 0,8%, hanno  ulteriormente incoraggiato gli acquisto, nonostante l'indice sulla fiducia  nell’economia misurato dall’università del Michigan sia sceso a metà di giugno a  71,8 punti. In finale l'indice Stoxx 600, che fotografa l'andamento dei principali titoli  quotati sui listini del Vecchio continente, è cresciuto solo dello 0,16%, ma  molti mercati hanno fatto decisamente meglio. E' il caso, tra le piazze  azionarie principali, di Milano e soprattutto di Madrid. Londra ha guadagnato lo 0,28%, Parigi lo 0,83%, e Francoforte lo  0,76%. A Milano l’indice principale è balzato dell’1,23%. A beneficiare della giornata positiva sono stati soprattutto i titoli bancari  con Bpm in testa: dopo essere anche stata sospesa per eccesso di rialzo, a fine  giornata l'istituto milanese mette a segno un più che incoraggiante +12,19% con  scambi per quasi 46 milioni di pezzi. Secondo alcune indiscrezioni Bnp Paribas  avrebbe offerto una cifra importante. A nulla, tuttavia, è valsa la smentita di  Bpm sui cui titoli si sono scatenati gli acquisti. Ben oltre alla media hanno  chiuso, però, anche numerosi altri istituti bancari come Intesa Sanpaolo che a  fine giornata mette a segno un progresso del 4,54% e Unicredit con +4,39%.  Chiusure in linea anche per Banco Popolare con +4,23% e Mediobanca con  4,11%.. Tra gli altri comparti, sul fronte automobilistico Fiat Industrial ha chiuso  con un calo dello 0,76% a 8,445 euro e Fiat dell'1,71% a 6,91 euro. Da  registrare che secondo gli ultimi dati sulle immatricolazioni, il gruppo del  Lingotto ha chiuso maggio con una crescita delle vendite dello 0,4% scendendo  però dal 7,6% al 7,4% come quota di mercato. 
ROMA - L'Italia dice addio ai campionati mondiale di beach volley in corso al Foro Italico di Roma. La giornata odierna consegna due eliminazioni, con la corsa azzurra che si ferma al nono posto: nel tabellone femminile a Cicolari-Menegatti e nel maschile a Nicolai-Martino. Le ragazze azzurre opposte alle cinesi Xue-Zhang Xi, bronzo ai giochi olimpici di Pechino, cedono 2-0 (21-15, 21-19). Troppo forte in difesa e perfetta in attacco la coppia cinese per sperare di superare la muraglia, rimane però nelle italiane la soddisfazione di aver conquistato preziosi punti in chiave qualificazione olimpica Londra 2012. Greta Cicolari non si rassegna: "Peccato, nel secondo set abbiamo avuto l'occasione di portare la gara al tie break, mentre nel primo le cinesi hanno giocato meglio. Per quanto riguarda noi non ha funzionato il cambio palla, tra le cinesi, invece, tutto è filato liscio non ho visto errori". NICOLAI-MARTINO, BUON AVVIO E BASTA - Per quanto riguarda Nicolai-Martino l'avventura comincia bene in mattinata che con una grande prestazione battono 2-0 (21-17, 24-22) Nummerdor-Schuil. Finisce peggio nel pomeriggio con gli azzurri che negli ottavi si arrendono alla coppia numero 9 del torneo gli spagnoli Herrera-Gavira con il punteggio di 2-1 (21-18, 18-21, 15-11). Una sconfitta al tie break che lascia l'amaro in bocca: "Sono deluso  -  ammette Martino  -  avevamo fatto una bella rimonta. Abbiamo pagato qualche errore di troppo nella fase finale. Ci è mancata un pizzico di attenzione in più in difesa, in gare così importanti non sono ammesse leggerezze. Grande prova dei nostri avversari sul dieci pari nel tie break". Anche Nicolai si rammarica: "Perdere così dopo una partita combattuta fa male. Per il momento questo piazzamento finale ci può stare. Il mondiale ci lascia la consapevolezza di potercela giocare con tutti alla pari. Ora bisogna crescere come squadra". ALTRI QUALIFICATI - Tra gli uomini raggiungono i quarti anche i danesi Sodeberg-Hoyer che domani affronteranno i lettoni Plavins-Smedins. Un match ad alta spettacolarità quello disputato tra i campioni del mondo i tedeschi Brink-Reckermann e le medaglie d'oro olimpiche gli americani Roger-Dalhausser. Alla fine, dopo oltre un'ora di gioco, vincono 2-1 (17-21, 21-19, 18-16) i campioni iridati in carica e sognano il bis. Per proseguire il cammino devono superare i polacchi Fijalek-Prudel. Avanti anche i brasiliani Marcio Araujo-Ricardo che piegano i tedeschi Dollinger-Windscheif e troveranno sulla loro strada proprio gli spagnoli Herrera-Gavira. Attesa, sempre nei quarti, per il derby brasiliano tra Pedro-Ferramenta e Alison-Emanuel. MAGRI SODDISFATTO - All'inizio della giornata il presidente della federvolley Carlo Magri elogia i risultati raggiunti a livello organizzativo: "Mancano ancora tre giornate di gare ma questo mondiale posso dire già adesso che è stato un successo dal punti di vista tecnico, organizzativo, mediatico, promozionale e politico. Buona la cornice di pubblico, spettacolo sui campi e un ambiente ammaliante e confortevole. Penso che al Foro Italico si stia disputando il mondiale più bello di sempre". Leggi i commenti I commenti dei lettori 
WASHINGTON - L'agenzia statunitense Moody's ha collocato il rating Aa2 dell'Italia sotto revisione in vista di un possibile downgrade. Lo fa sapere l'agenzia statunitense in una nota. Moody's ha anche riaffermato il rating di breve termine al livello prime -1. Una nuova tegola sull'economia italiana dopo l'outlook negativo assegnato al rating italiano da Standard & Poor's. Meno di un mese fa, infatti, S&P aveva tagliato l'outlook citando le deboli prospettive di crescita e l'incerto impegno politico per attuare riforme che stimolino la produttività. E di sviluppo torna a parlare anche Moody's, citandolo come primo fattore dietro alla messa sotto revisione del rating: sotto accusa i rischi per la crescita economica dovuti alla "debolezza macroeconomica strutturale e alla probabile risalita dei tassi d'interesse nel tempo". Debolezza strutturale che per Moody's ha a che fare con "bassa produttività e importanti rigidità nel mercato del lavoro e dei prodotti". L'Italia ha recuperato finora "solo una frazione dei sette punti di prodotto interno lordo che ha perso durante la crisi globale". Al secondo punto tra i motivi della messa sotto revisione i rischi legati alla messa in pratica dei "piani di consolidamento fiscale richiesti per ridurre il debito pubblico e tenerlo a livelli gestibili". Potrebbe rivelarsi difficile generare l'avanzo primario di bilancio necessario a dare inizio a "una solida tendenza al ribasso", secondo Moody's, che cita la recente bocciatura delle proposte sull'acqua ai referendum come prova del fatto che il governo ha difficoltà a fare approvare politiche di riforma. Terzo punto "i rischi legati alle mutate condizioni per gli emettitori sovrani europei fortemente indebitati", con il mercato sempre più pronto a punire i paesi con "peso del debito più alto della media, come l'Italia". Nel caso dovesse arrivare un taglio, sarebbe il primo per l'Italia da parte di Moody's da oltre quindici anni, visto che le ultime due azioni (nel 1996 e nel 2002) avevano portato ad un aumento del rating. Ora l'attenzione del mercato si sposta a lunedì, per valutare la possibile reazione delle borse, che avevano registrato freddamente il taglio dell'outlook da parte di S&P. Occhi puntati soprattutto sulle aste dei titoli di Stato, con quelle di Bot e Ctz, a cui faranno seguito martedì quelle di Btp e Cct. 
1  -  Mapping the studio. Artists from the François Pinault Collection (dal 6 giugno 2010 al 4 aprile ) Venezia. Palazzo Grassi. Visitatori: 490.097 (al 21 febbraio) Media giornaliera: 921 Giorni di apertura: 552 Note: fino al 10 gennaio la mostra ha avuto una seconda sede a Punta della Dogana. Biglietto unico per le due sedi valido tre giorni; biglietto per una sede. Dati non aggiornati perché non forniti da organizzatori. 2 -  Maxxi Arte/collezione. Il confine evanescente. Immagini italiane dalla pittura al digitale (dal 25 febbraio al 2 novembre). Nature/01 Francesco Venezia. Quattro mostre/installazioni (dal 25 febbraio al 30 aprile). Cittadellarte (dal 4 marzo al 15 agosto). Michelangelo Pistoletto. Da Uno a Molti, 1956-1974 (dal 4 marzo al 15 agosto).  Inquadrare il moderno. Architettura e fotografia in Italia 1926-1965 (dal 24 marzo al 22 maggio). Universo Rietveld architettura arte design (dal 14 aprile al 10 luglio). Superstudio/Maxxi architettura. Nuove acquisizioni (dal 14 aprile al 10 luglio). Roma. MAXXI, museo nazionale delle arti del XXI secolo. Via Guido Reni 4a Visitatori: 369.072 (al 31 maggio) Media giornaliera: 1.186.  Giorni di apertura: 311 Note: biglietto unico per museo e mostre. 3 - Vittorio Emanuele II. Il re galantuomo (dal 2 ottobre 2010 prorogata al 10 maggio) Torino, Palazzo Reale. Racconigi, Castello. Visitatori: 302.480 Media giornaliera: 1.905.  Giorni di apertura: 181 Note: biglietto per la mostra e biglietto integrato mostra-residenze sabaude. Per Racconigi 53.345. Visitatori sommati. 4 - Matisse. La seduzione di Michelangelo (dall'11 febbraio prorogata al 26 giugno) Brescia. Museo di Santa Giulia. Visitatori: 210.912(al 31 maggio) Media giornaliera: 2.067 Giorni di apertura: 102 5 -  Damien Hirst. For The Love Of God (dal 26 novembre 2010  prorogata al 12  giugno) Firenze. Palazzo Vecchio. Visitatori: 198.985(al 25 maggio) Media giornaliera: 1.099 Giorni di apertura: 181 6 -  Palazzo Farnese. Dalle collezioni rinascimentali ad Ambasciata di Francia (dal 17 dicembre 2010 al 27 aprile) Roma. Palazzo Farnese. Visitatori: 191.125 Media giornaliera: 1.662 Giorni di apertura: 115 7 - Cranach. L'altro Rinascimento  (dal 15 ottobre 2010 prorogata al 3 marzo) Roma. Galleria Borghese. Visitatori: 172.468 Media giornaliera: 1.462 Giorni di apertura: 118 Note: giorni di apertura modificati da organizzatori. 8 - Ritratti. Le tante facce del potere (dal 10 marzo al 25 settembre). Roma. Musei Capitolini Costo: 820 mila euro Visitatori: 165.382 (al 31 maggio) Media giornaliera: 2.266.  Giorni di apertura: 73 Note: biglietto unico per mostra e musei. 9 - Mediterraneo da Courbet a Monet a Matisse (dal 26 novembre 2010 al primo maggio) Genova. Palazzo Ducale Visitatori: 165.006 Media giornaliera: 1.078 Giorni di apertura: 153 Note: unici dati comunicati dagli organizzatori. 10 -  Arcimboldo. Artista milanese tra Leonardo e Caravaggio (dal 10 febbraio al 22 maggio) Milano. Palazzo Reale. Piazza Duomo 12. Costo: 2 milioni di euro Visitatori: 157.173 Media giornaliera: 1.541 Giorni di apertura: 102 11 - Parigi. Gli anni meravigliosi. Impressionismo contro Salon (dal 23 ottobre 2010 al 27 marzo) Rimini. Castel Sismondo. Visitatori: 151.020 Media giornaliera: 987 Giorni di apertura: 153 Note: unici dati comunicati dagli organizzatori. Biglietto separato da altra mostra. 12 - L'ultimo Michelangelo. Disegni e rime attorno alla Pietà Rondanini (dal 18 marzo al 19 giugno). Milano. Castello Sforzesco, Sala 15. Visitatori: 138.830(al 31 maggio) Media giornaliera: 2.135 Giorni di apertura: 65 Note: biglietto unico per il museo e le mostre. 13 - Impressionisti. Capolavori della collezione Clark (dal 1° marzo al 19 giugno) Milano. Palazzo Reale. Piazza Duomo 12 Visitatori: 132.253(al 25 maggio) Media giornaliera: 1.556 Giorni di apertura: 85 14 - Dalle icone a Malevich. Capolavori del Museo russo di San Pietroburgo  (dall'8 febbraio al 30 aprile) Firenze. Palazzo Pitti. Galleria d'arte moderna, Andito degli Angiolini. Visitatori: 131.720 Media giornaliera: 1.855.  Giorni di apertura: 71 Note: biglietto unico galleria e mostra. 15  -  Fare gli Italiani. 150 anni di storia nazionale (dal 17 marzo al 20 novembre) Torino. Officine Grandi Riparazioni, corso Castelfidardo 22 Visitatori: 131.353 (al 31 maggio) Media giornaliera: 1.728 Giorni di apertura: 76 Note: biglietto per la mostra e biglietto integrato con "Stazione futuro. Qui si rifà l'Italia", "Il futuro nelle mani. Artieri domani" nelle stesse Officine. 16 - Caravaggio e altri pittori del Seicento  (dal 23 ottobre 2010 al 27 marzo) Rimini. Castel Sismondo. Visitatori: 121.775 Media giornaliera: 796 Giorni di apertura: 153 Note: unici dati comunicati dagli organizzatori. Biglietto separato da altra mostra a Castel Sismondo. 17  -  I Vorticisti: artisti ribelli a Londra e New York, 1914-1918  (dal 29 gennaio al 15 maggio) Venezia. Peggy Gugggenheim Collection. Visitatori: 117.917 Media giornaliera: 1.282 Giorni di apertura: 92 Note: biglietto unico per collezione e mostra. 18 - Museo del NovecentoPaola Pivi. Nice ball, 2010 (dal 13 aprile al 30 giugno). Focus: Aldo Carpi. Il sogno, un'aria di famiglia (dal 14 aprile al 4 settembre). Alessandro Mendini per Antonio e Marieda Boschi Di Stefano. Disegni e ceramiche (dal 14 aprile al 31 luglio). Fuori! Arte e spazio urbano 1968-1976 (dal 14 aprile al 4 settembre) Milano. Palazzo dell'Arengario, via Marconi 1. Visitatori: 117.259(al 2 giugno) Media giornaliera: 1.247 Giorni di apertura: 94 Note: aperto al pubblico il 6 dicembre 2010, fino al 28 febbraio ad ingresso gratuito. Visitatori complessivi dal 1° marzo. Biglietto unico per il museo e le mostre. 19 - Lorenzo Lotto (dal 2 marzo al 12 giugno) Roma. Scuderie del Quirinale. Costo: 2,1 milioni di euro (di cui 170 mila per "promozione") Visitatori: 113.299 (al 31 maggio) Media giornaliera: 1.287.  Giorni di apertura: 88 20 - La bella Italia. Arte e identità delle città capitali (dal 17 marzo all'11 settembre) Venaria Reale (Torino). Reggia di Venaria Reale. Citroniera e Scuderia Grande Juvarriana. Visitatori: 110.605 (al 31 maggio) Media giornaliera: 1.455. Giorni di apertura: 76 21  -  Sarà l'Italia. La ricostruzione del primo Senato (dal 16 marzo all'8 gennaio 2012 ) Torino. Palazzo Madama, Museo civico di arte antica. Piazza Castello Visitatori: 108.881 (al 31 maggio) Media giornaliera: 1.578 Giorni di apertura: 69 Note: biglietto unico per mostra e museo. 22 - Munch e lo spirito del Nord. Scandinavia nel secondo Ottocento  (dal 25 settembre 2010 al 6 marzo) Passariano di Codroipo (Udine). Villa Manin. Visitatori: 102.746 Media giornaliera: 642 Giorni di apertura: 160 Note: unici dati comunicati dagli organizzatori. 23 -  Modigliani scultore (dal 18 dicembre 2010 al 27 marzo). Rovereto. Mart, Museo di arte moderna e contemporanea di Trento e Rovereto Visitatori: 100.167 Media giornaliera: 1.002.  Giorni di apertura: 100 Note: il biglietto del museo permette la visita di tutte le mostre. "Mario Botta. Architetture 1960-2010" (dal 25 settembre 2010 al 23 gennaio) . "The Panza Collection. Conceptual Art" (dal 25 settembre 2010 al 27 febbraio). 24 -  La rivoluzione dello sguardo. Capolavori impressionisti e post-impressionisti dal Musée d'Orsay (dal 19 marzo al 24 luglio). Rovereto. Mart, Museo di arte moderna e contemporanea di Trento e Rovereto Visitatori: 98.826 (al 31 mggio) Media giornaliera: 1.520.  Giorni di apertura: 65 Note: il biglietto del museo permette la visita di tutte le mostre. "Modigliani scultore" (dal 18 dicembre 2010 al 27 marzo). 25 - Tamara de Lempicka. La regina del moderno (dall'11 marzo al 10 luglio) Roma. Complesso del Vittoriano. Costo: 2,4 milioni di euro (di cui 360 mila per "promozione") Visitatori: 94.610 (al 31 maggio) Media giornaliera: 1.168.  Giorni di apertura: 81 26 - Picasso, Miró, Dalí. Giovani e arrabbiati: la nascita della  modernità  (dal 12 marzo al 17 luglio) Firenze. Palazzo Strozzi. Visitatori: 92.252(al 31 maggio) Media giornaliera: 1.139 Giorni di apertura: 81 27  -   Stazione futuro. Qui si rifà l'Italia. Il futuro nelle mani. Artieri domani  (dal 17 marzo al 20 novembre) Torino. Officine Grandi Riparazioni, corso Castelfidardo 22 Visitatori: 77.279 (al 31 maggio) Media giornaliera: 1.016 Giorni di apertura: 76 Note: biglietto unico per le due mostre e biglietto integrato con "Fare gli Italiani. 150 anni di storia nazionale" nelle stesse Officine. 28 - Melozzo da Forlì. L'umana bellezza tra Piero della Francesca e Raffaello  (dal 29 gennaio al 12 giugno) Forlì. Musei di San Domenico Costo: 2 milioni di euro (di cui 400-450 mila per "promozione") Visitatori: 76.051 (al 25 maggio) Media giornaliera: 731.  Giorni di apertura: 104 29 - 100 Capolavori dallo Städel Museum di Francoforte. Impressionismo. Espressionismo. Avanguardia (dal 1° aprile al  17 luglio) Roma. Palazzo delle Esposizioni. Costo: 1 milione di euro (di cui 120 mila per "promozione") Visitatori: 63.269 (al 31 maggio) Media giornaliera: 1.194.  Giorni di apertura: 53 Note: biglietto unico per tutte le mostre. Al primo piano "Aleksandr Deineka. Il maestro sovietico della modernità" (dal 19 febbraio al 1° maggio). Nello spazio "Fontana" con ingresso  da via Milano 13 "I colori del mondo. National Geographic Italia" (dal 12 febbraio al 1° maggio), senza biglietto, non rientra nella classifica. 30 -  Caravaggio. Una mostra impossibile (dal 10 novembre 2010 prorogata al 13 marzo) Milano. Palazzo della Ragione. Visitatori: 56.623 Media giornaliera: 460 Giorni di apertura: 123 31  -   Osvaldo Licini. Capolavori (dal 24 ottobre 2010 prorogata al 20 marzo). Torino. Gam, Galleria civica d'arte moderna e contemporanea, via Magenta 31 Visitatori: 42.160 Media giornaliera: 327.  Giorni di apertura: 129 Note: biglietto unico galleria e mostre. "Martha Rosler As if" (dal 24 ottobre 2010 al 30 gennaio). "Sul vero. Vittorio Avondo e la campagna romana" (dal 24 ottobre 2010 al 30 gennaio). Dal 1° febbraio collezioni galleria chiuse per riallestimento. Fino al 3 marzo biglietto ridotto. Dal 3 marzo riaperte collezioni galleria. 32 -  Rodin. Le origini del genio (dal 20 novembre 2010  al 20 marzo) Legnano. Palazzo Leone da Perego. Visitatori: 40.012 Media giornaliera: 392 Giorni di apertura: 102 33  -  Palazzo Carignano. Gli appartamenti barocchi e la pittura del Legnanino (dal 20 marzo al 26 giugno) Torino. Palazzo Carignano, via Accademia delle Scienze 5 Visitatori: 39.185 (al 1° giugno) Media giornaliera: 602 Giorni di apertura: 65 34 - Dante Gabriel Rossetti, Edward Burne-Jones e il mito dell'Italia nell'Inghilterra vittoriana  (dal 24 febbraio al 12 giugno) Roma. Gnam, Galleria nazionale d'arte moderna. Visitatori: 37.976 (al 25 maggio) Media giornaliera: 486 Giorni di apertura: 78 Note: biglietto distinto per mostra e per galleria e biglietto integrato mostra-galleria. 35 - Boldini e la Belle ? poque (dal 26 marzo al 24 luglio) Como. Villa Olmo, via Cantoni 1. Visitatori: 34.559(al 31 maggio) Media giornaliera: 585 Giorni di apertura: 59 36 -  Monet, Cézanne, Renoir e altre storie di pittura in Francia (dal 23 ottobre 2010 al 27 marzo) Repubblica di San Marino. Palazzo Sums. Visitatori: 30.826 Media giornaliera: 201 Giorni di apertura: 153 Note: unici dati comunicati dagli organizzatori. 37 -  Bosch a Palazzo Grimani (dal 19 dicembre 2010 seconda proroga all'8 aprile) Venezia. Palazzo Grimani a Santa Maria Formosa. Visitatori: 28.299 Media giornaliera: 110 Giorni di apertura: 257 38 -  Roma e l'antico. Realtà e visione nel 700 (dal 30 novembre 2010  prorogata all'8 maggio) Roma. Fondazione Roma. Palazzo  Sciarra, via del Corso. Visitatori: 25.140 Media giornaliera: 211 Giorni di apertura: 135 39 -  L'Africa delle meraviglie. Arti africane nelle collezioni italiane (dal 31 dicembre 2010  al 5 giugno) Genova. Palazzo Ducale. Castello D'Albertis, Museo delle culture del mondo. Visitatori: 24.491(al 31 maggio) Media giornaliera: 174 Giorni di apertura: 140 Note: biglietto unico per le due sedi. 40 -  L'Italia s'è desta. 1945-1955. Arte in Italia nel secondo dopoguerra (dal 13 febbraio al 26 giugno) Ravenna. Mar, Museo d'arte della città di Ravenna. Visitatori: 23.371(al 31 maggio) Media giornaliera: 249 Giorni di apertura: 94 41 - Caravaggio a Roma. Una vita dal vero (dall'11 febbraio al 15 maggio) Roma. Archivio di Stato, corso del Rinascimento 40. Visitatori: 22.255 Media giornaliera: 237 Giorni di apertura: 94 42 -  Dentro l'Ultima Cena. Il tredicesimo testimone  (dal 30 ottobre 2010  prorogata al 5 giugno) Vigevano. Castello. Visitatori: 21.564(al 25 maggio) Media giornaliera: 106 Giorni di apertura: 204 43 - Dagli splendori di corte al lusso borghese. L'Opificio delle pietre dure nell'Italia Unita (dal 17 maggio all'11 settembre). Firenze. Palazzo Pitti,  Galleria d'arte moderna. Visitatori: 21.003(al 1° giugno) Media giornaliera: 1.500 Giorni di apertura: 14 Note: per la mostra biglietto intero aumentato a 13 euro, valido anche per l'ingresso alla galleria. 44 -  Le Meraviglie del tesoro di San Gennaro, i gioielli  (dal 9 aprile al 12 giugno). Napoli. Museo del tesoro di San Gennaro, Real cappella del tesoro di San Gennaro, Complesso monumentale dei Girolamini, Museo Diocesano, antica Porta del Duomo, archivio storico del Banco di Napoli. Visitatori: 20.554(al 12 maggio) Media giornaliera: 663 Giorni di apertura: 31 Note: biglietto integrato per le sei sedi e solo per gioielli Museo del tesoro. 45 - L'acqua, la pietra, il fuoco. Bartolomeo Ammannati scultore  (dall'11 maggio al 18 settembre). Firenze. Museo nazionale del Bargello. Visitatori: 15.972(al 1° giugno) Media giornaliera: 760 Giorni di apertura: 21 Note: biglietto unico per il museo e la mostra. 46  -  L'avventura del vetro. Un millennio d'arte veneziana (dall'11 dicembre 2010 al 25 aprile) Venezia. Museo Correr. Visitatori: 14.105 Media giornaliera: 106 Giorni di apertura: 133 Note: biglietto unico museo-mostra. 47 - Gli occhi di Caravaggio. Gli anni della formazione tra Venezia e Milano (dall'11 marzo al 3 luglio) Milano. Museo Diocesano, corso di Porta Ticinese 95 Visitatori: 12.419(al 31 maggio) Media giornaliera: 175 Giorni di apertura: 71 48 -  Naufragio con spettatore. Mostra di Claudio Parmiggiani (dal 23 ottobre 2010 prorogata al 27 marzo) Parma. Palazzo del Governatore. Visitatori: 11.689 Media giornaliera: 106 Giorni di apertura: 110 49 - Robert Capa. Immagini di guerra (dal 14 aprile al 15 maggio) Genova. Palazzo Ducale, loggia degli Abati. Visitatori: 11.474 Media giornaliera: 328 Giorni di apertura: 35 Note: dal 14 al 20 ingresso gratuito per "Storia in piazza". 50 -  Alberto Savinio. La commedia dell'arte (dal 25 febbraio al 12 giugno) Milano. Palazzo Reale. Piazza Duomo 12 Visitatori: 9.063(al 30 marzo) Media giornaliera: 292 Giorni di apertura: 31 Note: dati non aggiornati perché non forniti da organizzatori. 51 - Paladino. Palazzo Reale (dal 7 aprile al 10 luglio) Milano. Palazzo Reale. Piazza Duomo 12 Visitatori: 9.024(al 1° giugno) Media giornaliera: 161 Giorni di apertura: 56 52 - La galleria delle battaglie. La collezione Savoia di palazzo Reale a Milano (dal 21 marzo al 5 giugno) Milano. Palazzo Reale, piazza Duomo 12. Sala delle Cariatidi. Visitatori: 7.868(al 1° giugno) Media giornaliera: 107 Giorni di apertura: 73 Note: la mostra fa parte del progetto "Milano e la Lombardia per l'unità d'Italia", insieme a "Giovani ribelli del '48", Palazzo Reale, Appartamento di riserva (dal 21 marzo al 5 giugno). Il biglietto di ingresso alla prima mostra permette l'ingresso alla seconda. 53 - Tiziano Terzani Clic! 30 anni d'Asia. La mostra (dal  23 marzo prorogata al 5 giugno) Roma. Palazzo Incontro, via dei Prefetti 22 Visitatori: 7.647(al 1° giugno) Media giornaliera: 125 Giorni di apertura: 61 54 -  Pablo Echaurren. Crhomo Sapiens (dal 18 dicembre 2010  al 13 marzo) Roma. Fondazione Roma Museo. Palazzo Cipolla, via del Corso. Visitatori: 7.427 Media giornaliera: 100 Giorni di apertura: 74 55 - Primavera al Palazzo Fortuny. Paolo Ventura l'automa. Roberta di Camerino: la rivoluzione del colore. Michelangelo Penso: circuito genetico RSBP (dal 5 marzo all'8 maggio) Venezia. Palazzo Fortuny. Visitatori: 5.900 Media giornaliera: 111 Giorni di apertura: 53 Note: biglietto unico per museo e mostre. 56 - 1900-1961: arte italiana nelle collezioni Guggenheim (dal 26 febbraio al 5 giugno) Vercelli. Arca, ex chiesa di San Marco Visitatori: 4.581(al 15 marzo) Media giornaliera: 254 Giorni di apertura: 18 Note: gli organizzatori hanno deciso di non comunicare più i dati. 57  -  Eroi (dal 19 maggio al 9 ottobre) Torino. Gam, Galleria civica d'arte moderna e contemporanea, via Magenta 31 Visitatori: 3.969 (al 31 maggio) Media giornaliera: 361 Giorni di apertura: 11 58 - Gli irripetibili anni 60. Un dialogo tra Roma e Milano  (dal 10 maggio al 31 luglio) Roma. Museo Fondazione Roma. Palazzo Cipolla, via del Corso. Visitatori: 3.609(al 31 maggio) Media giornaliera: 190 Giorni di apertura: 19 
Con una prova di forza impressionante e una difesa feroce che concede alla corazzata Venezia soltanto 44 punti, Casale sbanca il PalaTaliercio e torna in vantaggio 2-1 nella serie di finale di LegAdue. Una vittoria netta, 69-44, che annichilisce la compagine lagunare e ribalta l'inerzia psicologica del confronto, in bilico dopo la sconfitta casalinga in gara-2. Adesso la Fastweb ha a disposizione due match ball: le basta una sola vittoria per conquistare una storica promozione in serie A. La partita è stata tale soltanto nei primi venti minuti, con Casale che si è aggiudicata il primo quarto 21-12 grazie a una buona fluidità di gioco, per poi subire nel secondo il rientro dell'Umana, propiziato da una difesa più attenta a protezione dell'area, che ha consentito ai padroni di casa di andare all'intervallo sul 32-35. Il match ha cambiato volto nella seconda metà, quando i veneti - che probabilmente hanno cominciato a pagare in termini di stanchezza fisica la lunga e dispendiosa serie di semifinale e l'overtime disputato a Casale in gara-2 - non hanno più trovato la via del canestro (segnando la miseria di 12 punti in due quarti e perdendo molti palloni), mentre i casalesi, autori di una difesa asfissiante e blindata che ha chiuso gli spazi agli avversari, hanno via via incrementato il vantaggio grazie ai punti di Hickman (15 punti), Gentile (12) e Fantoni (10) e ai rimbalzi di Chiotti (10) e Taylor (8). Significativo lo score di due degli uomini chiave dell'Umana, determinanti nella vittoria in trasferta al PalaFerraris e limitatissimi in gara-3: Lance Harris ha realizzato appena 2 punti (e solo dalla lunetta, fallendo tutti i tentativi dal campo), mentre Kee Kee Clark non è andato oltre i 9 punti, frutto di soli tre centri su azione. Vittoria che fa morale e che crea le premesse per una possibile conclusione già nel match di domenica, in programma ancora nel palazzetto veneziano. 
1 -  Maxxi Arte/collezione. Il confine evanescente. Immagini italiane dalla pittura al digitale (fino al 2 novembre). Nature/01 Francesco Venezia. Cittadellarte (fino al 15 agosto). Michelangelo Pistoletto. Da Uno a Molti, 1956-1974 (fino al 15 agosto). Universo Rietveld architettura arte design (fino al 10 luglio). Superstudio/Maxxi architettura. Nuove acquisizioni (fino al 10 luglio). Roma. MAXXI, museo nazionale delle arti del XXI secolo. Via Guido Reni 4a Visitatori: 369.072 (al 31 maggio) Media giornaliera: 1.186.  Giorni di apertura: 311 Note: biglietto unico per museo e mostre. 2 - Matisse. La seduzione di Michelangelo (prorogata al 26 giugno) Brescia. Museo di Santa Giulia. Visitatori: 210.912(al 31 maggio) Media giornaliera: 2.067 Giorni di apertura: 102 3 -  Damien Hirst. For The Love Of God (prorogata al 12  giugno) Firenze. Palazzo Vecchio. Visitatori: 203.969(al 31 maggio) Media giornaliera: 1.091 Giorni di apertura: 187 4 - Ritratti. Le tante facce del potere (fino al 25 settembre). Roma. Musei Capitolini Costo: 820 mila euro Visitatori: 165.382 (al 31 maggio) Media giornaliera: 2.266.  Giorni di apertura: 73 Note: biglietto unico per mostra e musei. 5 - L'ultimo Michelangelo. Disegni e rime attorno alla Pietà Rondanini (fino al 19 giugno). Milano. Castello Sforzesco, Sala 15. Visitatori: 138.830(al 31 maggio) Media giornaliera: 2.135 Giorni di apertura: 65 Note: biglietto unico per il museo e le mostre. 6 - Impressionisti. Capolavori della collezione Clark (fino al 19 giugno) Milano. Palazzo Reale. Piazza Duomo 12 Visitatori: 138.004(al 31 maggio) Media giornaliera: 1.517 Giorni di apertura: 91 7  -  Fare gli Italiani. 150 anni di storia nazionale (fino al 20 novembre) Torino. Officine Grandi Riparazioni, corso Castelfidardo 22 Visitatori: 131.353 (al 31 maggio) Media giornaliera: 1.728 Giorni di apertura: 76 Note: biglietto per la mostra e biglietto integrato con "Stazione futuro. Qui si rifà l'Italia", "Il futuro nelle mani. Artieri domani" nelle stesse Officine. 8 - Museo del NovecentoPaola Pivi. Nice ball, 2010 (fino al 30 giugno). Focus: Aldo Carpi. Il sogno, un'aria di famiglia (fino al 4 settembre). Alessandro Mendini per Antonio e Marieda Boschi Di Stefano. Disegni e ceramiche (fino al 31 luglio). Fuori! Arte e spazio urbano 1968-1976 (fino al 4 settembre) Milano. Palazzo dell'Arengario, via Marconi 1. Visitatori: 117.259(al 2 giugno) Media giornaliera: 1.247 Giorni di apertura: 94 Note: aperto al pubblico il 6 dicembre 2010, fino al 28 febbraio ad ingresso gratuito. Visitatori complessivi dal 1° marzo. Biglietto unico per il museo e le mostre. 9 - Lorenzo Lotto (fino al 12 giugno) Roma. Scuderie del Quirinale. Costo: 2,1 milioni di euro (di cui 170 mila per "promozione") Visitatori: 113.299 (al 31 maggio) Media giornaliera: 1.287.  Giorni di apertura: 88 10 - La bella Italia. Arte e identità delle città capitali (fino all'11 settembre) Venaria Reale (Torino). Reggia di Venaria Reale. Citroniera e Scuderia Grande Juvarriana. Visitatori: 110.605 (al 31 maggio) Media giornaliera: 1.455. Giorni di apertura: 76 
PARIGI - La procura di Parigi ha aperto un'inchiesta giudiziaria a carico dell'ex presidente tunisino Bel Ali e dell'ex presidente egiziano Hosni Mubarak. L'ipotesi di reato è associazione a delinquere finalizzata al riciclaggio. La procura specifica che l'inchiesta contro gli ex due capi di Statom, deposti dalle rivolte arabe, è stata avviata il 14 giugno. L'inchiesta nasce a seguito di una denuncia depositata lo scorso gennaio da due ong, Sherpa e Trasparenza internazionale Francia: la procura aveva quindi avviato una inchiesta preliminare per recensire e identificare l'origine dei beni detenuti dall'ex presidente tunisino, con l'ausilio dell'ufficio centrale per la repressione della grande criminalità finanziaria e la cellula antiriciclaggio del ministero dell'economia. 
