FIRENZE - "Non ho alcun accordo verbale, nè tantomeno scritto, con nessuna società". Così, con una secca frase rilasciata all'ANSA, Riccardo Montolivo smentisce "categoricamente" dalle Far Oer le notizie, circolate nella giornata di oggi, sul proprio conto: "La stagione sta per cominciare e sono concentrato solo ed esclusivamente sulla Fiorentina e sulla Nazionale", conclude. CORVINO RINGRAZIA MONTOLIVO - Parole che, indirettamente conferma anche il ds viola Pantaleo Corvino che, a Firenze, è tornato di nuovo sull'argomento, anche per ringraziare il giocatore: "Un possibile scambio Montolivo-Gargano? Il Napoli non ha mai mostrato interesse per Riccardo Montolivo e questo posso darlo per certo. L'interesse per il giocatore c'è stato da parte della Roma e il calciatore per bocca del suo procuratore mi ha ribadito la sua volontà di non andare alla società giallorossa perché passare dalla Fiorentina alla Roma sarebbe stato un tradimento verso la città di Firenze. Una cosa che a noi ha fatto piacere nonostante noi andavamo a perdere condizioni importanti per la società in termini economici" SOGNO IL RINNOVO DI CONTRATTO - Sul futuro, però restano dense nubi.... " Il giocatore è stato chiaro dicendo di non credere più nel progetto Fiorentina. Una scelta che ci è dispiaciuta molto visto il legame che ci ha sempre legato a lui. Ci abbiamo creduto sempre fino a farlo capitano della società. Il segnale che ha dato rifiutando la Roma è comunque importante perché ci dà la possibilità di ridiscutere la sua situazione ad un tavolo. Per noi è importante parlare con lui prima dell'inizio del campionato per capire il futuro. Noi abbiamo dimostrato da sempre di credere e volere lui". Insomma un piccolo spiraglio per un improbabile rinnovo Corvino lo lascia: " Lui ha detto di non credere nel nostro nuovo progetto ma io mi illudo che non sia completamente così. Spero che adesso abbia capito, in virtù delle richieste che non sono arrivate per lui, cos'è per lui Firenze e la Fiorentina...". CON GILARDINO E' AMAREZZA RECIPROCA - Discorso simile per Gilardino: "Per noi Gilardino è un campione", sottolinea Corvino, "e lo abbiamo considerato tale anche quando sono arrivate proposte inadeguate da altre società. Io sono amareggiato come lo è lui e lo stesso vale per il presidente in relazione anche a quello che ho letto ieri. L'altro giorno ho chiamato Gilardino dicendogli che non lo avremmo mandato a Genova perché le proposte che sono arrivate non erano all'altezza. Se poi il nostro presidente non gli risponde è forse perché il giocatore non ha mai smentito le voci che volevano ci fosse un contratto già firmato con il Genoa. Per noi Gilardino è il più grande calciatore che abbiamo, l'unico che con l'ingaggio supera i 2 milioni di euro. L'amarezza è reciproca e questo vuol dire che forse un po' tutti abbiamo sbagliato. Per noi i giocatori sono tutti importanti perché sono loro che ci fanno raggiungere certi traguardi. FATTI SACRIFICI PER NON SVENDERE - Le ultime parole Corvino le spende per giudicare la campagna acquisti: " Abbiamo costruito questa Fiorentina per lottare per l'Europa League. Sapevamo che dopo tanti anni di gioie prima o poi sarebbe piovuto e così è stato. Noi però abbiamo sopportato l'uragano e i giocatori adesso devono capire che possono lottare per certi livelli. Le giuste motivazioni sono fondamentali perché sul piano tecnico possiamo lottare con tutte le società che puntano al nostro stesso livello. Con sacrifici della proprietà siamo riusciti a creare un organico rafforzato dove c'erano delle lacune. Abbiamo completato la rosa con tutte le alternative che servono alla squadra. Siamo riusciti in questo obiettivo tenendo conto delle possibilità della Fiorentina. Il nostro è un gruppo più forte, figlio di tante considerazioni. E' vero che volevamo un rinnovamento, ma è bene fare questi rinnovamenti in maniera graduale. C'è un rinnovamento del 30% con quattro elementi svincolati e altrettanti ceduti. Si tratta di una percentuale importante se si considera un gruppo di 22/23 elementi. Certo, si poteva fare di più, ma per certi aspetti abbiamo capito che il comportamento dell'entourage era sintomo di una volontà di cambiamento. Per assecondare queste situazioni non avremmo dovuto vendere ma svendere, così abbiamo preferito fargli capire qual è la considerazione che noi abbiamo di loro. Per noi si tratta di elementi importanti anche per il futuro. Sono stati fatti sacrifici economici sotto questo aspetto rinunciando a vendere elementi importanti. Spero che i tifosi apprezzino...". Leggi i commenti I commenti dei lettori 
Foja, band partenopea che attinge alle sonorità della tradizione per fare ricerca e respirare l’energia dell'indierock, si esibisce questa sera alle 21.30 con un concerto nel museo Madre di via Settembrini. GLI ALTRI APPUNTAMENTI Musica NEAPOLIS FESTIVAL Il Neapolis Festival compie 15 anni: 19972011. Per festeggiare la ricorrenza lo staff organizzativo  ha deciso di pubblicare una compilation in edicola con XL (dal 6 settembre, 9,90 euro più il prezzo di copertina). Tra gli artisti: David Bowie, 99 Posse, Deep Purple, Subsonica, Almamegretta, Santana, Skunk Anansie. VARCATURO RAMA BEACH Dalle 21 al Rama Beach di Varcaturo, via Marina di Varcaturo 8, “Pool Party” con Brunello Canessa Live: serata di country e blues. Inoltre le migliori hit radiofoniche con la consolle del dj Gianni D’Ambrosio. CASERTAVECCHIA A Casertavecchia continua “Settembre al Borgo”: dalle 20.30 al teatro della Torre “Enchantment”, concerto del trombettista Fabrizio Bosso con la IOrchestra diretta da Stefano Fonzi. Ingresso 18 euro. Dalle 22.30 in piazza Vescovado “Liberi tutti!”, con Marco Marzocca. Infopoint 0823 18762156. BENEVENTO Al via “Benevento Città Spettacolo”: dalle 18 in corso Garibaldi e piazza Roma, La Banda del Torchio, concerto itinerante di benvenuto. Dalle 19 nella Corte Ex Convento Scolopi, FlutensembleNicolaSala, concerto a cura del Conservatorio Nicola Sala di Benevento, direttore Romolo Balzani. Ingresso libero fino ad esaurimento posti. Dalle 21.30 al teatro Romano “Viaggi di Ulisse”, concerto mitologico per strumenti e voci registrate di e con Nicola Piovani e i solisti dell'Orchestra Aracoeli. Ingresso 15 euro. Info www.cittaspettacolo.it. SALERNO Dalle 22.30 al Lido La Conchiglia di Salerno, lungomare Tafuri, concerto di Enrico Rava con la Salerno Liberty City Band. Info 089 792 535. LENTISCOSA Dalle 22 in piazza Santa Rosalia, Lentiscosa, i Sud Sound System in concerto. I musicisti salentini, pionieri del raggamuffin, celebrano quest'anno vent’anni di carriera e li festeggiano live con il nuovo tour “19912011: 20 anni di reggae music e tradizione”. NOVI VELIA Fino a domenica il “Festival degli Antichi Suoni” nel borgo medievale di Novi Velia (Salerno), patrimonio dell’Unesco. Dalle 20 corteo storico con la “Centa”. Dalle 21.30 esibizione spontanea di artisti cilentani. Dalle 22.30 suonatori di ciaramelle e zampogne. Dalle 23 concerto “Antonio Castrignanò”. Info festivalantichisuoni.it Teatro TRIANON Dalle 21 al Trianon, piazza Vincenzo Calenda 9, con 14 euro due persone potranno assistere al musical “Aria di Napoli”. Ogni venerdì e sabato, fino al 10 settembre. Info 081 225 8285. MASCHIO ANGIOINO Dalle 21.30 nel Cortile del Maschio Angioino, per la rassegna “Ridere”, la compagnia Le Maschere in “La fortuna con l’effe maiuscola”, di Eduardo De Filippo e Armando Curcio. Regia di Peppe Balzamo. Ingresso 12 euro. Info 081 564 7525 oppure 392 944 0946. Cinema PORTICI/ERCOLANO Per “FreskoFilm”: dalle 21 al II Circolo Didattico di Portici, viale Leonardo Da Vinci, il film “Le donne del sesto piano”, di Philippe Le Guay, con Fabrice Luchini, Sandrine Kiberlain, Natalia Verbeke, Carmen Maura. Ingresso 3 euro. Dalle 21 presso il Sentiero di Ercolano, via Vesuvio 71, strada vicinale Piano delle Ginestre, la rassegna “Incontri Vesuviani”. Info 081 777 7851. SAN SEBASTIANO AL VESUVIO Dalle 21.15 al Parco Urbano di San Sebastiano al Vesuvio, via Panoramica, il film “Una notte da leoni 2”, di Todd Phillips, con Bradley Cooper e Ed Helms. Ingresso 3,50 euro, 1 euro per gli over 65. Info 081 596 7493. Danza CAPRI Dalle 20.30 alla Certosa di Capri, per la quinta edizione dell’International Arts Festival, spettacolo di danza contemporanea con la Carrasco Dance Company di Stoccolma, che interpreterà Bartolomeo e Burr, due coreografie moderne. Info 081 837 5449. 
MISANO - "Correre a Misano dà sempre motivazioni extra. Spero proprio di non tradire i miei tanti tifosi". Dopo l'ennesima delusione collezionata ad Indianpolis, Valentino Rossi sogna un exploit nell'imminente Gp di San Marino. Il pilota di Tavulli sa che sarà dura ma conta di non deludere gli italiani.  "Dobbiamo cercare di fare bene soprattutto per loro. Per me e per la Ducati questa gara è molto importante. A pochi chilometri da qui c'è casa mia, la Ducati è poco più in là. Purtroppo però, non possiamo farci molte illusioni. Qui le Honda vanno molto bene. Noi arriviamo da un momento difficile, spero di fare meglio". COMBATTERE MEGLIO IL CALDO - A Indianapolis il momento più basso, ora ci si aspetta qualcosa di più, ma alla porta sembra rimanga uno dei nemici numero uno della Ducati: il caldo. La temperatura mette in crisi l'anteriore della Desmosedici, aumentando i problemi proprio di quella zona. "Qui in teoria la situazione dovrebbe essere più normale - rassicura Rossi - l'asfalto lo conosciamo. Però sarà sempre abbastanza caldo, è una pista molto difficile, speriamo di fare bene". Riguardo alle ipotesi di avere pezzi rivoluzionari sulla Ducati in tempi brevi, Rossi getta acqua sul fuoco. "Stanno lavorando e dobbiamo cercare di fare il meglio possibile. Ho ancora un anno davanti a me, per fare certe cose ci vuole tempo". SUL GIAPPONE PILOTI DIVISI - In occasione dell'appuntamento di Misano, Valentino Rossi avrebbe dovuto chiarire la sua posizione sul Gp del Giappone. "Avrei voluto prendere una decisione - ammicca Valentino - ma purtroppo non so ancora cosa farò. Ma ho paura che alla fine bisognerà andare. Non so cosa possa succedere che possa cambiare la situazione, forse se quelli della Moto2 o della 125 si opponessero, le cose potrebbero cambiare". La cosa strana è che dalle classe minori del mondiale arriva la speranza che Rossi, opponendosi alla gara possa cambiare la situazione. "Io non posso prendere una decisione così da solo - ha detto Rossi - si poteva fare qualcosa se noi piloti della Motogp fossimo stati tutti insieme, purtroppo non lo siamo. Potrei prendere una decisione personale, ma dovrò valutare. Sicuramente se non ci vado solo io, potrei essere criticato, quindi è un bel problema". Leggi i commenti I commenti dei lettori 

THORSAVN - Considerare le piccole Far Oer alla stressa stregua dei campioni del mondo della Spagna. In vista delle due gare che potrebbero dare la matematica qualificazione agli Europei del 2010, il ct annuncia la stessa formazione che ha superato i campioni del mondo della Spagna: "Voglio dare continuità al nostro progetto, poi in corso di partita vediamo se cambiare o fare altre valutazioni", ha detto Prandelli, che ha snocciolato l'unidici titolare: Buffon, Maggio, Ranocchia, Chiellini e Criscito in difesa, Thiago Motta, Pirlo, De Rossi e Montolivo a centrocampo, più Cassano-Rossi coppia d'attacco. Prandelli ha fatto anche un riferimento scherzoso al momento di incertezza vissuto dal calcio italiano dopo lo sciopero della prima giornata di campionato: "L'Italia non sciopera, non deve mai farlo. Ho detto ai ragazzi questo: il calcio italiano non è ancora cominciato, siamo noi ad aprire la stagione. C'è voglia di calcio, quello vero, quello giocato, abbiamo quindi una responsabilità in più". Capitolo qualificazione:  "Non c'è ancora, ma è lì a portata di mano. Qui siamo in un posto che sa di magico. Senza il calcio, chi verrebbe a visitare queste isole pure meravigliose? Perciò dico, attenti al loro entusiasmo, può fare cose inattese". Anche il ct irlandese delle Far Oer, in mattinata, aveva lanciato un monito: "Tentiamo l'impossibile, ma l'impossibile è sempre dietro l'angolo". Tornando all'impiego di Cassano e Rossi. "Con loro do continuità a un discorso già iniziato, e non solo con la Spagna. In questi giorni abbiamo lavorato sul centrocampo, voglio possesso palla non fine a se stesso, vicinanza tra reparti, rotazione tra i tre centrocampisti per avere in tutto quattro uomini pronti a proporsi, e nessun punto di riferimento per gli avversari". Balotelli dunque continua a non trovare spazio: "Penalizzato dal modulo? No, anche se preferisce star defilato sul centrosinistra. Non ho ancora deciso se va in panchina, perchè non ho ancora scelto la panchina: pensavo di prediligere l'aspetto fisico, ma visto che stanno tutti allo stesso livello, seguirò altri criteri". Del resto Balotelli nel Manchester City non ha ancora giocato in campionato: "Non mi preoccupa se non è titolare nel City, purchè sappia trovare le motivazioni giuste dentro di sè: a volte, difficoltà del genere fanno crescere un giocatore".  Finale pragmatico del ct: "Dite che il 2-1 di quattro anni fa fu quasi una sconfitta? Firmerei per ripeterlo, ve lo assicuro", Leggi i commenti I commenti dei lettori 
"Voi state avendo un tenore di vita troppo elevato per il reddito... e questi hanno sgamato tutto, che il lavoro è finito... che la cosa è così... hanno sgamato tutto". "Dì a Nicla di non andare con la borsa Cartier... di andare una volta in meno al ristorante". E' agitato Valter Lavitola mentre, la sera del 17 giugno 2011, parla al telefono con Gianpaolo Tarantini al quale detta la linea sul tenore di vita da tenere per non destare sospetti negli investigatori. Dall'altra parte del telefono c'è però un Gianpaolo Tarantini depresso, che dice di non avere i soldi per mangiare e che ha paura del futuro ("stò con le pezze al culo", "Stiamo senza soldi, un casino", confessa). Lui e la moglie, Angela Devenuto (detta Ninni o Nicla), finiti in carcere, sembrano vivere da tempo - annotano gli inquirenti - in "affanno economico". L'appannaggio mensile di 20.000 euro che - secondo l'accusa - Silvio Berlusconi versa ai coniugi (14mila euro al mese, oltre all'affitto della casa romana, le spese legali e quelle straordinarie) non sembra infatti sufficiente a far fronte alle uscite, anche perché - dice Gianpi al telefono - già dal salumiere c'è un conto da saldare di 15.000 euro. La coppia preme quindi per il versamento dei 500mila euro promessi dal premier e lo fa attraverso il loro amico Valter Lavitola, direttore dell'Avanti, ora latitante anche se lui afferma di essere all'estero per lavoro, che mantiene i rapporti con il premier. Lavitola - secondo le indagini - ha consegnato ai Tarantini solo 100mila dei 500mila euro ottenuti e ha trattenuto la somma restante per sostenere proprie iniziative economiche. Il 9 luglio scorso Gianpi e Lavitola parlano al telefono del danaro che non arriva. Tarantini confessa di vivere con "50 euro contati al giorno", di avere l'auto a noleggio, mentre la moglie "la macchina non ce l'ha neppure". E sbotta: "Devo consentire a Nicla di andare a vendersi le borse? O di andare senza macchina?". Più esplicita è invece la moglie di Tarantini che il 23 luglio parla con Lavitola (indicato negli atti come suo amante) sulla possibilità che il marito, stanco di aspettare il danaro promessogli, decida di non patteggiare la pena nel processo di Bari sulle escort mandate a Palazzo Grazioli e che scelga di andare a dibattimento. In questo modo - sottolinea - tutte le intercettazioni diventeranno pubbliche con un grave danno all'immagine del premier. Dice Devenuto: "Noi non abbiamo più niente, quindi non abbiamo più niente da perdere, salvo il fatto di non avere i soldi la mattina per mangiare, lui (Berlusconi, ndr) invece ha da perdere tutto questo e dell'altro, o meglio ha da perdere di più lui di noi...". Ma è Gianpi il più preoccupato di tutti. "Valter - dice Tarantini a Lavitola - sai perché non dormo la notte? Perché io so che se domattina mi arrestano, mia moglie come deve mangiare? Tu muori, facciamo tutta una cosa contemporanea, tu muori, lui (Berlusconi, ndr) muore e a me mi arrestano, come mangiano, mia moglie, perché mia moglie..." Lavitola: "e va bè, facciamo le corna". Tarantini: "... a me mia moglie può anche morire di fame, non me ne frega un c..., ma le bambine come fanno!". 
ROMA - "Perdere De Rossi sarebbe pesante per la Roma". Le parole di Juan, sono il sintomo di un malessere. La fine del mercato, chiuso con undici innesti, lascia aperto per la Roma un grande interrogativo: che futuro per Daniele De Rossi? Contratto in scadenza tra un anno, la volontà già palesata più d'una volta di restare nella capitale. Tutto fatto allora? No, perché dopo la chiusura delle contrattazioni, la Roma si trova nella scomoda posizione di essere ostaggio del giocatore. Che, a questo punto, è libero di avanzare qualunque richiesta con lo spettro alle sue spalle di un addio a costo zero che potrebbe materializzarsi già dal primo febbraio prossimo. Undici innesti, la promozione al mercato arrivata da tutti gli addetti ai lavori, non bastano a lasciare tranquillo il ds Sabatini. La Roma ha avanzato da tempo, era l'inizio di agosto, un'importante offerta a De Rossi: 4 milioni di base fissa con facili premi a obiettivo (comprese le convocazioni in nazionale) che porteranno la cifra ben oltre i 5 milioni annui. Più di Totti, per intenderci. De Rossi ha fatto sapere di voler restare, ha comunicato di ritenere l'offerta adeguata. Ma a tutti gli inviti per chiudere la trattativa, ha risposto rimandando l'appuntamento. Almeno due volte, l'incontro tra i dirigenti e l'agente è saltato. E la Roma, convinta di poter annunciare il più importante dei rinnovi per l'inizio della stagione agonistica, ha dovuto rinviare a data da destinarsi i propri piani. Una cosa è certa: all'inizio dell'estate De Rossi era convinto di dover (voler?) lasciare Roma. Poi, è successo qualcosa. La volontà della Roma, la conoscenza di Luis Enrique, un progetto sportivo affascinante, lo hanno convinto a rivedere i propri piani. All'estero, la principale candidata a rilevarne il cartellino, dopo i sondaggi di Real e Chelsea, era il Manchester City di Mancini, che per lui stravede. "Con lui saremmo perfetti", ha recentemente dichiarato il tecnico dei cityzens. Trasferendosi in Inghilterra, Daniele avrebbe guadagnato di più (si parla di un'offerta da 9 milioni annui) come anche chi lo rappresenta. Impossibile, però, che a coprire questa differenza possa essere la Roma, che sa di aver avanzato una proposta al limite delle proprie disponibilità, soprattutto alla luce del Fair Play finanziario imposto dall'Uefa. E quindi? Per adesso, a Trigoria, si aspetta, confidando nella decisione espressa anche verbalmente dal centrocampista di Ostia. Sapendo, però, che dalla mezzanotte di ieri, quando ha ufficialmente chiuso il mercato anche all'estero, De Rossi è padrone del proprio destino. E la società, per non perdere un patrimonio inestimabile senza incassare un euro, rischia di dover accettare qualunque richiesta. SABATINI: "ROMA ESIGENTE, GAGO PORTA QUALITA'"  - In attesa di dirimere la questione De Rossi, meglio godersi i volti nuovi. A partire dall'ultimo arrivato, Gago. "Porta qualità, storia, carisma", spiega Sabatini, reduce da una tre giorni senza respiro a Milano. Promosso a pieni voti l'arrivo dell'argentino: "E' un calciatore che sicuramente si farà valere a Roma. Avrà anche qualche sassolino dalla scarpa da togliersi, visto che è un ragazzo che è stato usato poco nel Real Madrid ma continua ad essere un punto di forza della Nazionale Argentina, quindi è una grande chance per ripartire". In una piazza non sempre semplice: "A Roma è faticoso il mercato, è faticosa la convivenza, ma positivamente, c'è una dialettica vivace tutti i giorni, non ci si riposa mai. C'è una piazza molto esigente con una tifoseria che vive , interpreta e propone emozioni di grande livello". Non solo mercato, però. Perché proprio oggi Zamparini ha parlato di una candidatura di Delio Rossi per la Roma, tirando le orecchie a Sabatini per il consiglio di Pioli. Il ds romanista non ci sta e risponde: "Quello che h detto il Presidente è divertente, come tante altre cose che lui dice ma non c'è nessuna candidatura di Rossi per la Roma. Non cerchiamo allenatori, il nostro allenatore è Luis Enrique e lo sarà per molto tempo nonostante ci siano stati dei risultati e qualche episodio che può aver generato qualche equivoco. Ma lui è una grande risorsa per noi e la porteremo avanti fino in fondo al suo contratto. Zamparini io lo conosco, è uno stratega straordinario, lui cerca sempre una via di fuga rispetto alle situazioni che si realizzano e che in parte lui costruisce e poi distrugge". Chiusura sul caso Totti-Luis Enrique: "Questa cosa che si è generata fa parte della dialettica del nostro lavoro, la considero normale. Tutto si risolve nel calcio. Sono un fruitore della buona volontà degli altri". Meglio sperare lo siano tutti. Leggi i commenti I commenti dei lettori 
MILANO - Seduta in chiaroscuro per le Borse del Vecchio Continente dove spicca la performance positiva di Piazza Affari che non accusa l'uscita di Intesa Sanpaolo e Unicredit dallo Stoxx Euro 50 , l'indice delle principali società europee. Le spinte al ribasso sono arrivate dal primo calo in due anni dell'indice Pmi manifatturiero dell'Eurozona e dal più ampio decremento della produttività americana dal 2008, che sono stati bilanciati dalla flessione molto inferiore alle attese dell'indice Ism manifatturiero e dai dati migliori delle previsioni sui sussidi di disoccupazione negli Usa. Francoforte, unica piazza in rosso, ha perso lo 0,94%. Milano è stata la migliore della giornata con il Ftse Mib che ha registrato un rialzo dello 0,69%, a Londra il Ftse 100 ha guadagnato lo 0,45%, mentre il Cac 40 di Parigi è salito dello 0,28% e l'Ibex di Madrid dello 0,49%. Economia Usa. Piatte le vendite fino all'apertura di Wall Street che reagisce bene a dati contrastanti: quelli sulle spese per costruzioni e sulla disoccupazione. A luglio, negli Stati Uniti gli investimenti in costruzioni sono calati dell'1,3%. Un dato peggiore delle attese degli analisti, che avevano previsto un aumento dello 0,3%. Rivisto decisamente al rialzo, invece, il valore di giugno, a +1,6% dal +0,2% annunciato inizialmente. Bene, invece, l'occupazione: le richieste dei sussidi di disoccupazione sono calate oltre le stime, di 12mila unità. Inoltre, secondo gli esperti, ad agosto, il settore manifatturiero ha rallentato meno delle attese. In serata la Casa Bianca ha tagliato le stime sulla crescita economica di quest'anno da 2,7% a 1,7%. Secondo le previsioni, l'economia americana crescerà del 2,6% nel 2012 e del 3,5% nel 2013. L'Office of Budget Managament prevede inoltre che il tasso di disoccupazione cali gradualmente per arrivare sotto il 6% nel 2017: nelle stime di febbraio il tasso di disoccupazione veniva dato sotto il 6% due anni prima. Si attende un'inflazione moderata al 2% per i prossimi dieci anni. Tagliate anche le stime sul deficit federale, atteso ora a 1.300 miliardi di dollari quest'anno contro i 1.650 miliardi precedenti.  Il deficit si attesterà all'8,8% del Pil nel 2011 e al 6,1% nel 2012. In questo quadro Wall Street ha chiuso in calo. Il Dow Jones ha perso l'1,03% a 11.493,72 punti, il Nasdaq ha ceduto l'1,30% a 2.546,04 punti mentre lo S&P 500 ha lasciato sul terreno l'1,19% a 1.204,43 punti. Spread Btp-Bund e Piazza Affari. Le incertezze sulla manovra finanziaria italiana, invece, continuano a tenere alta la tensione sui titoli di Stato e solo l'intervento della Banca Centrale europea evita che lo spread con i bund tedeschi si allarghi eccessivamente: oggi, dopo aver aperto a 290 punti la soglia è arrivata a 300 punti. A Milano brilla Intesa Sanpaolo (+2,47%), denaro anche su Unicredit: +0,58%. Bpm, invece, lascia sul terreno lo 0,61% mentre i sindacati hanno smentito contatti con Matteo Arpe e Mps perde lo 0,82 per cento. Prese di beneficio su Pirelli (-2,74%) dopo il rialzo della vigilia. Vendite anche su Fiat (-0,78%) penalizzata dal report di Citigroup, così come le Industrial (-0,52%). Nella galassia del Lingotto è ben comprata, invece, la controllante Exor (+1,62%). Giornata rialzista per Telecom (+1,78%), Terna (+1,98%), Parmalat (+1,58%) mentre Mediaset cede l'1,04%. Fuori dal paniere principale vola Prelios (+8,21%) dopo le cessioni immobiliari in Germania. 
"Noi non siamo né Totti né Del Piero. Siamo gente che lavora. E tutta quest'attenzione non ci fa bene. Io non dormo e non mangio da giorni. La prego: non scriva il mio nome né dove abito. Già faccio fatica ad andare al bar". Il signor P. apre la porta dell'appartamento dove vive con la moglie e con un figlio. Di mestiere fa l'operatore socio sanitario. Ora è da solo. Il bambino non c'è. La moglie, invece, l'infermiera del Gemelli da cui sarebbe partito il contagio di Tbc che sta coinvolgendo quasi 2000 bambini, è ricoverata da più di un mese allo Spallanzani. Seduto sul divano del soggiorno si sfoga, difende se stesso e sua moglie, attacca e chiarisce i contorni di una vicenda in cui la cosa che lo ha disturbato di più è "l'ignoranza di chi ha parlato finora". Come sta sua moglie? "Meglio. È dispiaciuta, amareggiata. Non vede nostro figlio da più di un mese. Però sta guarendo. E tra poche settimane dovrebbe essere dimessa". E lei, come sta? "Sto facendo la profilassi, come mio figlio. Però non siamo contagiosi, questo bisogna dirlo con chiarezza. Altrimenti facciamo allarmismo inutile". È vero che lei ha lavorato in strutture sanitarie collegate al Gemelli? "Falso". E ora dove lavora? "Preferisco non dirlo. È un'informazione inutile". Anche lei anni fa è stato malato. "Sì, ma non era Tbc. La mia cartella clinica l'hanno presa i magistrati. Sopra c'è scritto "pleurite essudativa di sospetta origine tubercolare. Non contagiosa". Capisce? Non hanno trovato il bacillo di Koch". Ma i medici non erano tenuti comunque ad avvertire le strutture sanitarie? "Andate a chiederlo ai medici dell'Umberto I che mi hanno curato". Sua moglie ha contratto il bacillo con lei in quel periodo? "Non credo. Da me non l'ha preso di sicuro". Però è risultata positiva ai test nel 2005. "Certo, ma la positività era dovuta al vaccino anti Tbc che aveva fatto". Come si è ammalata sua moglie? "Avrà preso la Tbc in ospedale. Oppure fa comodo solo dire che lei l'ha attaccata a quei bambini? E quando ci ammaliamo noi, allora?". L'ha presa in neonatologia? "No, lì no. Lì ci lavora da un anno e mezzo. Prima era in fisiopatologia respiratoria. L'avrà presa da qualche paziente. Lei sa in che condizioni lavoriamo noi? Sempre a contatto coi malati, spesso cronici". Non crede che un'infermiera che lavora in un reparto così a rischio se poi viene trasferita in neonatologia debba essere controllata periodicamente? "Non è facile. Mettiamo avesse fatto il test nel 2009, quando è stata trasferita. E se risultava negativo? La Tbc si scopre solo con una radiografia toracica. Bisognerebbe fare una lastra ogni tre mesi". Forse era necessario fare qualche controllo in più. "Non credo ci siano grosse responsabilità da parte delle strutture sanitarie. E non do nessun giudizio sul Gemelli. Non so quale codice siano tenuti a rispettare per i controlli interni. Ma immagino che se facciamo un test tra chi lavora nel campo sanitario l'80% risulta positivo a qualcosa". In questa storia, però, ci sono anche 96 bambini positivi. Qualcuno è nato addirittura a gennaio. "Per i bambini ci dispiace da morire. Ma chi può dire che un bimbo nato a gennaio sia positivo a causa di mia moglie? È troppo indietro nel tempo. Magari l'ha presa al supermercato". Sua moglie quando ha iniziato a stare male? "A luglio. Non prima, altrimenti non sarebbe andata a lavorare. È stata qualche giorno a casa perché aveva la pressione bassa. Poi un po' di sinusite. Ha fatto i test allergici. Non aveva nessuna sintomatologia. Chi poteva pensare alla Tbc? Poi abbiamo deciso di fare una lastra e abbiamo scoperto la malattia". Il Codacons insiste molto su questa storia. L'ha anche convocata per porle alcune domande. "Dal Codacons non vado. Anzi, chiedo a loro in quale categoria di cittadini ci vogliono mettere? Vogliono una taglia su di noi? Wanted, ricercati?". 
