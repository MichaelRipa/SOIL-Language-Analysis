ROMA  - Al termine della sesta giornata del campionato di volley di serie A1 tutto ritorna alla normalità. Trento si riprende la vetta della classifica, grazie al successo nell'anticipo di sabato a Modena, e Macerata non mantiene il passo dei campioni d'Italia e perde l'imbattibilità a Vibo Valentia, dopo il passo falso in Champions. L'Acqua Paradiso Monza si conferma quinta forza del torneo espugnando al tie break il difficile campo di Verona. Fatica l'Andreoli Latina ma al quinto set rimanda a casa battuta Piacenza. Appaiono in buona forma la Sisley Belluno che vince nettamente il derby veneto contro la Fidia Padova e la M. Roma Volley che centra le terza vittoria di fila sul campo del San Giustino. LO STOP DI MACERATA - Secondo stop consecutivo per la Lube Macerata, primo in campionato, il giocattolo condotto da Alberto Giuliani si inceppa. Ne approfitta la Tonno Callipo Vibo Valentia che ottiene una vittoria prestigiosa e meritata e finalmente chiude una gara prima del tie break. In avvio il tecnico dei marchigiani prova ad attuare il turn over e fa riposare Parodi, al suo posto Kovar. I difetti dei biancorossi non migliorano e per la sesta volta di fila perdono il primo parziale. A dare una mano ai giallorossi di casa il servizio con quattordici ace contro i sei di Macerata. I calabresi trovano in Klapwijk (21 punti), Cernic e Diaz entrambi 14 punti tre terminali offensivi in grado di mettere in difficoltà la corazzata marchigiana. Nella Lube top scorer Omrcen con 17 punti. Il tecnico della Tonno Callipo Blengini si gode la vittoria: "Siamo riusciti a controllare bene una squadra che di solito mette in difficoltà tutti per potenza fisica e qualità tecnica. Siamo riusciti a giocare alla pari con loro, per noi è una grande soddisfazione". MONZA, QUINTO OK CONSECUTIVO - Quinto risultato positivo di Monza. Il successo al tie break a Verona contro la Marmi Lanza allunga la striscia positiva della squadra guidata in panchina da Emanuele Zanini. Il gruppo brianzolo varia molto il gioco offensivo e ottiene punti preziosi da tutto il potenziale offensivo: Nikic 15, Gavotto 14, Buti e Rooney 13. Ai veneti non batsano gli ace di Kromm (16 punti) e Gasparini (19 punti) per evitare il ko al quinto set. Zanini soddisfatto: "E' stata una partita a fasi alterne molto condizionata dal servizio. Conquistiamo una vittoria grazie a una reazione importante da parte della squadra". LATINA GRAN COLPO - L'Andreoli Latina fa di tutto per non perdere contatto con la parte alta della classifica e frena la voglia di rimonta di una Piacenza ancora in difficoltà. Agli emiliani non bastano le prodezze di Nikolov autore di 34 punti e due set di vantaggio per portare a casa un bottino più cospicuo. I Laziali rimontano e prendono la fetta più grande della torta a disposizione. Il miglior realizzatore della squadra guidata da Prandi è Troy con 21 punti: "Abbiamo dimostrato di essere una squadra di gran carattere", dice il giocatore. DERBY VENETO - La Sisley Belluno porta a casa tre punti pesanti dal derby vinto contro Padova. Una partita giocata con grinta e agonismo da parte della squadra allenata da Piazza che sin dalle battute iniziali mette sotto pressione i patavini. Autentico trascinatore e migliore della serata "fox" Fei (20 punti) che si prepara così al rientro in maglia azzurra. Il tecnico della Sisley ammette: "Messo a frutto il lavoro svolto in settimana  -  dice Piazza - Abbiamo giocato una bella partita nei fondamentali chiave come la ricezione che ha permesso al nostro palleggiatore di variare il gioco offensivo. Siamo in crescita e possiamo fare ancora meglio". ROMA VINCENTE IN UMBRIA - I capitolini vincono in Umbria un match dominato, condotto senza pause e con continuità. Il lavoro a muro apre la strada al successo dei neroverdi, mentre San Giustino può leccarsi le ferite per una brutta gara. A prendere per mano la squadra di Andrea Giani Zaytsev e Sabbi autori di 15 punti a testa. A seguire tutti i tabellini ufficiali giocata sabato CASA MODENA - ITAS DIATEC TRENTINO 0-3 (17-25, 20-25, 16-25) - CASA MODENA: Manià (L), Sala 5, Dennis 5, Carletti, Kooy 9, Yosifov 3, Esko 4, Martino 5, Casoli, Anderson 12. Non entrati Catellani, Nemec, Bellei. All. Bagnoli. ITAS DIATEC TRENTINO: Kaziyski 13, Birarelli 6, Della Lunga, Juantorena 15, Zygadlo, Vieira De Oliveira, Djuric 6, Colaci (L), Stokr 13, Bari (L). Non entrati Lanza, Sokolov, Burgsthaler. All. Stoytchev. ARBITRI: Boris, Bartolini. NOTE - Spettatori 5000, incasso 45000, durata set: 26', 26', 27'; tot: 79'. ENERGY RESOURCES SAN GIUSTINO - M. ROMA VOLLEY 0-3 (18-25, 15-25, 20-25) - ENERGY RESOURCES SAN GIUSTINO: Creus Larry 4, Rauwerdink 1, Mc Kibbin, Cozzi 5, Bartoletti, Conte 9, Finazzi, Petkovic, Tholse, Giovi (L), Sammelvuo 3, Urnaut 13. Non entrati Lo Bianco. All. De Giorgi. M. ROMA VOLLEY: Lebl 10, Paparoni (L), Zaytsev 15, Boninfante 2, Sabbi 15, Cisolla 8, Bjelica 5. Non entrati Passier, Paolucci, Maruotti, Bencz, Puliti, Corsano. All. Giani. ARBITRI: Sampaolo, Puecher. NOTE - Spettatori 1600, durata set: 24', 23', 28'; tot: 75'. BRE BANCA LANNUTTI CUNEO - CMC RAVENNA 3-0 (25-21, 28-26, 25-12) - BRE BANCA LANNUTTI CUNEO: Mastrangelo 10, Henno (L), Ngapeth 7, Fortunato 5, Wijsmans 9, Vissotto Neves 19, Grbic 7, Patriarca 4, Baranowicz. Non entrati Van Lankvelt, Caceres, Rossi, Pieri. All. Gulinelli. CMC RAVENNA: Mengozzi 6, Leonardi 1, Bendandi, Corvetta 2, Sirri 6, Tabanelli (L), Verhanneman 2, Quiroga 1, Moro 3, Brunner 4, Gruszka 13, Roberts 7. Non entrati Gallosti. All. Babini. ARBITRI: Perri, Cesare. NOTE - Spettatori 2100, incasso 12000, durata set: 27', 33', 21'; tot: 81'. TONNO CALLIPO VIBO VALENTIA - LUBE BANCA MARCHE MACERATA 3-1 (25-21, 21-25, 25-19, 25-20) - TONNO CALLIPO VIBO VALENTIA: Falasca, Coscione 4, Cernic 14, Diaz 14, Rak 10, Klapwijk 21, Barone 9, Fanuli (L). Non entrati Lavia, Mignolo, Grassano, Bonetti, Nikolov. All. Blengini. LUBE BANCA MARCHE MACERATA: Pajenk 3, Savani 7, Exiga (L), Parodi 9, Stankovic 6, Kovar 4, Travica 3, Omrcen 17, Podrascanin 7. Non entrati Lampariello, Monopoli, Van Walle. All. Giuliani. ARBITRI: Caltabiano, Satanassi. NOTE - Spettatori 1400, incasso 6500, durata set: 28', 25', 25', 27'; tot: 105'. SISLEY BELLUNO - FIDIA PADOVA 3-0 (25-20, 25-18, 25-22) - SISLEY BELLUNO: Szabò, Fei 20, Horstink 7, Farina (L), Kohut 6, De Togni 8, Suxho 6, Antonov, Ogurcak 6. Non entrati Abdelaziz, Dolfo, Curti, Sorato. All. Piazza. FIDIA PADOVA: Garghella (L), Schwarz 9, Gonzalez 3, Cricca, Koshikawa 2, Giannotti, Rosso 7, De Marchi 2, Simeonov 21, Semenzato 5, Suljagic 1, Zingaro (L). Non entrati Tiberti. All. Montagnani. ARBITRI: Castagna, Ravallese. NOTE - Spettatori 1400, incasso 8000, durata set: 28', 24', 28'; tot: 80'. MARMI LANZA VERONA - ACQUA PARADISO MONZA BRIANZA 2-3 (25-23, 21-25, 25-14, 17-25, 10-15) - MARMI LANZA VERONA: Popp 6, Kosmina, Ter Horst 5, Calderan, Meoni 2, Smerilli (L), Patriarca 8, Zingel 11, Casarin, Kromm 15, Postiglioni, Gasparini 19. All. Bagnoli. ACQUA PARADISO MONZA BRIANZA: Ciabattini (L), Rossini (L), Zhukouski, Nikic 15, Forni 3, Molteni 1, Buti 13, Rooney 13, De Cecco 5, Gavotto 14, Shumov 2, Roumeliotis. Non entrati Aleksiev. All. Zanini. ARBITRI: Cerquoni, Balboni. NOTE - Spettatori 2600, durata set: 27', 29', 23', 24', 13'; tot: 116'. ANDREOLI LATINA - COPRA ELIOR PIACENZA 3-2 (25-27, 21-25, 25-23, 25-22, 15-12) - ANDREOLI LATINA: Rivera Caamano 12, Hardy-dessources 8, Gitto 1, Sottile 2, Jarosz 10, De Pandis (L), Guemart, Troy 21, Roca Borrero 10, Cester 1, Fragkos 8. Non entrati Tailli, Galabinov. All. Prandi. COPRA ELIOR PIACENZA: Ammerman, Marra (L), Kral, Sidibé, Papi 17, Zhekov 3, Nikolov 34, Massari 14, Holt 7, Tencati 11, Marretta, Penchev. Non entrati Zlatanov. All. Lorenzetti. ARBITRI: Ippoliti, Pessolano. NOTE - Spettatori 1100, incasso 4400, durata set: 30', 29', 29', 31', 18'; tot: 137'. RISULTATI Casa Modena-Itas Diatec Trentino 0-3 (17-25, 20-25, 16-25) 29/10/2011 ore 17:30 Dir. Rai Sport 1; Energy Resources San Giustino-M. Roma Volley 0-3 (18-25, 15-25, 20-25) Ore 17:30 Diretta Rai Sport 1; Bre Banca Lannutti Cuneo-CMC Ravenna 3-0 (25-21, 28-26, 25-12) 29/10/2011 ore 20:30 Dir. Sportube. tv; Tonno Callipo Vibo Valentia-Lube Banca Marche Macerata 3-1 (25-21, 21-25, 25-19, 25-20); Sisley Belluno-Fidia Padova 3-0 (25-20, 25-18, 25-22); Marmi Lanza Verona-Acqua Paradiso Monza Brianza 2-3 (25-23, 21-25, 25-14, 17-25, 10-15); Andreoli Latina-Copra Elior Piacenza 3-2 (25-27, 21-25, 25-23, 25-22, 15-12) CLASSIFICA Itas Diatec Trentino 15, Casa Modena 14, Bre Banca Lannutti Cuneo 14,  Lube Banca Marche Macerata 13, Acqua Paradiso Monza Brianza 11, Andreoli  Latina 10, Tonno Callipo Vibo Valentia 9, Sisley Belluno 9, M. Roma  Volley 8, Marmi Lanza Verona 8, Energy Resources San Giustino 5, Fidia  Padova 5, Copra Elior Piacenza 4, CMC Ravenna 1. PROSSIMO TURNO 5/11/2011 Ore: 20.30 Energy Resources San Giustino-Bre Banca Lannutti Cuneo; Itas Diatec Trentino-CMC Ravenna; Lube Banca Marche Macerata-Casa Modena; M. Roma Volley-Andreoli Latina; Acqua Paradiso Monza Brianza-Sisley Belluno Ore 17:30 Diretta Rai Sport 1; Copra Elior Piacenza-Marmi Lanza Verona Diretta Sportube. tv; Fidia Padova-Tonno Callipo Vibo Valentia Leggi i commenti I commenti dei lettori 
Quarta sconfitta su quattro partite per la Novipiù Casale che nel'inferno del Palamaggiò non riesce ad evitare il ko. Finisce 67-52 per i campani a termine di un incontro in cui il gap di esperienza fra i due organici ha fatto di nuovo la differenza. Una Pepsi Caserta che scava il solco nel secondo quarto quando Pierich e compagni non riescono ad andare oltre gli otto punti segnati. Ancora una volta discutibile la prestazione del giovane Dunigan che in appena 14 minuti giocati riesce a rimediare 5 falli, autoescludendosi dalla disputa per quasi tutto l'ultimo quarto. Domenica la Junior Casale tornerà finalmente fra le mura amiche del Palaferraris. Ad attendere i ragazzi di coach Crespi ci sarà la corazzata Milano. Parte forte la Novipiù Casale che si porta subito su un incoraggiante +6 con Temple e Janning (miglior realizzatore con 13 punti) che dimostrano subito di essere in giornata positiva. Fletcher accorcia da sotto, Collins con una tripla da distanza assiderale porta Caserta davanti dopo una partenza al rallentatore. A differenze delle ultime uscite, Casale non si fida troppo dei suoi tiratori, prediligendo il gioco da sotto con interessanti penetrazioni dei suoi piccoli. Il primo quarto si chiude sul 17-16 per Caserta ma Casale sembra avere tutte le carte in regola per dire la sua. Nel secondo quarto Caserta alza l'intensità di difesa, costringendo alla forzatura Casale che non riesce a trovare mai la via del canestro. Rose trova un gioco da tre punti che porta i suoi sul +6. Smith (12 punti finali) sale in cattedra mettendo in seria difficoltà Dunigan che con all'attivo già 2 falli deve presto accomodarsi in panchina. Ancora Fletcher da sotto trova il canestro del pesantissimo +16 ad un minuto dalla sirena. Un colpo di orgoglio di Janning dalla distanza prova ad addolcire il parziale che comunque resta incredibilmente negativo. Si va alla pausa lunga sul 37-24 per i campani. Coach Sacripanti può permettersi addirittura di tenere a riposo Collins (28 minuti a referto) quasi a zittire le critiche piovute nei giorni scorsi legate alla dipendenza della sua Pepsi dalle giocate dell'ex giocatore di Pesaro e Bologna. Casale però non ci sta a fare la parte della vittima sacrificale e nel finale di quarto aggiusta le cifre dalla distanza riportandosi sotto con le triple di Nnamaka e Malaventura. 49-37. Caserta forse già sicura di aver vinto la partita si rilassa lasciando alla Novipiù la possibilità di inanellare un pesantissimo parziale di 13-0 che riporta i ragazzi di coach Crespi in partita. Janning e ancora una volta professor Malaventura dalla distanza riportano Casale a 8' dalla sirena a soli 8 punti di distacco. Sacripanti chiama subito time-out resettando a livello mentale i suoi. Fletcher interrompe il digiuno di punti con una bella parabola da fuori ma è ancora Casale in questo momento a fare la partita. Chiotti detta legge in area pitturata, Temple con fantasiose penetrazioni è la solita lama nel costato per la difesa casertana. La tripla di Fletcher (56-43) riporta Casale sulla terra che non può far altro che alzare bandiera bianca e chiudere in sordina la gara. Finisce 67-52 per la Pepsi Caserta. Novipiù ancora a quota zero punti con in testa già la difficilissima sfida del Palaferraris di domenica 6 novembre con l'Olimpia Milano. PEPSI CASERTA-NOVIPIÙ CASALE 67-52 (17-16; 39-24; 49-37) PEPSI CASERTA: Rose 7 (3/5 da 2), Maresca (0/1, 0/1), Ciorciari 2 (1/2, 0/1), Righetti 4 (0/2, 0/2), Marzaioli ne, Collins 17 (3/4, 2/9), Smith 12 (4/6, 1/3), Stipanovic 4 (2/6), Di Monaco ne, Cefarelli ne, Doornekamp 2 (1/3), Fletcher 19 (8/11). All: Sacripanti. NOVIPIÙ CASALE: Berti ne, Malaventura 7 (2/3, 1/3), Gentile (0/1 da 2), Nnamaka 5 (0/3, 1/4), Pierich 1 (0/2, 0/6), Chiotti 10 (3/5 da due), Temple 12 (3/8/, 0/5), Strotz ne, Janning 13 (3/5, 2/3), Dunigan 4 (2/5). All: Crespi. 
ROMA - Sei squadre in testa a quota 6 punti, Caserta un po' più prima delle altre perché unica ancora imbattuta (3 su 3) avendo già osservato il turno di riposo che impone il torneo a 17. La quarta di serie A saluta la prima vittoria di Venezia e lascia al palo Teramo (pesante ko casalingo con Avellino) e la neopromossa Casale. SIENA FATICA - La Montepaschi, che nel turno precedente si era fatta sorprendere in casa da Caserta, rischia grosso a Biella prendendosi i due punti solo in volata (70-67). I campioni d'Italia danno l'impressione di poter fare un solo boccone dell'Angelico (8-16 dopo 7' con 7 punti di McCalebb) ma non riescono a dare la spallata decisiva. Biella non esce mai dalla partita e nel secondo tempo, trascinata da Coleman (27) e Dragicevic (16+7 rimbalzi), sorpassa (48-47) toccando il +5 (59-54) con Soragna a 3' dalla fine. Siena (18 perse) segna appena 2 punti nei primi 6' dell'ultimo quarto e riemerge grazie alla classe di McCalebb: tripla e altri due canestri di fila, un 7-0 che diventa 13 a 0 con Zisis e un trepunti di Stonerook. In un amen la Montepaschi vola a +8 e mette al sicuro il risultato. TRIS CASERTA - Al comando, imbattuta, c'è anche Caserta, al terzo successo consecutivo e turno di riposo già osservato. La Pepsi soffre solo all'inizio contro Casale (67-52). Dieci minuti di studio (17-16) prima del 22-9 del secondo quarto che spinge la squadra di Sacripanti sul +15 (39-24) alla pausa lunga. La Novipiù sprofonda fino al -21, rientra a -8 ma poi molla. Collins, al debutto da bulgaro, chiude con 17 punti e 6 assist. Il migliore però è Fletcher che in 25' confeziona una partita da 19 punti e 7 rimbalzi. MILANO FACILE - Tutto facile per Milano, che approfitta dei problemi di Sassari (assente il play Travis Diener e Vanuzzo, ultima partita per Benson) per dominare dall'inizio alla fine (88-60). Allo strapotere del centro greco Bourousis, che ha creato da subito il panico sotto canestro, Sassari ha risposto con percentuali al tiro da mini basket: dopo sei minuti, con il Banco di Sardegna che non realizza neanche un canestro, Milano vola a +12. Gallinari entra in campo a tre minuti dalla fine del primo quarto e si trova davanti il cugino Jack Devecchi che prova a limitarne il genio. La gara non ha storia nonostante l'impegno di Hosley (migliore dei suoi con 20 punti) e di Drake Diener che prova a sostituire il cugino in cabina di regia, senza però ottenere lo stesso risultato. Dall'altra parte Mancinelli, Hairston e Melli fanno quello che vogliono e al pubblico di Sassari resta l'emozione dell'esordio in serie A e di quattro minuti in campo del sedicenne sassarese Marco Spissu. AVELLINO E VARESE, CHE COLPI - Colpi pesanti per Avellino e Varese. Nonostante un Dean da 0 punti e 0/9 al tiro la Sidigas passa a Teramo (71-57) condannando gli abruzzesi alla quarta sconfitta consecutiva. Partita in equilibrio nei primi tre periodi che gli irpini chiudono negli ultimi 10' grazie al risveglio di Green (10 dei suoi 15 punti arrivano negli ultimi 10') e al lavoro di Slay (15 in 22') e Johnson (13+15 rimbalzi). Pesante anche la vittoria di Varese a Roma (76-74) dopo un supplementare. La Cimberio prova a scappare nel secondo periodo (17-28 su una tripla di Kangur) ma la Virtus rientra andando al riposo sul -4 (33-37). Il testa a testa continua anche nella terza frazione (50-54) e nelle prima parte dell'ultimo quarto. Garri infila il trepunti del +7 (55-62) a 5' dalla sirena, Roma non muore e accorcia (60-62) sbagliando con Gordic la tripla del pareggio. I liberi fanno tremare le mani di Rannikko e Slokar, così tocca a Tucker infilare il 2/2 che vale il pari 65 e il supplementare. Overtime in cui l'equilibrio è spezzato da una tripla (primo centro dopo quattro errori) di Hurtt, Slokar potrebbe pareggiare ma fa 0/2 dalla lunetta a 4'' dalla fine mettendo fine alla mini serie positiva della squadra di Lardo, battuto per l'ottava volta in otto confronti da Recalcati. MCINTYRE SALVA BOLOGNA - Vittoria di misura (80-78) della Virtus Bologna su Cremona. Eroe della serata Terrell McIntyre, che dopo 39' disastrosi indovina a 11'' dalla fine la tripla decisiva. Un canestro che ha scacciato via l'incubo di una partita che Bologna sembrava tenere in pugno al 32' sul +18 (66-48) ma che la Vanoli, trascinata da un superbo Wafer (31 punti), ha saputo rimettere in piedi fino a rischiare di vincerla. Pur regalando un americano e mezzo (male McIntyre fino alla tripla, a corrente alternata Douglas-Roberts), la Virtus ha dominato per tre periodi grazie alla verve di Koponen (6/9) e ai muscoli di Homan (8/16, 12 rimbalzi). Sul +18, però, la luce si è spenta. Nell'unico momento di riposo di Wafer), Perkovic ha pescato tre triple consecutive e un tecnico a Douglas-Roberts ha fatto il resto: 8 punti in un amen di Wafer hanno ricucito il gap (70-68 al 37'), Perkovic ha pareggiato ancora dall'arco (73-73 a 1'38") e Wafer dalla lunetta ha addirittura sorpassato (74-75 a 51"). Bologna ha lucrato tre liberi pesanti con Sanikidze e Homan, ma Tabu dall'arco ha riportato avanti i suoi (77-78). Poi è arrivato il momento di T-Mac, che si è preso palla infilando il canestro del successo. VENEZIA, PRIMO SORRISO - Dopo 17 anni Venezia torna alla vittoria in massima serie conquistando i primi due punti della stagione contro una Montegranaro che parte male e non riesce a completare la rimonta (72-62). L'inizio è tutto della squadra di Mazzon, che con Szewczyk (18 punti nel primo tempo) sale a +15 (27-12) dando la sensazione di una partita già segnata. La Fabi rimonta un po' alla volta (38-32) e nella ripresa riapre completamente i giochi (42-41) con McNeal. La Reyer capitalizza un tecnico a Drucker, Rosselli scrive il +9 (56-47) che sembra chiuderla. Montegranaro non molla, arriva di nuovo ad un possesso (59-56), ma è l'ultimo fuoco. Clark ritrova il canestro, Venezia sale a +12 e può far festa. Sidigas Avellino - Bancatercas Teramo 71-57 (18-18, 35-33, 48-45). Bancatercas Teramo: Ricci ne, Brown B. 10, Amoroso 11, Cerella 7, Brown D. 7, Fultz 2, Lulli ne, Green 2, Borisov 6, Wanamaker 5, Polonara 7. All. Ramagli. Sidigas Avellino: Green 15, Gaddefors 3, Ferrara ne, Alborea ne, Spinelli 11, Lauwers 3, Golemac 9, Norcino ne, Soloperto 2, Slay 15, Johnson 13, Dean. All. Vitucci. Arbitri: Pozzana, Seghetti, Terreni. Note: tiri liberi Teramo  9/15, Avellino 10/11, tiri da tre Teramo 4/27, Avellino 7/25, rimbalzi Teramo 38, Avellino 45; usciti per 5 falli: nessuno. Montepaschi Siena batte Angelico Biella 67-70 (17-22, 32-39, 52-52, 67-70) . Angelico Biella: Jurak 2, Minessi ne, Coleman 27, Soragna 4, Pullen 12, Laganà, Miralles 4, Lombardi, Stassi ne, Chessa 2, Dragicevic 16, Tavernari ne. Allenatore: Cancellieri. Mps Siena: Mc Calebb 19, Zisis 10, Andersen 7, Carraretto 4, Lavrinovic 2, Kaukenas 10, Ress, Michelori 4, Lechtaler ne, Stonerook 6, Aradori 6, Moss 2. Allenatore: Pianigiani. Arbitri: Cicoria, Giansanti, Capurro. Note - Tiri da tre Biella 7/28, Siena 7/16; tiri liberi Biella 14/19, Siena 13/19. Rimbalzi: Biella 30, Siena 34. Usciti per falli: Jurak (39'), Chessa (39'). Spettatori: 4.189. Incasso: 53.244 euro Lamaro Roma-Cimberio Varese 74-76 dts (13-11, 33-37, 50-54, 65-65) Roma: Tonolli, Crosariol 5, Datome 10, Dedovic, Dasic 13, Gordic 7, Maestranzi 11, Tucker 17, Slokar 11. N.e.  Marchetti, Pullazi, Staffieri. All. Lardo. Varese: Demartini, Hurtt 7, Stipcevic 15, Rannikko 3, Talts 2, Diawara 16, Reati 3, Garri 11, Kangur 15, Ganeto 4. N.e. Bertoglio, Zattra. All. Recalcati. Arbitri: Chiari, Barni, Vicino. Note - Tiri da tre punti: Roma 5/22, Varese 9/35. Tiri liberi: Roma 19/27, Varese 11/16. Rimbalzi: Roma 41, Varese 38. Usciti per 5 falli:  Garri al 37'43", Gordic al 38'38", Talts al 38'49", Rannikko al 39'56", Kangur al 44'56". Spettatori: 2.971 Pepsi Caserta - Novipiù Casale Monferrato 67-52 (17-16,22-8,10-13,18-15) . Pepsi Caserta: Rose 7, Maresca 0, Ciorciari 2, Righetti 4, Marzaioli ne, Collins 17, Smith 12, Stipanovic 4, Di Monaco ne, Cefarelli ne, Doornekamp 2,Fletcher 19. All.: Sacripanti. NoviPiù Casale Monferrato: Berti ne, Malaventura 7, Gentile 0, Nnamaka 5, Pierich 1, Chiotti 10, Temple 12 , Strotz ne, Janning 13, Dunigan 4. All.: Crespi. Arbitri: Taurino, Filippini, Provini. Note - Tiri da due: Pepsi 22/40, Novipiù 13/32. Tiri da tre: Pepsi 3/16, Novipiù 4/21. Tiri liberi: Pepsi 14/22, Novipiù 14/21. Falli: Pepsi 20, Novipiù 21. 5 falli:Dunigan (Novipiù) Fletcher (Pepsi). Spettatori: 4.103 per un incasso di 27.519 euro. Umana Reyer Venezia-Fabi Shoes Montegranaro 72-62 (25-12; 38-32; 56-48) . Umana Reyer Venezia: Clark 9, Allegretti, Causin, Tomassini, Slay 11, Szewczyk 22, Meini, Young 5, Fantoni 9, Bowers 8, Rosselli 6, Magro, Bryan 2. All.: Mazzon. Fabi Shoes Montegranaro : Karl 4, Zoroski 14, Perini, Piunti n.e., Antoniutti 5, Nicevic 4, Di Bella 8, Mazzola 2, McNeal 5, Brunner 12, Ivanov 8. All.: Drucker. Arbitri: Facchini, Begnis, Biggi. Note: tiri da 3 Venezia 8/20, Montegranaro 4/19; tiri liberi Venezia 14/23, Montegranaro 14/16. Rimbalzi Venezia 38, Montegranaro 33 Banco Sardegna Sassari-Armani Milano 60-88 (6-21, 25-45, 41-62) BANCO DI SARDEGNA SASSARI: Metreveli 6, Spissu, Hosley 20, Devecchi, Benson 2, Sacchetti 10, Plisnic 7, Diener 15, Vanuzzo ne, Pinton.  Allenatore: Sacchetti. EA7 EMPORIO ARMANI MILANO: Giachetti 2, Mancinelli 12, Hairston 17, Gallinari 7, Fotsis 2, Cook 8, Nicholas, Rocca 8, Filloy 1, Bourousis 14,  Melli 12, Radosevic 5. Allenatore: Scariolo. ARBITRI: Lamonica-Lanzarini-Weidmann. NOTE: Tiri liberi Sassari: 3/5, Milano 11/16. Usciti per cinque falli: nessuno. Leggi i commenti I commenti dei lettori 
ROMA - Pupi Avati è stato colpito da un malore ed è ricoverato al Policlinico Umberto I dove viene sottoposto ad accertamenti. Il regista si era sentito male mente era al Festival di Roma per la presentazione del film documentario L'illazione , dedicato a Lelio Luttazzi. "Si è vero - aveva detto all'Ansa il fratello del regista Antonio Avati - Pupi ha avuto un malore, speriamo lieve e ora è ricoverato per accertamenti all'ospedale Umberto I. Ci auguriamo sia una piccola cosa e che non si debba rinviare la presentazione al Festival del suo film Il cuore grande delle ragazze , prevista per il primo novembre". Secondo quanto si apprende dalla famiglia Avati, il regista resterà sotto osservazione per almeno le prossime 24 ore ma sarebbero escluse conseguenze cardiologiche dell'accaduto. 
Dopo tre partite in Casa Biella perde l'imbattibilità interna, ma con Siena ci può stare. Certo è, che perdere per tre punti dopo aver sprecato cinque possessi consecutivi nell'ultimo quarto in vantaggio fa male, Cancellieri si rinfranca con il coro della curva che lo vorrebbe in nazionale, ma si tratta di una piccola soddisfazione e in cuor suo avrebbe barattato il coro per una vittoria.  A Biella questa sera è proprio mancato il miglior Pullen autore di miseri quattro punti nei primi tre quarti e balbettante sia in palleggio che in fase di impostazione. Siena non la scopriamo certo noi, Pianigiani ha fatto ruotare l'intera squadra con la consueta maestria poi ci ha pensato McCalebb nel momento decisivo a piazzare un parziale di 7 a zero decisivo. Prima della partita doveroso omaggio  con camiseta rossoblu dedicata al Capitano Teo Soragna per le  200 partite con Biella. Al termine dello stand up della squadra il presidente  Forni attorniato dalla squadra consegna la maglia con la scritta inequivocabile 200. Venti i tifosi di Siena in tribuna, tutto esaurito, come sempre, in Curva Barlera. Fischio d'inizio con i seguenti quintetti. Pianigiani si affida a Stonerook, Aradori, Mc Calebb, Moss  e Andersen  mentre Cancellieri risponde con  il solito quintetto base Soragna, Miralles, Dragicevic, Pullen e Coleman. Parte forte Biella con buone combinazioni, Dragicevic sugli scudi con una buona tripla. 8 a 4 dopo tre minuti, poi magicamente su un contropiede con schiacciata fallita da Coleman si spegnela luce per Biella. Parziale di dieci a zero per Siena. Pullen non sembra in serata e dopo il secondo fallo Cancellieri lo toglie per mettere Chessa . Il "film" della partita La mossa fa effetto: Biella a poco a poco rientra in partita fino al 15 a 18 con Soragna. Convulso finale con Dragicevic e tripla pazzesca di Kaukenas che da metà campo chiude il primo quarto sul 22-17 per Siena. Secondo quarto con la stessa intensità, Pianigiani mischia un po' le carte inserendo i comprimari, che a Biella starebbero bene in quintetto base. Biella resiste fino al 26 a 29 firmato Chessa ma poi su un contropiede sbagliato di Biella, come nel primo quarto, Siena allunga di nuovo a dieci punti 36 a 26. La partita si infiamma per alcune decisioni arbitrali - antisportivo a Chessa, successivo fallo invisibile fischiato a Michelori - ma non cambia la sostanza. Siena è più compatta, più rimbalzi, percentuali migliori. Si va al riposo sul 32 a 39 per gli ospiti. Terzo quarto tutto appannaggio di Biella capace di riequilibrare il match con grinta e caparbietà come vuole il coach, marcature asfissianti che fanno perdere la bussola anche a Pietro Aradori (infrazione di cinque secondi su una rimessa) e molte altre pecche che portano Biella addirittura in vantaggio. Dopo una tripla di Zisis e una penetrazione di Coleman il tabellone dice parità assoluta: 52 pari all'ultimo intervallo. Nell'ultimo quarto Biella continua a mettere la necessaria grinta su tutti i palloni, per Siena non è facile avvicinarsi a canestro. L'Angelico mette la freccia e arriva a più cinque con un'entrata del capitano, ma sbaglia cinque possessi consecutivi; la palla scivola e a Siena non puoi concedere la seconda opportunità: Mc Calebb realizza da solo un parziale di 7 a 0, poco dopo la partita sembra chiusa con la tripla di Stonerook per il 59 a 66, ma Biella non si arrende fino alla fine. La sirena dice 67 a 70 per Siena e Biella si morde le mani. In sala stampa coach Pianigiani rende l'onore delle armi all'Angelico, i continui impegni della sua squadra legati anche al recupero di alcuni infortuni non gli hanno permesso di affrontare la partita con la dovuta tranquillità. Coach Cancellieri si dice soddisfatto per la partita, anche se rammaricato per la frenesia manifestata in alcuni possessi durante l'ultimo quarto. La squadra sta giocando come vuole e ha migliorato anche nelle intese. Quanto al coro "Cancellieri in nazionale"cantato alla fine dalla curva, gli ha fatto particolarmente piacere a testimonianza di un feeling sempre acceso tra la curva e la panchina. Anche Teo Soragna, felice per le attestazioni di stima per le duecento gare in rossoblù, era particolarmente scontento per il risultato. Ma il calendario non concede soste: ora sotto con  Cremona. Angelico Biella  -  Montepaschi Siena  67  -  70 (17  -  22; 32  -  39; 52  -  52; 67  -  70 ) Angelico: G. Jurak 2, N. Minessi n. e. , A. Coleman 27, M. Soragna 4, J. Pullen 12, M. Laganà 0, A. Miralles 4, E. Lombardi 0, S. Stassi n. e., M. Chessa 2, T. Dragicevic 16, J. Tavernari n. e. Montepaschi Siena: B. Mc Calebb 19, N. Zisis 10, D. Andersen 7, M. Carraretto 4, K. Lavrinovic 2,  R. Kaukenas 10, T. Ress 0, A. Michelori 4, L. Lechthaler n. e., S. Stonerook 6, P. Aradori 6, D. Moss 2. 
TRIPOLI - Il primo ministro dimissionario del Cnt, Mahmoud Jibril, ha reso noto che in Libia sono stati trovati ordigni nucleari. Parlando alla rete televisiva Al Arabiya, l'esponente del Consiglio nazionale di transizione ha aggiunto che entro qualche giorno sarà l'Agenzia  internazionale per l'energia atomica (Aiea) dell'Onu a fornire maggiori  particolari sugli ordigni trovati. Una dichiarazione che arriva a 24 ore dallo scadere della missione Nato in Libia, mentre si sta lavorando per mettere assieme una coalizione di volenterosi che dia supporto al Cnt una volta che l'Alleanza si sarà disimpegnata e mentre, secondo la denuncia di Human Rights Watch, è allarme vendette tra fazioni finora contrapposte con rappresaglie e inevitabili spargimenti di sangue. Muammar Gheddafi aveva rinunciato ufficialmente alle armi atomiche nel 2004 riallacciando i rapporti con l'Occidente, aprendo alle ispezioni della Agenzia. In quell'occasione furono trovate solo prime realizzazioni di strutture per produrre ordigni nucleari. Per rientrare a pieno titolo nella comunità internazionale e per evitare ulteriori azioni della Nato e degli Usa, Gheddafi acconsentì ufficialmente alla distruzione di tutte le strutture destinate alla produzione futura di ordigni atomici. L'annuncio odierno, se confermato dall'Aiea, sarà l'ennesima scoperta di informazioni false fornite dal regime del raìs alla comunità internazionale. Il ritrovamento di ordigni nucleari, sempre se confermato, servirà anche ad accertare se Gheddafi possa aver fornito a organizzazioni terroristiche il materiale per realizzare bombe "sporche" o, addirittura, vere e proprie armi nucleari. Inoltre, l'analisi delle bombe che sarebbero state ritrovate secondo Jibril permetterà di risalire ai fornitori del materiale nucleare necessario alla fabbricazione. 


TRIPOLI - Il primo ministro dimissionario del Cnt, Mahmoud Jibril, ha reso noto che in Libia sono stati trovati ordigni nucleari. Parlando alla rete televisiva Al Arabiya, l'esponente del Consiglio nazionale di transizione ha aggiunto che entro qualche giorno sarà l'Agenzia  internazionale per l'energia atomica (Aiea) dell'Onu a fornire maggiori  particolari sugli ordigni trovati. Una dichiarazione che arriva a 24 ore dallo scadere della missione Nato in Libia, mentre si sta lavorando per mettere assieme una coalizione di volenterosi che dia supporto al Cnt una volta che l'Alleanza si sarà disimpegnata e mentre, secondo la denuncia di Human Rights Watch, è allarme vendette tra fazioni finora contrapposte con rappresaglie e inevitabili spargimenti di sangue. Muammar Gheddafi aveva rinunciato ufficialmente alle armi atomiche nel 2004 riallacciando i rapporti con l'Occidente, aprendo alle ispezioni della Agenzia. In quell'occasione furono trovate solo prime realizzazioni di strutture per produrre ordigni nucleari. Per rientrare a pieno titolo nella comunità internazionale e per evitare ulteriori azioni della Nato e degli Usa, Gheddafi acconsentì ufficialmente alla distruzione di tutte le strutture destinate alla produzione futura di ordigni atomici. L'annuncio odierno, se confermato dall'Aiea, sarà l'ennesima scoperta di informazioni false fornite dal regime del raìs alla comunità internazionale. Il ritrovamento di ordigni nucleari, sempre se confermato, servirà anche ad accertare se Gheddafi possa aver fornito a organizzazioni terroristiche il materiale per realizzare bombe "sporche" o, addirittura, vere e proprie armi nucleari. Inoltre, l'analisi delle bombe che sarebbero state ritrovate secondo Jibril permetterà di risalire ai fornitori del materiale nucleare necessario alla fabbricazione. 
Dopo tre partite in Casa Biella perde l'imbattibilità interna, ma con Siena ci può stare. Certo è, che perdere per tre punti dopo aver sprecato cinque possessi consecutivi nell'ultimo quarto in vantaggio fa male, Cancellieri si rinfranca con il coro della curva che lo vorrebbe in nazionale, ma si tratta di una piccola soddisfazione e in cuor suo avrebbe barattato il coro per una vittoria.  A Biella questa sera è proprio mancato il miglior Pullen autore di miseri quattro punti nei primi tre quarti e balbettante sia in palleggio che in fase di impostazione. Siena non la scopriamo certo noi, Pianigiani ha fatto ruotare l'intera squadra con la consueta maestria poi ci ha pensato McCalebb nel momento decisivo a piazzare un parziale di 7 a zero decisivo. Prima della partita doveroso omaggio  con camiseta rossoblu dedicata al Capitano Teo Soragna per le  200 partite con Biella. Al termine dello stand up della squadra il presidente  Forni attorniato dalla squadra consegna la maglia con la scritta inequivocabile 200. Venti i tifosi di Siena in tribuna, tutto esaurito, come sempre, in Curva Barlera. Fischio d'inizio con i seguenti quintetti. Pianigiani si affida a Stonerook, Aradori, Mc Calebb, Moss  e Andersen  mentre Cancellieri risponde con  il solito quintetto base Soragna, Miralles, Dragicevic, Pullen e Coleman. Parte forte Biella con buone combinazioni, Dragicevic sugli scudi con una buona tripla. 8 a 4 dopo tre minuti, poi magicamente su un contropiede con schiacciata fallita da Coleman si spegnela luce per Biella. Parziale di dieci a zero per Siena. Pullen non sembra in serata e dopo il secondo fallo Cancellieri lo toglie per mettere Chessa . Il "film" della partita La mossa fa effetto: Biella a poco a poco rientra in partita fino al 15 a 18 con Soragna. Convulso finale con Dragicevic e tripla pazzesca di Kaukenas che da metà campo chiude il primo quarto sul 22-17 per Siena. Secondo quarto con la stessa intensità, Pianigiani mischia un po' le carte inserendo i comprimari, che a Biella starebbero bene in quintetto base. Biella resiste fino al 26 a 29 firmato Chessa ma poi su un contropiede sbagliato di Biella, come nel primo quarto, Siena allunga di nuovo a dieci punti 36 a 26. La partita si infiamma per alcune decisioni arbitrali - antisportivo a Chessa, successivo fallo invisibile fischiato a Michelori - ma non cambia la sostanza. Siena è più compatta, più rimbalzi, percentuali migliori. Si va al riposo sul 32 a 39 per gli ospiti. Terzo quarto tutto appannaggio di Biella capace di riequilibrare il match con grinta e caparbietà come vuole il coach, marcature asfissianti che fanno perdere la bussola anche a Pietro Aradori (infrazione di cinque secondi su una rimessa) e molte altre pecche che portano Biella addirittura in vantaggio. Dopo una tripla di Zisis e una penetrazione di Coleman il tabellone dice parità assoluta: 52 pari all'ultimo intervallo. Nell'ultimo quarto Biella continua a mettere la necessaria grinta su tutti i palloni, per Siena non è facile avvicinarsi a canestro. L'Angelico mette la freccia e arriva a più cinque con un'entrata del capitano, ma sbaglia cinque possessi consecutivi; la palla scivola e a Siena non puoi concedere la seconda opportunità: Mc Calebb realizza da solo un parziale di 7 a 0, poco dopo la partita sembra chiusa con la tripla di Stonerook per il 59 a 66, ma Biella non si arrende fino alla fine. La sirena dice 67 a 70 per Siena e Biella si morde le mani. In sala stampa coach Pianigiani rende l'onore delle armi all'Angelico, i continui impegni della sua squadra legati anche al recupero di alcuni infortuni non gli hanno permesso di affrontare la partita con la dovuta tranquillità. Coach Cancellieri si dice soddisfatto per la partita, anche se rammaricato per la frenesia manifestata in alcuni possessi durante l'ultimo quarto. La squadra sta giocando come vuole e ha migliorato anche nelle intese. Quanto al coro "Cancellieri in nazionale"cantato alla fine dalla curva, gli ha fatto particolarmente piacere a testimonianza di un feeling sempre acceso tra la curva e la panchina. Anche Teo Soragna, felice per le attestazioni di stima per le duecento gare in rossoblù, era particolarmente scontento per il risultato. Ma il calendario non concede soste: ora sotto con  Cremona. Angelico Biella  -  Montepaschi Siena  67  -  70 (17  -  22; 32  -  39; 52  -  52; 67  -  70 ) Angelico: G. Jurak 2, N. Minessi n. e. , A. Coleman 27, M. Soragna 4, J. Pullen 12, M. Laganà 0, A. Miralles 4, E. Lombardi 0, S. Stassi n. e., M. Chessa 2, T. Dragicevic 16, J. Tavernari n. e. Montepaschi Siena: B. Mc Calebb 19, N. Zisis 10, D. Andersen 7, M. Carraretto 4, K. Lavrinovic 2,  R. Kaukenas 10, T. Ress 0, A. Michelori 4, L. Lechthaler n. e., S. Stonerook 6, P. Aradori 6, D. Moss 2. 
ROMA  - Al termine della sesta giornata del campionato di volley di serie A1 tutto ritorna alla normalità. Trento si riprende la vetta della classifica, grazie al successo nell'anticipo di sabato a Modena, e Macerata non mantiene il passo dei campioni d'Italia e perde l'imbattibilità a Vibo Valentia, dopo il passo falso in Champions. L'Acqua Paradiso Monza si conferma quinta forza del torneo espugnando al tie break il difficile campo di Verona. Fatica l'Andreoli Latina ma al quinto set rimanda a casa battuta Piacenza. Appaiono in buona forma la Sisley Belluno che vince nettamente il derby veneto contro la Fidia Padova e la M. Roma Volley che centra le terza vittoria di fila sul campo del San Giustino. LO STOP DI MACERATA - Secondo stop consecutivo per la Lube Macerata, primo in campionato, il giocattolo condotto da Alberto Giuliani si inceppa. Ne approfitta la Tonno Callipo Vibo Valentia che ottiene una vittoria prestigiosa e meritata e finalmente chiude una gara prima del tie break. In avvio il tecnico dei marchigiani prova ad attuare il turn over e fa riposare Parodi, al suo posto Kovar. I difetti dei biancorossi non migliorano e per la sesta volta di fila perdono il primo parziale. A dare una mano ai giallorossi di casa il servizio con quattordici ace contro i sei di Macerata. I calabresi trovano in Klapwijk (21 punti), Cernic e Diaz entrambi 14 punti tre terminali offensivi in grado di mettere in difficoltà la corazzata marchigiana. Nella Lube top scorer Omrcen con 17 punti. Il tecnico della Tonno Callipo Blengini si gode la vittoria: "Siamo riusciti a controllare bene una squadra che di solito mette in difficoltà tutti per potenza fisica e qualità tecnica. Siamo riusciti a giocare alla pari con loro, per noi è una grande soddisfazione". MONZA, QUINTO OK CONSECUTIVO - Quinto risultato positivo di Monza. Il successo al tie break a Verona contro la Marmi Lanza allunga la striscia positiva della squadra guidata in panchina da Emanuele Zanini. Il gruppo brianzolo varia molto il gioco offensivo e ottiene punti preziosi da tutto il potenziale offensivo: Nikic 15, Gavotto 14, Buti e Rooney 13. Ai veneti non batsano gli ace di Kromm (16 punti) e Gasparini (19 punti) per evitare il ko al quinto set. Zanini soddisfatto: "E' stata una partita a fasi alterne molto condizionata dal servizio. Conquistiamo una vittoria grazie a una reazione importante da parte della squadra". LATINA GRAN COLPO - L'Andreoli Latina fa di tutto per non perdere contatto con la parte alta della classifica e frena la voglia di rimonta di una Piacenza ancora in difficoltà. Agli emiliani non bastano le prodezze di Nikolov autore di 34 punti e due set di vantaggio per portare a casa un bottino più cospicuo. I Laziali rimontano e prendono la fetta più grande della torta a disposizione. Il miglior realizzatore della squadra guidata da Prandi è Troy con 21 punti: "Abbiamo dimostrato di essere una squadra di gran carattere", dice il giocatore. DERBY VENETO - La Sisley Belluno porta a casa tre punti pesanti dal derby vinto contro Padova. Una partita giocata con grinta e agonismo da parte della squadra allenata da Piazza che sin dalle battute iniziali mette sotto pressione i patavini. Autentico trascinatore e migliore della serata "fox" Fei (20 punti) che si prepara così al rientro in maglia azzurra. Il tecnico della Sisley ammette: "Messo a frutto il lavoro svolto in settimana  -  dice Piazza - Abbiamo giocato una bella partita nei fondamentali chiave come la ricezione che ha permesso al nostro palleggiatore di variare il gioco offensivo. Siamo in crescita e possiamo fare ancora meglio". ROMA VINCENTE IN UMBRIA - I capitolini vincono in Umbria un match dominato, condotto senza pause e con continuità. Il lavoro a muro apre la strada al successo dei neroverdi, mentre San Giustino può leccarsi le ferite per una brutta gara. A prendere per mano la squadra di Andrea Giani Zaytsev e Sabbi autori di 15 punti a testa. A seguire tutti i tabellini ufficiali giocata sabato CASA MODENA - ITAS DIATEC TRENTINO 0-3 (17-25, 20-25, 16-25) - CASA MODENA: Manià (L), Sala 5, Dennis 5, Carletti, Kooy 9, Yosifov 3, Esko 4, Martino 5, Casoli, Anderson 12. Non entrati Catellani, Nemec, Bellei. All. Bagnoli. ITAS DIATEC TRENTINO: Kaziyski 13, Birarelli 6, Della Lunga, Juantorena 15, Zygadlo, Vieira De Oliveira, Djuric 6, Colaci (L), Stokr 13, Bari (L). Non entrati Lanza, Sokolov, Burgsthaler. All. Stoytchev. ARBITRI: Boris, Bartolini. NOTE - Spettatori 5000, incasso 45000, durata set: 26', 26', 27'; tot: 79'. ENERGY RESOURCES SAN GIUSTINO - M. ROMA VOLLEY 0-3 (18-25, 15-25, 20-25) - ENERGY RESOURCES SAN GIUSTINO: Creus Larry 4, Rauwerdink 1, Mc Kibbin, Cozzi 5, Bartoletti, Conte 9, Finazzi, Petkovic, Tholse, Giovi (L), Sammelvuo 3, Urnaut 13. Non entrati Lo Bianco. All. De Giorgi. M. ROMA VOLLEY: Lebl 10, Paparoni (L), Zaytsev 15, Boninfante 2, Sabbi 15, Cisolla 8, Bjelica 5. Non entrati Passier, Paolucci, Maruotti, Bencz, Puliti, Corsano. All. Giani. ARBITRI: Sampaolo, Puecher. NOTE - Spettatori 1600, durata set: 24', 23', 28'; tot: 75'. BRE BANCA LANNUTTI CUNEO - CMC RAVENNA 3-0 (25-21, 28-26, 25-12) - BRE BANCA LANNUTTI CUNEO: Mastrangelo 10, Henno (L), Ngapeth 7, Fortunato 5, Wijsmans 9, Vissotto Neves 19, Grbic 7, Patriarca 4, Baranowicz. Non entrati Van Lankvelt, Caceres, Rossi, Pieri. All. Gulinelli. CMC RAVENNA: Mengozzi 6, Leonardi 1, Bendandi, Corvetta 2, Sirri 6, Tabanelli (L), Verhanneman 2, Quiroga 1, Moro 3, Brunner 4, Gruszka 13, Roberts 7. Non entrati Gallosti. All. Babini. ARBITRI: Perri, Cesare. NOTE - Spettatori 2100, incasso 12000, durata set: 27', 33', 21'; tot: 81'. TONNO CALLIPO VIBO VALENTIA - LUBE BANCA MARCHE MACERATA 3-1 (25-21, 21-25, 25-19, 25-20) - TONNO CALLIPO VIBO VALENTIA: Falasca, Coscione 4, Cernic 14, Diaz 14, Rak 10, Klapwijk 21, Barone 9, Fanuli (L). Non entrati Lavia, Mignolo, Grassano, Bonetti, Nikolov. All. Blengini. LUBE BANCA MARCHE MACERATA: Pajenk 3, Savani 7, Exiga (L), Parodi 9, Stankovic 6, Kovar 4, Travica 3, Omrcen 17, Podrascanin 7. Non entrati Lampariello, Monopoli, Van Walle. All. Giuliani. ARBITRI: Caltabiano, Satanassi. NOTE - Spettatori 1400, incasso 6500, durata set: 28', 25', 25', 27'; tot: 105'. SISLEY BELLUNO - FIDIA PADOVA 3-0 (25-20, 25-18, 25-22) - SISLEY BELLUNO: Szabò, Fei 20, Horstink 7, Farina (L), Kohut 6, De Togni 8, Suxho 6, Antonov, Ogurcak 6. Non entrati Abdelaziz, Dolfo, Curti, Sorato. All. Piazza. FIDIA PADOVA: Garghella (L), Schwarz 9, Gonzalez 3, Cricca, Koshikawa 2, Giannotti, Rosso 7, De Marchi 2, Simeonov 21, Semenzato 5, Suljagic 1, Zingaro (L). Non entrati Tiberti. All. Montagnani. ARBITRI: Castagna, Ravallese. NOTE - Spettatori 1400, incasso 8000, durata set: 28', 24', 28'; tot: 80'. MARMI LANZA VERONA - ACQUA PARADISO MONZA BRIANZA 2-3 (25-23, 21-25, 25-14, 17-25, 10-15) - MARMI LANZA VERONA: Popp 6, Kosmina, Ter Horst 5, Calderan, Meoni 2, Smerilli (L), Patriarca 8, Zingel 11, Casarin, Kromm 15, Postiglioni, Gasparini 19. All. Bagnoli. ACQUA PARADISO MONZA BRIANZA: Ciabattini (L), Rossini (L), Zhukouski, Nikic 15, Forni 3, Molteni 1, Buti 13, Rooney 13, De Cecco 5, Gavotto 14, Shumov 2, Roumeliotis. Non entrati Aleksiev. All. Zanini. ARBITRI: Cerquoni, Balboni. NOTE - Spettatori 2600, durata set: 27', 29', 23', 24', 13'; tot: 116'. ANDREOLI LATINA - COPRA ELIOR PIACENZA 3-2 (25-27, 21-25, 25-23, 25-22, 15-12) - ANDREOLI LATINA: Rivera Caamano 12, Hardy-dessources 8, Gitto 1, Sottile 2, Jarosz 10, De Pandis (L), Guemart, Troy 21, Roca Borrero 10, Cester 1, Fragkos 8. Non entrati Tailli, Galabinov. All. Prandi. COPRA ELIOR PIACENZA: Ammerman, Marra (L), Kral, Sidibé, Papi 17, Zhekov 3, Nikolov 34, Massari 14, Holt 7, Tencati 11, Marretta, Penchev. Non entrati Zlatanov. All. Lorenzetti. ARBITRI: Ippoliti, Pessolano. NOTE - Spettatori 1100, incasso 4400, durata set: 30', 29', 29', 31', 18'; tot: 137'. RISULTATI Casa Modena-Itas Diatec Trentino 0-3 (17-25, 20-25, 16-25) 29/10/2011 ore 17:30 Dir. Rai Sport 1; Energy Resources San Giustino-M. Roma Volley 0-3 (18-25, 15-25, 20-25) Ore 17:30 Diretta Rai Sport 1; Bre Banca Lannutti Cuneo-CMC Ravenna 3-0 (25-21, 28-26, 25-12) 29/10/2011 ore 20:30 Dir. Sportube. tv; Tonno Callipo Vibo Valentia-Lube Banca Marche Macerata 3-1 (25-21, 21-25, 25-19, 25-20); Sisley Belluno-Fidia Padova 3-0 (25-20, 25-18, 25-22); Marmi Lanza Verona-Acqua Paradiso Monza Brianza 2-3 (25-23, 21-25, 25-14, 17-25, 10-15); Andreoli Latina-Copra Elior Piacenza 3-2 (25-27, 21-25, 25-23, 25-22, 15-12) CLASSIFICA Itas Diatec Trentino 15, Casa Modena 14, Bre Banca Lannutti Cuneo 14,  Lube Banca Marche Macerata 13, Acqua Paradiso Monza Brianza 11, Andreoli  Latina 10, Tonno Callipo Vibo Valentia 9, Sisley Belluno 9, M. Roma  Volley 8, Marmi Lanza Verona 8, Energy Resources San Giustino 5, Fidia  Padova 5, Copra Elior Piacenza 4, CMC Ravenna 1. PROSSIMO TURNO 5/11/2011 Ore: 20.30 Energy Resources San Giustino-Bre Banca Lannutti Cuneo; Itas Diatec Trentino-CMC Ravenna; Lube Banca Marche Macerata-Casa Modena; M. Roma Volley-Andreoli Latina; Acqua Paradiso Monza Brianza-Sisley Belluno Ore 17:30 Diretta Rai Sport 1; Copra Elior Piacenza-Marmi Lanza Verona Diretta Sportube. tv; Fidia Padova-Tonno Callipo Vibo Valentia Leggi i commenti I commenti dei lettori 
ROMA - Sei squadre in testa a quota 6 punti, Caserta un po' più prima delle altre perché unica ancora imbattuta (3 su 3) avendo già osservato il turno di riposo che impone il torneo a 17. La quarta di serie A saluta la prima vittoria di Venezia e lascia al palo Teramo (pesante ko casalingo con Avellino) e la neopromossa Casale. SIENA FATICA - La Montepaschi, che nel turno precedente si era fatta sorprendere in casa da Caserta, rischia grosso a Biella prendendosi i due punti solo in volata (70-67). I campioni d'Italia danno l'impressione di poter fare un solo boccone dell'Angelico (8-16 dopo 7' con 7 punti di McCalebb) ma non riescono a dare la spallata decisiva. Biella non esce mai dalla partita e nel secondo tempo, trascinata da Coleman (27) e Dragicevic (16+7 rimbalzi), sorpassa (48-47) toccando il +5 (59-54) con Soragna a 3' dalla fine. Siena (18 perse) segna appena 2 punti nei primi 6' dell'ultimo quarto e riemerge grazie alla classe di McCalebb: tripla e altri due canestri di fila, un 7-0 che diventa 13 a 0 con Zisis e un trepunti di Stonerook. In un amen la Montepaschi vola a +8 e mette al sicuro il risultato. TRIS CASERTA - Al comando, imbattuta, c'è anche Caserta, al terzo successo consecutivo e turno di riposo già osservato. La Pepsi soffre solo all'inizio contro Casale (67-52). Dieci minuti di studio (17-16) prima del 22-9 del secondo quarto che spinge la squadra di Sacripanti sul +15 (39-24) alla pausa lunga. La Novipiù sprofonda fino al -21, rientra a -8 ma poi molla. Collins, al debutto da bulgaro, chiude con 17 punti e 6 assist. Il migliore però è Fletcher che in 25' confeziona una partita da 19 punti e 7 rimbalzi. MILANO FACILE - Tutto facile per Milano, che approfitta dei problemi di Sassari (assente il play Travis Diener e Vanuzzo, ultima partita per Benson) per dominare dall'inizio alla fine (88-60). Allo strapotere del centro greco Bourousis, che ha creato da subito il panico sotto canestro, Sassari ha risposto con percentuali al tiro da mini basket: dopo sei minuti, con il Banco di Sardegna che non realizza neanche un canestro, Milano vola a +12. Gallinari entra in campo a tre minuti dalla fine del primo quarto e si trova davanti il cugino Jack Devecchi che prova a limitarne il genio. La gara non ha storia nonostante l'impegno di Hosley (migliore dei suoi con 20 punti) e di Drake Diener che prova a sostituire il cugino in cabina di regia, senza però ottenere lo stesso risultato. Dall'altra parte Mancinelli, Hairston e Melli fanno quello che vogliono e al pubblico di Sassari resta l'emozione dell'esordio in serie A e di quattro minuti in campo del sedicenne sassarese Marco Spissu. AVELLINO E VARESE, CHE COLPI - Colpi pesanti per Avellino e Varese. Nonostante un Dean da 0 punti e 0/9 al tiro la Sidigas passa a Teramo (71-57) condannando gli abruzzesi alla quarta sconfitta consecutiva. Partita in equilibrio nei primi tre periodi che gli irpini chiudono negli ultimi 10' grazie al risveglio di Green (10 dei suoi 15 punti arrivano negli ultimi 10') e al lavoro di Slay (15 in 22') e Johnson (13+15 rimbalzi). Pesante anche la vittoria di Varese a Roma (76-74) dopo un supplementare. La Cimberio prova a scappare nel secondo periodo (17-28 su una tripla di Kangur) ma la Virtus rientra andando al riposo sul -4 (33-37). Il testa a testa continua anche nella terza frazione (50-54) e nelle prima parte dell'ultimo quarto. Garri infila il trepunti del +7 (55-62) a 5' dalla sirena, Roma non muore e accorcia (60-62) sbagliando con Gordic la tripla del pareggio. I liberi fanno tremare le mani di Rannikko e Slokar, così tocca a Tucker infilare il 2/2 che vale il pari 65 e il supplementare. Overtime in cui l'equilibrio è spezzato da una tripla (primo centro dopo quattro errori) di Hurtt, Slokar potrebbe pareggiare ma fa 0/2 dalla lunetta a 4'' dalla fine mettendo fine alla mini serie positiva della squadra di Lardo, battuto per l'ottava volta in otto confronti da Recalcati. MCINTYRE SALVA BOLOGNA - Vittoria di misura (80-78) della Virtus Bologna su Cremona. Eroe della serata Terrell McIntyre, che dopo 39' disastrosi indovina a 11'' dalla fine la tripla decisiva. Un canestro che ha scacciato via l'incubo di una partita che Bologna sembrava tenere in pugno al 32' sul +18 (66-48) ma che la Vanoli, trascinata da un superbo Wafer (31 punti), ha saputo rimettere in piedi fino a rischiare di vincerla. Pur regalando un americano e mezzo (male McIntyre fino alla tripla, a corrente alternata Douglas-Roberts), la Virtus ha dominato per tre periodi grazie alla verve di Koponen (6/9) e ai muscoli di Homan (8/16, 12 rimbalzi). Sul +18, però, la luce si è spenta. Nell'unico momento di riposo di Wafer), Perkovic ha pescato tre triple consecutive e un tecnico a Douglas-Roberts ha fatto il resto: 8 punti in un amen di Wafer hanno ricucito il gap (70-68 al 37'), Perkovic ha pareggiato ancora dall'arco (73-73 a 1'38") e Wafer dalla lunetta ha addirittura sorpassato (74-75 a 51"). Bologna ha lucrato tre liberi pesanti con Sanikidze e Homan, ma Tabu dall'arco ha riportato avanti i suoi (77-78). Poi è arrivato il momento di T-Mac, che si è preso palla infilando il canestro del successo. VENEZIA, PRIMO SORRISO - Dopo 17 anni Venezia torna alla vittoria in massima serie conquistando i primi due punti della stagione contro una Montegranaro che parte male e non riesce a completare la rimonta (72-62). L'inizio è tutto della squadra di Mazzon, che con Szewczyk (18 punti nel primo tempo) sale a +15 (27-12) dando la sensazione di una partita già segnata. La Fabi rimonta un po' alla volta (38-32) e nella ripresa riapre completamente i giochi (42-41) con McNeal. La Reyer capitalizza un tecnico a Drucker, Rosselli scrive il +9 (56-47) che sembra chiuderla. Montegranaro non molla, arriva di nuovo ad un possesso (59-56), ma è l'ultimo fuoco. Clark ritrova il canestro, Venezia sale a +12 e può far festa. Sidigas Avellino - Bancatercas Teramo 71-57 (18-18, 35-33, 48-45). Bancatercas Teramo: Ricci ne, Brown B. 10, Amoroso 11, Cerella 7, Brown D. 7, Fultz 2, Lulli ne, Green 2, Borisov 6, Wanamaker 5, Polonara 7. All. Ramagli. Sidigas Avellino: Green 15, Gaddefors 3, Ferrara ne, Alborea ne, Spinelli 11, Lauwers 3, Golemac 9, Norcino ne, Soloperto 2, Slay 15, Johnson 13, Dean. All. Vitucci. Arbitri: Pozzana, Seghetti, Terreni. Note: tiri liberi Teramo  9/15, Avellino 10/11, tiri da tre Teramo 4/27, Avellino 7/25, rimbalzi Teramo 38, Avellino 45; usciti per 5 falli: nessuno. Montepaschi Siena batte Angelico Biella 67-70 (17-22, 32-39, 52-52, 67-70) . Angelico Biella: Jurak 2, Minessi ne, Coleman 27, Soragna 4, Pullen 12, Laganà, Miralles 4, Lombardi, Stassi ne, Chessa 2, Dragicevic 16, Tavernari ne. Allenatore: Cancellieri. Mps Siena: Mc Calebb 19, Zisis 10, Andersen 7, Carraretto 4, Lavrinovic 2, Kaukenas 10, Ress, Michelori 4, Lechtaler ne, Stonerook 6, Aradori 6, Moss 2. Allenatore: Pianigiani. Arbitri: Cicoria, Giansanti, Capurro. Note - Tiri da tre Biella 7/28, Siena 7/16; tiri liberi Biella 14/19, Siena 13/19. Rimbalzi: Biella 30, Siena 34. Usciti per falli: Jurak (39'), Chessa (39'). Spettatori: 4.189. Incasso: 53.244 euro Lamaro Roma-Cimberio Varese 74-76 dts (13-11, 33-37, 50-54, 65-65) Roma: Tonolli, Crosariol 5, Datome 10, Dedovic, Dasic 13, Gordic 7, Maestranzi 11, Tucker 17, Slokar 11. N.e.  Marchetti, Pullazi, Staffieri. All. Lardo. Varese: Demartini, Hurtt 7, Stipcevic 15, Rannikko 3, Talts 2, Diawara 16, Reati 3, Garri 11, Kangur 15, Ganeto 4. N.e. Bertoglio, Zattra. All. Recalcati. Arbitri: Chiari, Barni, Vicino. Note - Tiri da tre punti: Roma 5/22, Varese 9/35. Tiri liberi: Roma 19/27, Varese 11/16. Rimbalzi: Roma 41, Varese 38. Usciti per 5 falli:  Garri al 37'43", Gordic al 38'38", Talts al 38'49", Rannikko al 39'56", Kangur al 44'56". Spettatori: 2.971 Pepsi Caserta - Novipiù Casale Monferrato 67-52 (17-16,22-8,10-13,18-15) . Pepsi Caserta: Rose 7, Maresca 0, Ciorciari 2, Righetti 4, Marzaioli ne, Collins 17, Smith 12, Stipanovic 4, Di Monaco ne, Cefarelli ne, Doornekamp 2,Fletcher 19. All.: Sacripanti. NoviPiù Casale Monferrato: Berti ne, Malaventura 7, Gentile 0, Nnamaka 5, Pierich 1, Chiotti 10, Temple 12 , Strotz ne, Janning 13, Dunigan 4. All.: Crespi. Arbitri: Taurino, Filippini, Provini. Note - Tiri da due: Pepsi 22/40, Novipiù 13/32. Tiri da tre: Pepsi 3/16, Novipiù 4/21. Tiri liberi: Pepsi 14/22, Novipiù 14/21. Falli: Pepsi 20, Novipiù 21. 5 falli:Dunigan (Novipiù) Fletcher (Pepsi). Spettatori: 4.103 per un incasso di 27.519 euro. Umana Reyer Venezia-Fabi Shoes Montegranaro 72-62 (25-12; 38-32; 56-48) . Umana Reyer Venezia: Clark 9, Allegretti, Causin, Tomassini, Slay 11, Szewczyk 22, Meini, Young 5, Fantoni 9, Bowers 8, Rosselli 6, Magro, Bryan 2. All.: Mazzon. Fabi Shoes Montegranaro : Karl 4, Zoroski 14, Perini, Piunti n.e., Antoniutti 5, Nicevic 4, Di Bella 8, Mazzola 2, McNeal 5, Brunner 12, Ivanov 8. All.: Drucker. Arbitri: Facchini, Begnis, Biggi. Note: tiri da 3 Venezia 8/20, Montegranaro 4/19; tiri liberi Venezia 14/23, Montegranaro 14/16. Rimbalzi Venezia 38, Montegranaro 33 Banco Sardegna Sassari-Armani Milano 60-88 (6-21, 25-45, 41-62) BANCO DI SARDEGNA SASSARI: Metreveli 6, Spissu, Hosley 20, Devecchi, Benson 2, Sacchetti 10, Plisnic 7, Diener 15, Vanuzzo ne, Pinton.  Allenatore: Sacchetti. EA7 EMPORIO ARMANI MILANO: Giachetti 2, Mancinelli 12, Hairston 17, Gallinari 7, Fotsis 2, Cook 8, Nicholas, Rocca 8, Filloy 1, Bourousis 14,  Melli 12, Radosevic 5. Allenatore: Scariolo. ARBITRI: Lamonica-Lanzarini-Weidmann. NOTE: Tiri liberi Sassari: 3/5, Milano 11/16. Usciti per cinque falli: nessuno. Leggi i commenti I commenti dei lettori 
Quarta sconfitta su quattro partite per la Novipiù Casale che nel'inferno del Palamaggiò non riesce ad evitare il ko. Finisce 67-52 per i campani a termine di un incontro in cui il gap di esperienza fra i due organici ha fatto di nuovo la differenza. Una Pepsi Caserta che scava il solco nel secondo quarto quando Pierich e compagni non riescono ad andare oltre gli otto punti segnati. Ancora una volta discutibile la prestazione del giovane Dunigan che in appena 14 minuti giocati riesce a rimediare 5 falli, autoescludendosi dalla disputa per quasi tutto l'ultimo quarto. Domenica la Junior Casale tornerà finalmente fra le mura amiche del Palaferraris. Ad attendere i ragazzi di coach Crespi ci sarà la corazzata Milano. Parte forte la Novipiù Casale che si porta subito su un incoraggiante +6 con Temple e Janning (miglior realizzatore con 13 punti) che dimostrano subito di essere in giornata positiva. Fletcher accorcia da sotto, Collins con una tripla da distanza assiderale porta Caserta davanti dopo una partenza al rallentatore. A differenze delle ultime uscite, Casale non si fida troppo dei suoi tiratori, prediligendo il gioco da sotto con interessanti penetrazioni dei suoi piccoli. Il primo quarto si chiude sul 17-16 per Caserta ma Casale sembra avere tutte le carte in regola per dire la sua. Nel secondo quarto Caserta alza l'intensità di difesa, costringendo alla forzatura Casale che non riesce a trovare mai la via del canestro. Rose trova un gioco da tre punti che porta i suoi sul +6. Smith (12 punti finali) sale in cattedra mettendo in seria difficoltà Dunigan che con all'attivo già 2 falli deve presto accomodarsi in panchina. Ancora Fletcher da sotto trova il canestro del pesantissimo +16 ad un minuto dalla sirena. Un colpo di orgoglio di Janning dalla distanza prova ad addolcire il parziale che comunque resta incredibilmente negativo. Si va alla pausa lunga sul 37-24 per i campani. Coach Sacripanti può permettersi addirittura di tenere a riposo Collins (28 minuti a referto) quasi a zittire le critiche piovute nei giorni scorsi legate alla dipendenza della sua Pepsi dalle giocate dell'ex giocatore di Pesaro e Bologna. Casale però non ci sta a fare la parte della vittima sacrificale e nel finale di quarto aggiusta le cifre dalla distanza riportandosi sotto con le triple di Nnamaka e Malaventura. 49-37. Caserta forse già sicura di aver vinto la partita si rilassa lasciando alla Novipiù la possibilità di inanellare un pesantissimo parziale di 13-0 che riporta i ragazzi di coach Crespi in partita. Janning e ancora una volta professor Malaventura dalla distanza riportano Casale a 8' dalla sirena a soli 8 punti di distacco. Sacripanti chiama subito time-out resettando a livello mentale i suoi. Fletcher interrompe il digiuno di punti con una bella parabola da fuori ma è ancora Casale in questo momento a fare la partita. Chiotti detta legge in area pitturata, Temple con fantasiose penetrazioni è la solita lama nel costato per la difesa casertana. La tripla di Fletcher (56-43) riporta Casale sulla terra che non può far altro che alzare bandiera bianca e chiudere in sordina la gara. Finisce 67-52 per la Pepsi Caserta. Novipiù ancora a quota zero punti con in testa già la difficilissima sfida del Palaferraris di domenica 6 novembre con l'Olimpia Milano. PEPSI CASERTA-NOVIPIÙ CASALE 67-52 (17-16; 39-24; 49-37) PEPSI CASERTA: Rose 7 (3/5 da 2), Maresca (0/1, 0/1), Ciorciari 2 (1/2, 0/1), Righetti 4 (0/2, 0/2), Marzaioli ne, Collins 17 (3/4, 2/9), Smith 12 (4/6, 1/3), Stipanovic 4 (2/6), Di Monaco ne, Cefarelli ne, Doornekamp 2 (1/3), Fletcher 19 (8/11). All: Sacripanti. NOVIPIÙ CASALE: Berti ne, Malaventura 7 (2/3, 1/3), Gentile (0/1 da 2), Nnamaka 5 (0/3, 1/4), Pierich 1 (0/2, 0/6), Chiotti 10 (3/5 da due), Temple 12 (3/8/, 0/5), Strotz ne, Janning 13 (3/5, 2/3), Dunigan 4 (2/5). All: Crespi. 
ROMA - Pupi Avati è stato colpito da un malore ed è ricoverato al Policlinico Umberto I dove viene sottoposto ad accertamenti. Il regista si era sentito male mente era al Festival di Roma per la presentazione del film documentario L'illazione , dedicato a Lelio Luttazzi. "Si è vero - aveva detto all'Ansa il fratello del regista Antonio Avati - Pupi ha avuto un malore, speriamo lieve e ora è ricoverato per accertamenti all'ospedale Umberto I. Ci auguriamo sia una piccola cosa e che non si debba rinviare la presentazione al Festival del suo film Il cuore grande delle ragazze , prevista per il primo novembre". Secondo quanto si apprende dalla famiglia Avati, il regista resterà sotto osservazione per almeno le prossime 24 ore ma sarebbero escluse conseguenze cardiologiche dell'accaduto. 
