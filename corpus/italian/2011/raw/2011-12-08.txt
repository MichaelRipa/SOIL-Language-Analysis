ISTANBUL - La stagione, specie quella 'europea' sta entrando nel vivo. La partite cominciano a 'pesare' molto e così, tanto per non smentirsi nella sua capacità di giocare bene le partite importanti, nel suo match valido per la 3a giornata di ritorno del girone D dell'Eurolega, il Montepaschi Siena ha battuto a domicilio il Galatasaray con il punteggio di 67-63. SECONDO POSTO AL SICURO - Grazie a questa vittoria, i senesi campioni d'Italia, già qualificati per le Top 16, rimangono al secondo posto della graduatoria con 12 punti dietro al Barcellona. Top scorer dei toscani è risultato David Andersen con 18 punti, seguito da Igor Rakocevic con 17. FESTA CANTU', MILANO RESTA 'IN VITA' - Oltre a Siena, anche Cantù è alle Top 16 e Milano ci può sperare. Notizia, quella che riguarda Cantù, arrivata in tarda serata per l'equilibrio di un girone A che offre decine di possibili parità. E anche per quel che riguarda Milano nel girone C, l'assai sorprendente vittoria di Charleroi sul Partizan non salva i belgi dall'eliminazione ma tiene "miracolosamente" in corsa l'Emporio Armani, che ora è a -4 dai serbi a due gare dalla fine. Milano è ora chiamata a battere Charleroi in casa e sperare nel ko del Partizan (che con la ripresa della NBA ha perso Nikola Pekovic) a Madrid, quindi all'ultimo turno l'Emporio Armani dovrà vincere nel caldissimo ambiente del Pionir ribaltando il -4 dell'andata. Un incastro difficile ma tutt'altro che impossibile, anche se sembra incredibile per una squadra che ha perso sei gare su otto. Leggi i commenti I commenti dei lettori 
ROMA - Alla ripresa del campionato di serie A1 le prime tre della classe fanno il loro dovere e vincono nettamente. L'Itas Diatec Trentino piega Vibo con fatica al termine di una partita emozionante, la Bre Banca Cuneo si libera della vivacità della Sisley Belluno e Macerata passeggia a Latina. Invece si impone solo al tie break Casa Modena, quarta forza del campionato, in casa contro San Giustino. Importante successo esterno di Roma a Verona, con i capitolini che compiono un deciso passo in avanti nella graduatoria e salgono al quinto posto. Ancora tie break decisivo nel match tra Monza e Piacenza con i brianzoli che portano a casa i due punti. La sfida salvezza tra le due neopromosse si conclude al quinto set con il successo di Padova a Ravenna. Per i romagnoli, ancora a secco di vittorie, un altro boccone amaro. La capolista difende il primo posto a Vibo con grinta e cuore in oltre due ore di gioco. I campioni d'Italia espugnano il palazzetto calabrese sudando le proverbiali sette camice soprattutto nel terzo set, decisivi per il prosieguo della gara. In casa Trento a trascinare la squadra Juantorena e Kaziyski con 18 punti a testa. Ma il migliore della sfida è l'olandese della Tonno Callipo Klapwijk con 28 punti. Importante successo per Cuneo che resta al secondo posto in classifica e rallenta la rincorsa della Sisley Belluno. Determinante l'ottima prestazione di Caceres autore di 21 punti. Coach Gulinelli guarda al futuro: "Era importante ripartire bene e a parte il secondo set, in cui ci siamo innervositi, sono soddisfatto del livello di gioco offerto dalla squadra". La Lube Macerata passa con facilità a Latina. Gli uomini allenati da coach Giuliani, nonostante la stanchezza di alcuni elementi cardine per la recente Coppa del mondo disputata in Giappone, non fanno sconti e piegano l'Andreoli grazie a un servizio spinto che mette in difficoltà la ricezione della squadra guidata da Prandi. Nei primi due set la partita scivola via con relativa facilità, solo nell'ultimo parziale la Lube è costretta a un finale punto a punto. Sotto rete i biancorossi giocano con Kovar al posto di Savani. Top scorer della serata Omrcen con 16 punti, seguito da Podrascanin con 11. Giuliani soddisfatto: "Si trattava di una partita difficile per i motivi che tutto potete immaginare. L'abbiamo vinta con merito, grazie ai ragazzi che hanno sfoderato un atteggiamento giusto. Bene tutti, ma voglio sprecare una parola per Travica che ha giocato la migliore partita da quando si trova a Macerata. Ora pensiamo alla partita di domenica contro Monza". Sempre quarta Casa Modena, gli emiliani di Bagnoli fanno provare tutte le emozioni ai loro tifosi: soffrono e dominano, al tempo stesso, contro San Giustino e nel finale vincono al tie break. Tra gli ospiti Fefè De Giorgi fa a meno di Facundo Conte che da ieri non fa parte più della squadra. Il migliore della partita è Matt Anderson con 28 punti (sei ace, 77 per cento in ricezione, 63 per cento in attacco e tre muri). Senza brillare e in una partita costellata da errori arrivano tre punti pesanti per Roma a Verona. La squadra allenata da Andrea Giani, dopo la quinta vittoria di fila, si assesta nei piani alti della classifica. In evidenza Zaytsev (20 punti) e il giovane Sabbi (22 punti). Domenica, però, arriva al palazzetto capitolino la capolista Itas Diatec Trentino e sarà un'altra musica. Al fianco di Roma sale pure Monza che dopo essere stata in vantaggio per due set a zero, prima di vincere al quinto set, subisce la rimonta della Copra Piacenza che ritrova Zlatanov reduce da un infortunio. In coda alla classifica prezioso successo della Fidia Padova che inguaia Ravenna. I veneti scavalcano in classifica San Giustino e ora sono terzultimi. Ai romagnoli non basta un ottimo Moro, mvp della partita, autore di 24 punti per chiudere il discorso. I ragazzi di coach Montagnani si aggrappano a Simeonov (22 punti) e De Marchi (19 punti). L'analisi del tecnico della Fidia: "Abbiamo giocato due grandi primi set, poi l'ingresso in campo di Moro ha cambiato gli equilibri e siamo andati in difficoltà. Per fortuna è arrivata la vittoria". BRE BANCA LANNUTTI CUNEO - SISLEY BELLUNO 3-1 (25-12, 20-25, 25-18, 25-18) - BRE BANCA LANNUTTI CUNEO: Henno (L), Ngapeth 16, Fortunato 5, Wijsmans 18, Vissotto Neves, Grbic 2, Caceres 21, Patriarca 3, Rossi 7, Baranowicz 1. Non entrati Mastrangelo, Van Lankvelt, Pieri. All. Gulinelli. SISLEY BELLUNO: Abdelaziz, Fei 17, Horstink 12, Dolfo, Farina (L), Kohut 8, De Togni 6, Suxho 1, Antonov 2, Ogurcak 5. Non entrati Szabò, Curti, Sorato. All. Piazza. ARBITRI: Caltabiano, Gnani. NOTE - Spettatori 3300, incasso 22000, durata set: 22', 26', 23', 25'; tot: 96'. ACQUA PARADISO MONZA BRIANZA - COPRA ELIOR PIACENZA 3-2 (25-19, 25-18, 21-25, 21-25, 15-13) - ACQUA PARADISO MONZA BRIANZA: Rossini (L), Nikic 18, Forni, Molteni, Buti 4, Rooney 21, De Cecco 4, Gavotto 17, Shumov 8, Roumeliotis 1. Non entrati Ciabattini, Kaszap, Mor. All. Zanini. COPRA ELIOR PIACENZA: Ammerman 6, Marra (L), Kral 5, Papi 9, Zhekov 1, Nikolov 16, Massari 3, Zlatanov 20, Holt 5, Tencati 10. Non entrati Sidibé, Marretta, Penchev. All. Lorenzetti. ARBITRI: Saltalippi, Castagna. NOTE - Spettatori 1000, incasso 4100, durata set: 24', 24', 28', 28', 17'; tot: 121'. CMC RAVENNA - FIDIA PADOVA 2-3 (19-25, 22-25, 25-18, 25-23, 13-15) - CMC RAVENNA: Mengozzi 11, Bendandi, Corvetta, Sirri 8, Tabanelli (L), Verhanneman, Quiroga 5, Gallosti (L), Moro 24, Brunner 10, Gruszka 7, Roberts 4. Non entrati Leonardi. All. Babini. FIDIA PADOVA: Garghella (L), Schwarz 21, Gonzalez 5, Cricca 6, Rosso 2, De Marchi 19, Simeonov 22, Semenzato 8, Suljagic, Zingaro (L). Non entrati Tiberti, Koshikawa, Giannotti. All. Montagnani. ARBITRI: Pessolano, Pasquali. NOTE - durata set: 25', 28', 26', 31', 19'; tot: 129'. CASA MODENA - ENERGY RESOURCES SAN GIUSTINO 3-2 (25-18, 23-25, 18-25, 25-12, 15-13) - CASA MODENA: Manià (L), Sala 13, Diachkov 2, Dennis 22, Carletti 1, Bellei, Esko 4, Martino 13, Casoli, Anderson 28, Piscopo 4. Non entrati Catellani, Yosifov. All. Bagnoli. ENERGY RESOURCES SAN GIUSTINO: Creus Larry 9, Rauwerdink 13, Mc Kibbin 1, Cozzi, Bartoletti 12, Finazzi 9, Petkovic, Tholse 1, Giovi (L), Sammelvuo 7, Urnaut 5. Non entrati Lo Bianco. All. De Giorgi. ARBITRI: Cesare, Braico. NOTE - Spettatori 3200, incasso 20000, durata set: 25', 29', 25', 22', 18'; tot: 119'. TONNO CALLIPO VIBO VALENTIA - ITAS DIATEC TRENTINO 1-3 (25-19, 24-26, 29-31, 22-25) - TONNO CALLIPO VIBO VALENTIA: Falasca, Coscione 3, Cernic 9, Diaz 22, Grassano 4, Rak 10, Klapwijk 28, Barone 4, Fanuli (L), Nikolov 2. Non entrati Lavia, Mignolo, Olli. All. Blengini. ITAS DIATEC TRENTINO: Kaziyski 18, Birarelli 4, Della Lunga, Juantorena 18, Zygadlo 1, Vieira De Oliveira 1, Brinkman, Sokolov, Djuric 10, Colaci (L), Stokr 27, Bari (L), Burgsthaler 1. All. Stoytchev. ARBITRI: Cerquoni, Cipolla. NOTE - Spettatori 1600, incasso 8900, durata set: 25', 31', 38', 28'; tot: 122'. ANDREOLI LATINA - LUBE BANCA MARCHE MACERATA 0-3 (18-25, 21-25, 22-25) - ANDREOLI LATINA: Rivera Caamano 6, Hardy-dessources 8, Gitto 6, Sottile, Jarosz 3, De Pandis (L), Troy 4, Roca Borrero 12, Fragkos 8. Non entrati Guemart, Tailli, Galabinov, Cester. All. Prandi. LUBE BANCA MARCHE MACERATA: Lampariello, Pajenk 2, Exiga (L), Parodi 9, Stankovic 6, Kovar 10, Travica 3, Omrcen 16, Podrascanin 11. Non entrati Savani, Monopoli, Van Walle. All. Giuliani. ARBITRI: Padoan, Bartolini. NOTE - Spettatori 1300, incasso 6200, durata set: 23', 24', 28'; tot: 75'. MARMI LANZA VERONA - M. ROMA VOLLEY 1-3 (23-25, 25-20, 19-25, 19-25) - MARMI LANZA VERONA: Popp 6, Kosmina, Ter Horst 1, Calderan, Meoni 2, Smerilli (L), Patriarca 5, Zingel 11, Casarin, Kromm 8, Postiglioni, Gasparini 18. All. Bagnoli. M. ROMA VOLLEY: Lebl 13, Passier 10, Paolucci, Paparoni (L), Maruotti 5, Zaytsev 20, Boninfante 1, Sabbi 22. Non entrati Bencz, Puliti, Corsano, Cisolla, Bjelica. All. Giani. ARBITRI: Tanasi, Zucca. NOTE - Spettatori 2857, durata set: 27', 26', 25', 24'; tot: 102'. Risultati ottava giornata. Andreoli Latina-Lube Macerata 0-3, Bre Banca Cuneo-Sisley Belluno 3-1, Cmc Ravenna-Fidia Padova 2-3, Casa Modena-Energy Resources San Giustino 3-2, Tonno Callipo Vibo Valentia-Itas Diatec Trentino 1-3, Marmi Lanza Verona-M. Roma Volley 1-3, Acqua Paradiso Monza-Copra Piacenza 3-2. Classifica. Itas Diatec Trentino 21 punti, Bre Banca Cuneo 20, Lube Macerata 19, Casa Modena 16, M. Roma Volley, Acqua Paradiso Monza 13, Tonno Callipo Vibo Valentia, Sisley Belluno 12, Andreoli Latina 11, Marmi Lanza Verona, Copra Piacenza 8, Fidia Padova 7, Energy Resources San Giustino 6, Cmc Ravenna 2. Leggi i commenti I commenti dei lettori 

Era cominciata in maniera festosa, con i bambini schierati all'inizio di uno dei tre cortei con cui il movimento No Tav voleva ricordare i fatti di 6 anni fa a Venaus. La giornata è proseguita tra scontri davanti al cantiere recintato di Chiomonte, l'occupazione dell'autostrada A32, dove è stato allestito un palco per far esibire gruppi musicali e anche numerosi feriti tra forze dell'ordine (undici) e manifestanti tra cui un ragazzo di origini danesi ricoverato al Cto con una prognosi di 30 giorni. La giornata di manifestazioni e occupazione si è conclusa a mezzanotte, con uno spettacolo pirotecnico e la liberazione delle carreggiate della Torino-Bardonecchia. I manifestanti hanno smontato i gazebo e lasciano un poco alla volta le due carreggiate. Sotto i viadotti dell'autostrada, in Valle Clarea, davanti alle reti che cingono l'area di Chiomonte su cui verrà realizzato il tunnel preparatorio, si è combattuta la battaglia più dura, tra le 14 e le 16. I dimostranti hanno tentato ripetutamente di portarsi a ridosso delle recinzioni e, in un'occasione, le hanno anche raggiunte e tagliuzzate in due punti  ma le forze dell'ordine hanno usato idranti e lacrimogeni fino all'assalto conclusivo. Almeno trecento No Tav dell'ala antagonista, provvisti di rudimentali scudi in plexigas, hanno ribaltato il poderoso betafance in cemento armato che chiudeva il sentiero verso l'ingresso del cantiere. Da una parte sono stati lanciati sassi e bombe carte, dall'altro le forze dell'ordine hanno reagito con lacrimogeni raggiungendo la Baita Clarea E tra il fumo dei lacrimogeni che ricopriva la vallata, i dimostranti si sono dispersi tra i boschi. Immancabili le polemiche. Due avvocati del team legale dei No Tav affermano di essere stati bersagliati volontariamente dal getto degli estintori e il Movimento accusa la Polizia di avere innescato parecchi principi di incendio tra le montagne con il lancio di lacrimogeni. La Questura riferisce invece di avere immagini che dimostrano che ad appiccare il fuoco sono stati i manifestanti. "Adesso basta, ci vuole serietà" è il commento del presidente del Piemonte, Roberto Cota, che ribadisce che "la Tav si farà".  e Piero Fassino, sindaco di Torino, osserva che "i violenti sono estranei alla Valle di Susa e sono contro la democrazia". La polemica lacera anche la sinistra. Se il leader di Rifondazione, Paolo Ferrero, ha partecipato a uno dei tre cortei, la Sel torinese si è spaccata in due, con la minoranza che, con un documento, ha preso le distanze dal segretario Michele Curto presente in val Susa "Gli scontri - dicono - ci hanno trasmesso immagini tremende di cui l'Italia non ha bisogno". E sabato nuovo appuntamento in Val Susa. 
TORINO - Il Bologna-2 saluta la Coppa Italia a testa alta, dopo aver portato la Juventus ai supplementari e aver sfiorato il passaggio ai quarti. Decisivo un gol di Marchisio al 102', dopo le grandi emozioni nei tempi regolamentari, sublimate in un finale incredible. Al 90' Giaccherini ha acciuffato la vittoria bianconera con una splendida azione personale, sfruttando un errore di Loria (ma il Bologna protestava per un fallo di Marchisio). Poi, al 95', sull'ultimo corner, Raggi ha trovato l'1-1, mentre i rossoblù erano rimasti in dieci per l'infortunio a Pulzetti, quando le sostituzioni erano già state esaurite. La cronaca. Contro il tridente Krasic-Quagliarella-Del Piero,  Pioli schiera un 4-3-3 con due punte larghe, Gimenez e Vantaggiato, a sostegno di Acquafresca. La Juve al 9'  ci prova con una punizione di Del Piero. Il Bologna non sta a guardare,  ma Gimenez non è abbastanza lucido dopo uno svarione di Storari che si  riscatta al 34' deviando la punizione di Vantaggiato. La Juve risponde  con Quagliarella, ma è bravo Agliardi a salvarsi in uscita. Nella  ripresa partenza sprint per i bianconeri. Si esalta Agliardi che dice no  a Marrone, Del Piero e Quagliarella e che viene graziato da Krasic  prima e dal capitano bianconero poi. Al 21', però, è Storari a  salvare su Acquafresca. Poi è di nuovo Agliardi a salire in cattedra,  volando sui tiri di Del Piero e Giaccherini. La Juve rischia su una  deviazione di Acquafresca (bravo Storari), poi va vicina all'1-0 con  Elia (Agliardi super). Al 90' il gol di Giaccherini che sfrutta un  errore di Loria e mette dentro al termine di un irresistibile azione  personale. Non finisce qui, finale rovente con tanto di rissa poi, al  96', l'1-1 di Raggi che di testa batte Storari e manda le due squadre ai  supplementari. Qui, arriva la giocata di Marchisio: tacco in area a liberarsi di Krhin e sinistro imprendibile per Agliardi. Bologna fuori, ma a testa alta. 
E' andato completamente distrutto un negozio di abbigliamento in via Tino Buazzelli 51 nel quartiere di San Basiliio. Un corto circuito ha provocato le fiamme, intorno alle 20,30, che hanno avvolto la struttura.  Il negozio si trova in uno stabile di 8 piani che è stato momentaneamente sgomberato dai vigili del fuoco. Non ci sono feriti e a incendio domato i condomini sono rientrati nelle proprie abitazioni. 
WASHINGTON - Quella di oggi al Virginia Tech è solo l'ultima di una lunga serie di tragedie avvenute nei campus americani. Ecco i casi piu gravi degli ultimi anni. 14 febbraio 2008, Illinois University. Un ex studente armato con due pistole e un fucile irrompe in un'aula della Northern Illinois University e apre il fuoco uccidendo cinque persone e ferendone una quindicina. Il killer poi si toglie la vita. 17 aprile2007, Virginia Tech. Un uomo apre il fuoco in due diverse aree del grande complesso  e uccide due persone in un dormitorio e 30 in un edificio dove erano in corso le lezioni. 2 ottobre 2006, strage nel villaggio Amish. Un uomo prende in ostaggio alcuni studenti della scuola di Nickel Mines, un villaggio Amish della contea di Lancaster (Pennsylvania), fa uscire i ragazzi e lega le ragazze con funi e manette. Poi uccide cinque giovani alunne, ne ferisce altre cinque e si toglie la vita. 21 marzo 2005, liceo nella riserva indiana. Un ragazzo di 16 anni uccide il guardiano e poi spara su compagni di scuola e insegnanti del liceo Red Lake High School, nella riserva indiana di Red Lake (Minnesota, Usa). Il bilancio delle vittime è di sei morti e 14 feriti, tutti appartenenti alla tribù Chippewa. Il killer muore suicida. Prima di compiere l'incursione nella scuola, aveva ucciso il nonno e la sua compagna. 16 gennaio 2002, Virginia. In una piccola università uno studente straniero bocciato uccide a colpi di pistola il rettore, un insegnante e una studentessa. 20 aprile 1999, Columbine. Due studenti della Columbine High School di Denver (Colorado) - Eric Harris, 18 anni, e Dylan Klebold, 17 - aprono il fuoco e uccidono 12 loro compagni e un insegnante prima di togliersi la vita. Nelle settimane successive, dall'inchiesta emerse la loro simpatia per le idee neonaziste. 
"Il debutto di Casale in serie A? Abbiamo avuto un inizio difficile, ma adesso stiamo trovando la strada giusta. Servono tranquillità, pazienza e lavoro: il campionato è ancora lungo e la salvezza è possibile". Matteo Malaventura, 33 anni, veterano del basket e specialista dei canestri decisivi, ostenta un sereno ottimismo sulla stagione d'esordio della Novipiù nella massima serie dopo l'esaltante promozione dell'anno scorso. Lui, che ha giocato in tre diverse categorie con la maglia di tanti club (Pesaro e Biella, Forlì e Roseto, Napoli e Bologna sponda Fortitudo), non si lascia abbattere facilmente da una partenza in salita come quella della squadra di coach Crespi. E, approfittando del turno di riposo, tira il fiato e traccia un primo bilancio del campionato, che alla decima giornata vede il club piemontese all'ultimo posto in classifica, a 4 punti, in coabitazione con Teramo e Montegranaro. Matteo, come sta andando la stagione monferrina? "Beh, basta dire che abbiamo perso le prime sei partite... È stato un inizio complicato, e da esordienti potevamo aspettarcelo: la serie A, la prima nella storia di Casale, era una dimensione nuova per tutti, abbiamo pagato un pizzico di inesperienza". E poi che cosa è cambiato? "Alcuni giocatori sono andati via e i nuovi innesti (prima Stevic, poi Shakur e infine Martinoni) ci hanno dato un nuovo assetto. Adesso abbiamo vinto due delle ultime tre partite, e la terza l'abbiamo persa all'overtime dopo aver combattuto. Siamo sulla strada giusta e possiamo migliorare ancora. Peccato per un paio di sconfitte subite per colpa di episodi: con un po' di fortuna ci saremmo potuti trovare a otto punti senza aver rubato nulla...". Adesso avete il turno di riposo: come lo trascorrete? "Utilizziamo la sosta per conoscerci meglio. Lavoriamo molto e bene per integrare i nuovi arrivati e imparare a giocare insieme. Anche adesso, però, dobbiamo fare i conti con un infortunio: questa volta è toccato a Stefano Gentile, che si è girato una caviglia". Siamo quasi a un terzo del torneo: il meglio e il peggio del vostro campionato? "In positivo, siamo una squadra viva, che non molla mai e che ha sempre lottato fino all'ultimo. In negativo, la mancanza di esperienza in un gruppo fatto da molti giovani. Ma c'è da dire che stiamo imparando dai nostri errori". I limiti e le qualità della Novipiù? "Il meglio di questa squadra sono la gioventù e il talento, la voglia di fare e i grandi margini di miglioramento. Il suo difetto, mi ripeto, è l'iniziale mancanza di cinismo per uccidere le partite". Due giocatori andati via, tre arrivati: un cambiamento importante. Come sarebbe stato se foste partiti subito con l'attuale formazione? "Quando non vengono le vittorie, la società guarda cosa va e cosa no e cerca di correggere. Quanto a noi, non ci pensiamo più e ci concentriamo sul gioco". Quali sono i maggiori rimpianti in questo inizio faticoso? "Tre partite soprattutto. Quelle contro Cremona e Treviso, decise entrambe dall'ultimo tiro, che con più fortuna avremmo potuto portare a casa. E quella contro Milano: in sei abbiamo fatto un grandissimo match contro una squadra forte e molto lunga. È stata una svolta: quel match ci ha detto che possiamo giocarcela anche con grandi squadre, ci ha dato consapevolezza dei nostri mezzi e grandi stimoli". E le più belle soddisfazioni? "La vittoria esterna ad Avellino, molto importante per la fiducia che ci ha regalato. E poi il gran primo tempo contro Montegranaro". Dagli spalti si vede un gruppo molto unito e solido. Quale segreto nascondete nello spogliatoio? "Nessun segreto. Sette giocatori confermati dal gruppo dell'anno scorso sono un nucleo fondamentale. I nuovi arrivati sono entrati in un sistema già collaudato che ci aiuta a dare il meglio e a mantenere la nostra serenità: il campionato è lungo e c'è tutto il tempo di rimetterci in carreggiata". Quanto conta coach Crespi e che rapporto avete con lui? "Crespi è molto esigente e giustamente pretende il massimo da ogni giocatore. Questo è importante, è ciò che ci permette di lottare sempre fino in fondo senza arrenderci mai". Il vostro allenatore è noto per il suo "gioco democratico"che fa leva sul collettivo. Ma c'è qualche giocatore più risolutivo di altri? "La nostra forza è trovare sempre qualcuno che nelle piccole cose fa qualcosa di utile e importante. Ma, se penso a un giocatore che può fare giocate decisive, mi viene in mente Shakur, con il suo talento e la sua imprevedibilità". La serie A ha cambiato qualcosa nel rapporto con la città e il pubblico? "La stagione memorabile della promozione ha avvicinato molti nuovi tifosi al basket, aumentando l'entusiasmo del pubblico intorno a noi. Lo si è visto nelle partite casalinghe, con il PalaFerraris sempre pieno". Chi l'ha colpita di più tra le avversarie in questo primo scorcio di campionato? "Siena, naturalmente, sempre capace di restare al vertice ogni anno. Poi Cantù, che sta facendo un buon campionato. Scendendo un gradino più giù, direi Biella per la sua solidità e Avellino per la continuità". E come vede il vostro immediato futuro? "Il nostro obiettivo è la salvezza: non è facile in un campionato così equilibrato. La classifica è corta e le concorrenti sono tante. Bisognerà lavorare sodo e restare concentrati". 
Musica SANT'ANTIMO Dalle 22 al Joia di Sant'Antimo, appuntamento con Skin, la vocalist degli Skunk Anansie, ormai beniamina del pubblico napoletano, che torna in città per un'altra esibizione in consolle vestendo i panni di dj, con una scaletta sospesa tra indie rock, electro pop ed obscure disco. Info 081 830 3780. BOLIVAR Dalle 21 al teatro Bolivar, via Bartolomeo Caracciolo 30, concerto di rock revival anni '70 con Il Balletto di Bronzo di Gianni Leone, Saint Just Again di Jenny Sorrenti, Lino Ayello, Patrizio Trampetti, Lello Brandi. Ingresso gratuito. SANCARLUCCIO Dalle 21.15 al Sancarluccio, via San Pasquale a Chiaia 49, Pina Cipriani propone il classico recital sulla tradizione del Natale con la sua immancabile interpretazione di "Quanno Nascette Ninno". Info 081 405 000. AROUND MIDNIGHT Dalle 22 all'Around Midnight del Vomero, via Bonito 32/a, presentazione del cd "Mrj", di Mariella Pandolfi. Sul palco la pianista sarà accompagnata da Massimo Mercogliano al basso e da Enrico Del Gaudio alla batteria. Info 335 816 6438. GALLERIA PRINCIPE DI NAPOLI Dalle 21 nella Galleria Principe di Napoli, live music con il trombettista Marco Tamburini, che ha collaborato con Jovanotti e Laura Pausini, Billy Hart e e Paolo Fresu. Ingresso libero. Info 081 557 1190. DRAGONFLY Dalle 21.30 sul palco del Dragonfly beer and spirit pub, largo Proprio d'Arieniello 11 (di fronte all'istituto Diaz), seconda tappa di Headbanger Music Contest, il festival musicale organizzato da E20 Family che interessa la musica emergente in tutte le sue forme e contaminazioni. Si esibiranno i Resurrextion (rap), Melody Poets (punk rock), Black Crowl (grunge) e Beach of Confidance (alternativ rock). Info  081 195 763 81. ALCALI Dalle 21.30 all'Alcali, via Giacinto Gigante 45 (presso Piazza Arenella), Jennà Romano, leader dei Letti Sfatti, nel concerto "Amici maledetti". NONSOLOCAFFE' Dalle 22 al Nonsolocaffè di Torre Annunziata, corso Vittorio Emanuele III n. 321, il cantautore Gerardo Attanasio in concerto con Alessandro de Vitti alla batteria, Francesco Cascone al basso e Peppe De Angelis alle chitarre. Ingresso libero. Info 081 036 0834. CASERTA In serata al Metropolitan di Caserta, via Ferdinando Fuga 36, di scena il chitarrista Mimmo Langella con Tommy De Paola all'organo, Guido Russo al basso e Pasquale De Paola alla batteria. Info 333 402 5237. BAIA Dalle 19 al Batis di Baia, via Lucullo 100, il live Franco Testa & Gianni Lanni che offrirà un contributo al progetto "Africa in Testa". Ingresso libero. CAVA DE' TIRRENI Dalle 21.30 al Marte Mediateca di Cava dè Tirreni, corso Umberto I, 37, "Lo spazio dell'Amen" di Valeria Francese, concerto spettacolo con Antonio Pizzicato (voce), Vincenzo Risi (chitarra, tastiera), Federico De Zottis (sax alto, baritono), Nicolò Parsenziani (batteria). Info 089 948 1133. BATTIPAGLIA Dalle 22 al Capri Jazz Bar di Battipaglia, via Pastore 42, "Frammenti di realtà", titolo della personale della pittrice Vanessa Pignalosa. A seguire live music con il sassofonista Stefano Giuliano, accompagnato dalla sezione ritmica del Capri Jazz bar Trio. Ingresso libero. Info 0828 300  124. VALLO DELLA LUCANIA Dalle 21.30 alla discoteca Soraja di Vallo della Lucania, il vino e i cocktail del Baku Bar insieme alla live music di Peppe Plaitano Jazz Quartet. Al termine si balla con la disco music anni '70/'80. Previsto un servizio di baby sitter a domicilio. Info 338 968 6971. Facebook: gruppo bakubar. Classica SANT'ANNA DEI LOMBARDI Dalle 18.30 nella Cappella del Vasari, chiesa di Sant'Anna dei Lombardi, piazza Monteoliveto, per il Festival di Musica da Camera presentato da Napolinova, concerto del duo formato da Carlo Dumont, violino, e Fabrizio Romano, pianoforte. Musiche di Mozart, Schubert e Martucci. Ingresso libero. Info 347 843 0019. SAN PIETRO A MAJELLA Dalle 17 nella sala Martucci del Conservatorio San Pietro a Majella, si esibiranno due Ensemble del Conservatorio de L'Aquila: Entropia Saxophone Quartet e Duo chitarra e canto. DOMUS ARS Dalle 19 al Domus Ars, centro di Arte e Cultura Popolare nella chiesa di origine medioevale San Francesco delle Monache, via Santa Chiara 10/c, per la rassegna "I Giorni delle Calende", Pino Balzano in "Guitar Solo One". Info 081 342 5603. Teatro MERCADANTE Dalle 17.30 al Mercadante, piazza Municipio, Geppy Gleijeses e Marianella Bargilli protagonisti della commedia "L'affarista Mercadet", di Honoré de Balzac, con la regia di Antonio Calenda. Un grande ironico affresco sugli splendori miserevoli di un'umanità votata al Dio denaro e all'apparenza. Info 081 551 3396. ACACIA Dalle 21 all' Acacia, via Tarantino 10, Gino Rivieccio porta in scena il suo nuovo spettacolo, "La pazienza differenziata", un mix di attualità e risate, in cui dà un'altra prova della sua capacità di cogliere i tanti problemi che ci affliggono con una satira intelligente. Info 081 556 3999. DELLE PALME Dalle 21 al Delle Palme, via Vetriera 12, "Ditegli sempre di sì", commedia in due atti di Eduardo de Filippo. Regia di Maurizio Panici. Con Gigi Savoia e Maria Basile Scarpetta. Con la partecipazione di Antonio Casagrande. Info 081 658 1925. DIANA Dalle 21 al Diana, via Luca Giordano 64, Biagio Izzo nello spettacolo "Guardami guardami", di Bruno Tabacchini e Biagio Izzo, regia Claudio Insegno. Info 081 556 7527. TOTO' Dalle 21 al teatro Totò, via Frediano Cavara 12/e, i Ditelo Voi, trio comico formato da Francesco De Fraia, Mimmo Manfredi e Raffaele Ferrante, nello spettacolo "Komicaze". Info 081 564 7525. NUOVO Dalle 21 al Nuovo, via Montecalvario 16, lo spettacolo "Cristiana famiglia" con Gina Perna, Paola Fulciniti, Massimo Finelli Balestra, Ingrid Sansone, Angelo Borruto, Mariano Gallo, Massimiliano Rossi, Adele Amato De Serpis, Patrizia Eger. R regia Fortunato Calvino. Info 081 425 958. NUOVO ASSOLI Dalle 20.30 nella Sala Assoli del teatro Nuovo, via Montecalvario 16, "Quattro mamme scelte a caso", omaggio di quattro nuovi autori napoletani ad Annibale Ruccello, ideato da Massimiliano Palmese in occasione dei 25 anni dalla morte del drammaturgo stabiese. Interpreti Rosaria De Cicco, Gea Martire, Antonella Romano, Imma Villa, per la regia di Roberto Azzurro. Info 081 497 6267. IL POZZO E IL PENDOLO Dalle 21 a Il Pozzo e il Pendolo, piazza San Domenico Maggiore 3, lo spettacolo "Rock Noir" con il Quartetto PapAnimico: musica, parole e canzoni per raccontare le leggende umane del blues e del rock, la loro fine tragica costellata di misteri, maledizioni e pericolose coincidenze. Info 081 542 2088. CILEA Dalle 21 al Cilea, via San Domenico 11, Oscar Di Maio in "Arezzo 29 in tre minuti", di Gaetano Di Maio, con Alessandra Borrelli e Franco Pinelli. Regia Giulio Adinolfi. Info 081 714 1801. ELICANTROPO Dalle 21 all' Elicantropo, vico Gerolomini 3, "Serafino Gubbio Operatore", liberamente tratto da Luigi Pirandello e presentato da Teatro In Fabula. Info 081 296 640. POMPEI Dalle 20.45 al teatro Di Costanzo - Mattiello di Pompei, "Le bugie con le gambe lunghe", commedia scritta da Eduardo De Filippo nel 1946, sul tema della verità e della menzogna. Con Luca De Filippo. Info 081 857 7725. ERCOLANO Dalle 20 nella Dimora Fiume di Pietra di Ercolano (via Osservatorio 22) Salvatore Gatto, esperto dell'arte delle guarattelle, porta da anni in giro per il mondo i suoi spettacoli di burattini. Insieme a lui, Daniele La Torre, giovane chitarrista e mandolinista. Info 081 739 7046. NOLA Dalle 20.30 al teatro Umberto di Nola, Luigi De Filippo in "A che servono questi quattrini?", commedia in due parti di Armando Curcio. Riduzione di Peppino De Filippo. Info 081 823 162. CASERTA COMUNALE Dalle 20.45 al teatro Comunale di Caserta, via Mazzini 71, "Chi ha paura muore ogni giorno -  I mie anni con Falcone e Borsellino", tratto dall'omonimo libro pubblicato da Mondadori. In scena Giuseppe Ayala che leggerà i suoi testi, con il contributo di Ennio Speranza. Musiche Matteo Cremolini. Info 0823 444 051. Cinema PAN Dalle 17 al museo Pan, via dei Mille 60, incontro con Salvator Piscicelli nell'ambito della presentazione del libro "Alle origini di Gomorra. Salvatore Piscicelli tra Nuovo cinema e Neotelevisione" (Liguori editore) di Francesco Crispino. Interverranno Valerio Caprara, Peppe Lanzetta, Franco Monteleone. SANT'ANASTASIA Dalle 18.30 nella sala Consiliare del Comune di Sant'Anastasia, Ermanno Corsi presenterà il volume edito da Liguori, "L'alba del cinema in Campania - Dalle origini alla Grande Guerra (1895-1918)", a cura di Pasquale Iaccio, con prefazione di Pierre Sorlin. Introduce Lucia Stefanelli Cervelli. Si tratta della prima ricostruzione storiografica dell'immediato successo che l' invenzione dei Lumière registrò a Napoli. Interverranno Mario Franco, Mariangela Palmieri e il sindaco Carmine Esposito. Precede proiezione del documentario "Le origini del cinema a Napoli". Agenda STUDI FILOSOFICI Dalle 15 nella sede dell'Istituto Italiano per gli Studi Filosofici, in via Monte di Dio 14, in occasione del venticinquesimo anniversario della scomparsa di Eduardo Scarano si svolgeranno i lavori del convegno sul tema "Eduardo Scarano. Uno scienziato antesignano della epigenetica". Relazioni di Maurizio Iaccarino, Giuseppe Geraci, Giorgio Bernardi, Maurizio Brunori, Mosé Rossi, Maurizio D'Esposito, Richard L. Momparler, Mario Mancini. VOMERO Fino a domenica al Vomero, in via Merliani, "Artisti sotto il cielo", di Silvana Fumo, in collaborazione con il presidente della quinta Municipalità Mario Coppeto. Da San Gregorio Armeno artigiani per realizzare dal vivo presepi e pastori di tutte le dimensioni. MOSTRA D'OLTREMARE Dalle 10 alle 23 alla Mostra d'Oltremare, via Kennedy 54, "Showcolate", tra animazioni e mercatini, gadget e tanta cioccolata. SALA NUGNES Dalle 11 Angelo Del Giudice e l'artista Francesco Merola presenteranno nella sala Nugnes del Consiglio Comunale di Napoli, via Verdi (quarto piano), la manifestazione "Merola canta Merola" che si terrà domenica al teatro Palapartenope. ANIDA Dalle 10.30 nella sede dell'Anida, piazza Cavour 38, progetto "Diversamente Moda", rivolto alla realizzazione di un laboratorio sperimentale di diversamente abili per la produzione di capi di abbigliamento rivolti al settore dell'alta moda. Info 081 442 0084. FONDAZIONE MORRA Dalle 19 alla Fondazione Morra, palazzo Ruffo di Bagnara, piazza Dante 89, "Atlante della Fertilità", un progetto espositivo di Domenico Mennillo con tre stanze-installazioni legate ai lavori poetici, visivi e sonori. Info 081 564 1655. MARANO Dalle 20 nel Convento Santa Maria degli Angeli, Marano, "Tombolata Show" con Emilio Massa, con  "panarielli" di legno di castagno fatti a mano e al popolare "chiammata" numerica affidata al personaggio di un'anziana signora, che, con la saggezza popolare, mescola al gioco la sua storia. Ingresso 5 euro. Info 392 296 62191. POGGIOMARINO Dalle 18 nell'auditorio dell'Istituto superiore "Leonardo Da Vinci" di Poggiomarino, incontro con Aldo Masullo per il suo "La libertà e le occasioni". Info edizioni Phoebus 081 522 1014. MARCIANISE Dalle 19 al centro commerciale Campania di Marcianise, "Aspettando il Terra Madre Day", che domani si festeggerà in tutto il mondo, serata di beneficenza per "Mille orti in Africa", con degustazione dedicata ai dolci della tradizione natalizia campana. Info 0823 696 037. CERRETO SANNITA Dalle 20.30 all'Istituto "Carafa Giustiniani" di Cerreto Sannita (Benevento), prima edizione di Live x Tlethon", evento di solidarietà che riunisce oltre 50 artisti della Valle Telesina per realizzare una raccolta a fondi a sostegno della lotta contro le malattie genetiche e, in particolare, la distrofia muscolare. SALERNO COMICON Fino a domenica nel complesso monumentale Santa Sofia "Salerno Comicon": dalle 15.10 Area Gioco. Dalle 16.30 Linea d'Ombra e Hobos Factory presentano il progetto documentario per giovani filmare. Dalle 17 Giffoni Experience presenta "She Died", il fumetto incontra le web series. Dalle 20sketching session con Daniela Di Matteo e Federico Vastarini, dj set con Carlos Valderrama, ospiti "Amici poject". Dalle 20.10 "I Corti di Masterclass". Programma completo sul sito www. comicon. it/salerno/. SALERNO GIULLARE Dalle 19 al teatro del Giullare di Salerno, via Vernieri traversa Incagliati 2, appuntamento culturale con il rettore dell'Università degli Studi di Salerno, Raimondo Pasquino, che parlerà del ruolo conquistato dall'Ateneo salernitano nello scacchiere culturale e scientifico italiano. Info 089 220 261. 
