Una inchiesta interna all'Atac per fare luce su un episodio che vedrebbe protagonista un autista, colpevole - stando alla denuncia - di aver insultato una donna asiatica alla semplice richiesta di informazioni. "Un autista Atac ha risposto con epiteti irripetibili alla richiesta di informazioni da parte di informazioni da parte di una signora asiatica", racconta Domenico Durastante, consigliere Pd del XII Municipio. "Il fatto - spiega -  è successo stamani alle 9.25 al capolinea della metro Laurentina. Un signore di mezza età ha chiesto all'autista di moderare il tono esigendo buona educazione e l'autista è stato allontanato da quattro colleghi. Il signore di mezza età ha chiamato i carabinieri". Durastante chiede che l'Atac intervenga "sospendendo l'autista dal servizio perché evidentemente inadatto al servizio pubblico. Eventi come questi compromettono seriamente l'immagine della municipalizzata ponendola ben al di sotto degli standard delle altre capitali europee. Il Comune di Roma e i vertici dell'Atac - conclude il consigliere - stilino un codice deontologico da far sottoscrivere ai propri dipendenti e allontani quelli che si rendono protagonisti di simili e deprecabili eventi". In serata la risposta dell'azienda. "Nel pomeriggio è stata aperta una inchiesta interna di Atac che servirà ad approfondire l'accaduto ed eventualmente a emettere sanzioni disciplinari", annuncia l'amministratore delegato di Atac spa Adalberto Bertucci. "Episodi come quelli denunciati, se accertati - aggiunge - sono assolutamente da condannare; per questo abbiamo avviato immediatamente un'inchiesta. Relativamente al codice deontologico che Atac dovrebbe varare, voglio precisare che - conclude - tutto ciò esiste già sotto forma di norme interne e leggi che regolano il comportamento dei lavoratori del trasporto pubblico". 
ROMA - Berlusconi "ha riportato il paese agli standard di corruzione della vecchia Italia, della tanto vituperata prima repubblica". Lo ha detto Massimo D'Alema arrivando alla festa dell'Unità di Roma commentando le ultime notizie emerse dall'inchiesta sulla cosiddetta P3. "Emerge intorno al potere berlusconiano una rete di interessi, una rete affaristica che appare come un vero e proprio sistema di potere - dice il presidente del Copasir - non si tratta di casi singoli come dice il premier ma di qualcosa che assomiglia alla rete degli anni '90". Secondo D'Alema "Berlusconi ha sottovalutato" la vicenda e "ho trovato incredibile la sua battuta sul fatto che certe cose accadono anche a preti e carabinieri. Questa vicenda fa venire alla luce la crisi di un sistema di potere, la crisi di un governo, la crisi di un leader che ha riportato il paese agli standard di corruzione della vecchia italia, della tanto vituperata prima repubblica". E come negli anni 90, D'Alema rievoca una soluzione politica di "unità nazionale". "Se il governo cade è molto probabile che si vada alle elezioni perché Berlusconi le vuole molto più di Di Pietro. Però sarebbe più giusto un governo di transizione con chi ci sta, come nel '94. Non credo che in una democrazia parlamentare cambiare il premier sia un ribaltone. Nel '94 ci fu una fase di transizione e io ricordo che quando proposi al mio partito di sostenere Dini mi sentii dare del traditore ma attraverso quella fase noi costruimmo una nova prospettiva per il Paese, facemmo l'Ulivo e poi vincemmo e governammo 5 anni". Il governo di transizione per D'Alema avrebbe il compito di fare una nuova legge elettorale e affrontare la crisi economica, e poi andare al voto. "Noi non sappiamo se il governo cadrà ma credo che più diciamo che se Berlusconi cade si va alle elezioni, più puntelliamo Berlusconi". "Il governo è al suo minimo storico di popolarità e consenso, secondo quanto emerge dagli ultimi sondaggi e credo che la manovra abbia contribuito perché ingiusta", ha aggiunto D'Alema. "In un momento difficile i sacrifici vanno ripartiti secondo le possibilità di ciascuno ma la manovra alla fine colpisce solo i più deboli, perciò è sbagliata checché ne dica Tremonti".  "Siamo di fronte ad una grande crisi nazionale e il fallimento della destra rischia di portare con sè il destino degli italiani. Se la gente non torna a buttarsi nella mischia della battaglia sociale tra qualche anno potrebbe essere tardi", ha detto ancora D'Alema. Quanto all'osservazione fatta oggi dal segretario del Pd Bersani, secondo il quale è il ministro dell'Economia a prendere tutte le decisioni in questo governo, D'Alema aggiunge una battuta: "Berlusconi comanda sulle cose che lo interessano, sul resto delega a Tremonti". Leggi i commenti I commenti dei lettori 
ROMA - Chi stupra donne e bambini merita subito il carcere e la Consulta 'sbaglia' prevedendo misure alternative. Il ministro per le Pari opportunità, Mara Carfagna, non usa mezzi termini sulla decisione della Corte costituzionale che permette misure alternative al carcere per i più gravi reati sessuali. "Non esiste - ha osservato - e non possiamo accettare una 'classifica della brutalità': per noi, cioè per coloro che hanno scritto ed approvato questa legge, chi violenta una donna o, peggio, un bambino deve filare dritto in carcere, senza scusanti, da subito". E aggiunge: "L'intervento della Corte - ha continuato Carfagna - è giustificazionista, lontano dal sentire dei cittadini, e, purtroppo, ci allontana, sebbene di poco, dalla strada verso il rigore e la tolleranza zero contro i crimini sessuali che questa maggioranza ha intrapreso sin dall'inizio della legislatura". Poi il ministro si è detta certa che i magistrati continueranno ad agire con la dovuta sensibilità di fronte a casi di violenza: "Sono sicura - ha sottolineato - valuteranno con estrema severità le esigenze di carcerazione preventiva di chi commette reati tanto odiosi. Restano in vigore tutte le altre parti del provvedimento e tra queste l' eliminazione dei benefici premiali, quali arresti domiciliari o sconti di pena, la difesa gratuita per le vittime e le aggravanti grazie alle quali ora chi stupra una donna rischia fino a 14 anni di carcere". 
Il suo primo obiettivo sarà liberare risorse per i giovani ricercatori: «Sono loro il futuro dell’ateneo». Parola di Angelo Riccaboni, il nuovo rettore dell’università di Siena. Il preside di Economia ce l’ha fatta per un pugno di voti, appena sedici, a uscire vincente dal ballottaggio con Silvano Focardi, suo predecessore in via Banchi di Sotto: 373 contro 357 l’esito della votazione, con 28 schede bianche e 19 nulle. Il nuovo rettore sembra avere già le idee ben chiare per il domani: «La prima cosa che farò  dice  sarà ascoltare le diverse componenti universitarie, dal personale agli studenti, e naturalmente le comunità scientifiche. Dal punto di vista della didattica, l’obiettivo è convocare al più presto una conferenza di ateneo per discutere della nuova riforma mentre, da quello della ricerca, la priorità assoluta è liberare fondi per i giovani». Un successo, quello di Riccaboni, legato probabilmente a due elementi su tutti gli altri: l’età  -  51 anni contro i 63 di Focardi, che ne fanno una garanzia di ricambio generazionale - e il piglio manageriale di uno che per mestiere e formazione è abituato ad avere a che fare con i bilanci. Dote non di poco conto se si considera che il neo eletto dovrà guidare per quattro anni, fino al 2014, un ateneo che è riuscito a piazzarsi nella classifica del Censis al secondo posto, in termini di qualità, fra quelli italiani di medie dimensioni (da 10 mila a 20 mila iscritti) ma al tempo stesso alle prese con una grave crisi finanziaria da cui è necessario tentare di riemergere il prima possibile, con un deficit di 32 milioni di euro sul 2010 e una valanga di debiti pregressi, già oggetto di indagini da parte della magistratura. Una vittoria, come dimostrano i risultati, rimasta fino all’ultimo momento tutt’altro che scontata. Dalle precedenti tornate elettorali Riccaboni era emerso come favorito, sì, ma con poche decine di voti di vantaggio rispetto al suo sfidante. Nel turno del 7 luglio aveva ottenuto 281 preferenze, contro le 231 di Focardi. La settimana successiva la distanza tra i due si era ridotta, con 305 schede a favore del preside di Economia e 281 per il rettore uscente. Era sembrato insomma che i trenta voti persi dal terzo sfidante, l’ex preside di Ingegneria Antonio Vicino, che da 181 era passato a 151 preferenze vedendosi così sfuggire la possibilità di accedere al ballottaggio, si fossero distribuiti in modo tale da favorire Focardi rispetto a Riccaboni. Nessuno dei due, in ogni caso, si era avvicinato alla maggioranza assoluta richiesta per poter essere eletto in una delle prime due fasi, e i giochi sono rimasti aperti fino all’ultimo momento. 
L'ospedale milanese Niguarda vara un nuovo modello di sanità. Dice addio ai vecchi reparti, con un numero di letti ben definito e un primario che governa la corsia con il suo staff medico. Questo fa parte del passato. D’ora in avanti ci saranno delle nuove unità di degenza, con varie specialità mediche e chirurgiche, dove i malati verranno assistiti in base “all’intensità di cura” di cui hanno bisogno. Tradotto significa che il medico non avrà più il suo specifico reparto in cui visitare i suoi pazienti. Ma sarà lui a muoversi andando al letto del malato in questo o in quel settore, secondo il livello di cura richiesto. Una rivoluzione già varata qualche anno fa dall’Humanitas, e ora per la prima volta il processo di innovazione coinvolge una struttura pubblica come quella del Niguarda. A favorire questo cambio di rotta è la ricostruzione dell’ospedale in chiave moderna. Il primo blocco (quello Sud), un’enorme costruzione costata 130 milioni, è stato completato e dalla prossima settimana inizia la lunga e complessa fase del trasferimento delle attività che riguarda sette grandi specialità. Si tratta della cardiologia e della cardiochirurgia (che traslocheranno da lunedì in poi) e poi, tra agosto e settembre, sarà la volta di tutta la radiologia, delle chirurgie e dei trapianti d’organo. Per ottobre l’operazione si conclude con l’oncologia e l’ematologia. Per Niguarda è un cambiamento epocale ma dentro l’ospedale questa rivoluzione è vissuta con un forte senso di preoccupazione. «Una sanità moderna fa piacere a tutti — spiega Sonia Ribera, medico di ematologia e delegata della Cgil — però per evitare un salto nel buio, abbiamo sollecitato i vertici dell’ospedale a fare i conti anche con medici e infermieri che saranno chiamati a gestire in prima persona questa nuova organizzazione sanitaria». Il sindacato teme che con l’annullamento dei reparti e la creazione di unità di degenza dentro le quali si trovano ad operare diverse équipe di medici, un camice bianco si possa trovare ad affrontare un caso che non sia di sua stretta competenza. Dice ancora Sonia Ribera: «Se si crea una grande unità chirurgica con diverse specialità, c’è il rischio che, soprattutto di notte quando il personale di guardia è poco, un medico esperto in protesi d’anca si trovi a dover assistere anche una donna reduce da un intervento ginecologico. E siccome non esistono i medici tuttologi, chiediamo all’amministrazione di aprire una trattativa sulla nuova organizzazione del lavoro, anche nell’interesse del malato». Il “blocco Sud” è quello che viene definito una struttura sanitaria di alto livello con 469 posti letto e, tra l’altro, 27 postazioni di terapia intensiva, 77 ambulatori, 17 sale operatorie. La facciata del blocco è costituita dallo storico padiglione Ponti, ristrutturato integralmente e inglobato dentro la nuova struttura, caratterizzata da una hall gigantesca, che ospita 28 sportelli per la prenotazione degli esami e l’accettazione dei pazienti che devono essere ricoverati. E mentre il Niguarda provvede a far vivere il “blocco Sud”, sono già stati piantati i paletti per il cantiere del “blocco Nord”, quello che ospiterà tutte le altre specialità mediche che ancora per qualche anno dovranno stare nei vecchi padiglioni, quelli che risalgono agli anni Trenta. 
Scarico di responsabilità. Il faro si accende su chi doveva controllare che venissero eseguite le bonifiche, su chi ha dato autorizzazioni per i “piani scavo”, chiuso un occhio davanti a certificazioni che riguardavano un terreno invece che un altro. Tutto senza il dovuto scrupolo, come lascia intendere il gip Fabrizio D’Arcangelo nell’ordinanza che ha portato al sequestro dell’intera area su cui Corrado Zunino aveva fondato il suo sogno immobiliare. Comune, Provincia, Regione, la stessa Arpa, l’Agenzia regionale per l’ambiente. Ognuno di loro ha messo almeno una firma su una delle autorizzazioni che, negli ultimi 15 anni, hanno permesso di trasformare l’ex area industriale della Montedison in una zona di espansione residenziale. Ce n’è per tutti, ma con quale grado di responsabilità è quello che stanno cercando di capire le Fiamme gialle, coordinate dai pm Laura Pedio e Gaetano Ruta. «Sono venuti a mancare i principali strumenti di controllo da parte degli Enti preposti alla realizzazione degli interventi, ci si è basati solo su dati di parte», affonda l’ordinanza, che ricostruisce come non sia stata «rilasciata una vera e propria certificazione di avvenuta bonifica (che la normativa pone in capo alla Provincia) ma sono state rilasciate, previo parere degli enti partecipanti alle riunioni in Comune, delle attestazioni di conformità al progetto». È uno dei nodi: la legge sulla compatibilità ambientale esige quella certificazione, non surrogati, per il rilascio delle concessioni edilizie. Anche il Comune, nelle parole del gip, (non) ha fatto la sua parte: «Secondo l’Arpa emerge sia dai monitoraggi eseguiti sulle acque durante i lavori di bonifica, sia da quelli successivi, che non si è tenuto conto della falda sospesa (la “faldina”, una delle presunte fonti dell’inquinamento) benché se ne conoscesse l’esistenza sia da parte del Comune sia da parte dei privati». Semplice incuria? Pasticcio all’italiana, in cui non si capisce mai chi debba controllare cosa? Oppure interesse di qualcuno a permettere l’edificazione del quartiere modello senza andare troppo per il sottile? Ora, intanto, è il momento degli scaricabarile. Al sindaco non va giù che nelle relazioni agli investigatori l’Arpa si chiami fuori. «Nel 2009 l’Arpa ci ha dato rassicurazioni che nell’area non esistevano passività ambientali», dice la Moratti, precisando comunque che il Comune nei procedimenti di bonifica «ha solo un ruolo amministrativo, la competenza è di Regione e Provincia» e spiegando di aver presentato nell’ottobre scorso un esposto in procura su una discarica abusiva «minimamente rilevata da Arpa». Se l’agenzia ora si limita a ribadire il suo ruolo attivo nelle indagini, in Provincia si rimpallano le responsabilità. L’attuale giunta Podestà (premettendo che la domanda andrebbe fatta ai predecessori) fa sapere «di aver rilasciato certificazioni solo sulle aree in cui la bonifica è stata ultimata, per le altre non poteva certificare alcunché». Dallo staff dell’ex presidente Penati rispondono che «i fatti risalgono all’epoca della giunta Colli». Allontana le colpe anche la Regione: «Le competenze sull’area sono chiare: al Comune spetta l’iniziativa della bonifica, alla Provincia il controllo. Arpa mette a disposizione, se richiesto, il supporto tecnico». Pierfrancesco Majorino, Pd, attacca: «Vicenda inquietante, chi ha sbagliato paghi». 
ROMA - Chi stupra donne e bambini merita subito il carcere e la Consulta 'sbaglia' prevedendo misure alternative. Il ministro per le Pari opportunità, Mara Carfagna, non usa mezzi termini sulla decisione della Corte costituzionale che permette misure alternative al carcere per i più gravi reati sessuali. "Non esiste - ha osservato - e non possiamo accettare una 'classifica della brutalità': per noi, cioè per coloro che hanno scritto ed approvato questa legge, chi violenta una donna o, peggio, un bambino deve filare dritto in carcere, senza scusanti, da subito". E aggiunge: "L'intervento della Corte - ha continuato Carfagna - è giustificazionista, lontano dal sentire dei cittadini, e, purtroppo, ci allontana, sebbene di poco, dalla strada verso il rigore e la tolleranza zero contro i crimini sessuali che questa maggioranza ha intrapreso sin dall'inizio della legislatura". Poi il ministro si è detta certa che i magistrati continueranno ad agire con la dovuta sensibilità di fronte a casi di violenza: "Sono sicura - ha sottolineato - valuteranno con estrema severità le esigenze di carcerazione preventiva di chi commette reati tanto odiosi. Restano in vigore tutte le altre parti del provvedimento e tra queste l' eliminazione dei benefici premiali, quali arresti domiciliari o sconti di pena, la difesa gratuita per le vittime e le aggravanti grazie alle quali ora chi stupra una donna rischia fino a 14 anni di carcere". 
L'ospedale milanese Niguarda vara un nuovo modello di sanità. Dice addio ai vecchi reparti, con un numero di letti ben definito e un primario che governa la corsia con il suo staff medico. Questo fa parte del passato. D’ora in avanti ci saranno delle nuove unità di degenza, con varie specialità mediche e chirurgiche, dove i malati verranno assistiti in base “all’intensità di cura” di cui hanno bisogno. Tradotto significa che il medico non avrà più il suo specifico reparto in cui visitare i suoi pazienti. Ma sarà lui a muoversi andando al letto del malato in questo o in quel settore, secondo il livello di cura richiesto. Una rivoluzione già varata qualche anno fa dall’Humanitas, e ora per la prima volta il processo di innovazione coinvolge una struttura pubblica come quella del Niguarda. A favorire questo cambio di rotta è la ricostruzione dell’ospedale in chiave moderna. Il primo blocco (quello Sud), un’enorme costruzione costata 130 milioni, è stato completato e dalla prossima settimana inizia la lunga e complessa fase del trasferimento delle attività che riguarda sette grandi specialità. Si tratta della cardiologia e della cardiochirurgia (che traslocheranno da lunedì in poi) e poi, tra agosto e settembre, sarà la volta di tutta la radiologia, delle chirurgie e dei trapianti d’organo. Per ottobre l’operazione si conclude con l’oncologia e l’ematologia. Per Niguarda è un cambiamento epocale ma dentro l’ospedale questa rivoluzione è vissuta con un forte senso di preoccupazione. «Una sanità moderna fa piacere a tutti — spiega Sonia Ribera, medico di ematologia e delegata della Cgil — però per evitare un salto nel buio, abbiamo sollecitato i vertici dell’ospedale a fare i conti anche con medici e infermieri che saranno chiamati a gestire in prima persona questa nuova organizzazione sanitaria». Il sindacato teme che con l’annullamento dei reparti e la creazione di unità di degenza dentro le quali si trovano ad operare diverse équipe di medici, un camice bianco si possa trovare ad affrontare un caso che non sia di sua stretta competenza. Dice ancora Sonia Ribera: «Se si crea una grande unità chirurgica con diverse specialità, c’è il rischio che, soprattutto di notte quando il personale di guardia è poco, un medico esperto in protesi d’anca si trovi a dover assistere anche una donna reduce da un intervento ginecologico. E siccome non esistono i medici tuttologi, chiediamo all’amministrazione di aprire una trattativa sulla nuova organizzazione del lavoro, anche nell’interesse del malato». Il “blocco Sud” è quello che viene definito una struttura sanitaria di alto livello con 469 posti letto e, tra l’altro, 27 postazioni di terapia intensiva, 77 ambulatori, 17 sale operatorie. La facciata del blocco è costituita dallo storico padiglione Ponti, ristrutturato integralmente e inglobato dentro la nuova struttura, caratterizzata da una hall gigantesca, che ospita 28 sportelli per la prenotazione degli esami e l’accettazione dei pazienti che devono essere ricoverati. E mentre il Niguarda provvede a far vivere il “blocco Sud”, sono già stati piantati i paletti per il cantiere del “blocco Nord”, quello che ospiterà tutte le altre specialità mediche che ancora per qualche anno dovranno stare nei vecchi padiglioni, quelli che risalgono agli anni Trenta. 
Scarico di responsabilità. Il faro si accende su chi doveva controllare che venissero eseguite le bonifiche, su chi ha dato autorizzazioni per i “piani scavo”, chiuso un occhio davanti a certificazioni che riguardavano un terreno invece che un altro. Tutto senza il dovuto scrupolo, come lascia intendere il gip Fabrizio D’Arcangelo nell’ordinanza che ha portato al sequestro dell’intera area su cui Corrado Zunino aveva fondato il suo sogno immobiliare. Comune, Provincia, Regione, la stessa Arpa, l’Agenzia regionale per l’ambiente. Ognuno di loro ha messo almeno una firma su una delle autorizzazioni che, negli ultimi 15 anni, hanno permesso di trasformare l’ex area industriale della Montedison in una zona di espansione residenziale. Ce n’è per tutti, ma con quale grado di responsabilità è quello che stanno cercando di capire le Fiamme gialle, coordinate dai pm Laura Pedio e Gaetano Ruta. «Sono venuti a mancare i principali strumenti di controllo da parte degli Enti preposti alla realizzazione degli interventi, ci si è basati solo su dati di parte», affonda l’ordinanza, che ricostruisce come non sia stata «rilasciata una vera e propria certificazione di avvenuta bonifica (che la normativa pone in capo alla Provincia) ma sono state rilasciate, previo parere degli enti partecipanti alle riunioni in Comune, delle attestazioni di conformità al progetto». È uno dei nodi: la legge sulla compatibilità ambientale esige quella certificazione, non surrogati, per il rilascio delle concessioni edilizie. Anche il Comune, nelle parole del gip, (non) ha fatto la sua parte: «Secondo l’Arpa emerge sia dai monitoraggi eseguiti sulle acque durante i lavori di bonifica, sia da quelli successivi, che non si è tenuto conto della falda sospesa (la “faldina”, una delle presunte fonti dell’inquinamento) benché se ne conoscesse l’esistenza sia da parte del Comune sia da parte dei privati». Semplice incuria? Pasticcio all’italiana, in cui non si capisce mai chi debba controllare cosa? Oppure interesse di qualcuno a permettere l’edificazione del quartiere modello senza andare troppo per il sottile? Ora, intanto, è il momento degli scaricabarile. Al sindaco non va giù che nelle relazioni agli investigatori l’Arpa si chiami fuori. «Nel 2009 l’Arpa ci ha dato rassicurazioni che nell’area non esistevano passività ambientali», dice la Moratti, precisando comunque che il Comune nei procedimenti di bonifica «ha solo un ruolo amministrativo, la competenza è di Regione e Provincia» e spiegando di aver presentato nell’ottobre scorso un esposto in procura su una discarica abusiva «minimamente rilevata da Arpa». Se l’agenzia ora si limita a ribadire il suo ruolo attivo nelle indagini, in Provincia si rimpallano le responsabilità. L’attuale giunta Podestà (premettendo che la domanda andrebbe fatta ai predecessori) fa sapere «di aver rilasciato certificazioni solo sulle aree in cui la bonifica è stata ultimata, per le altre non poteva certificare alcunché». Dallo staff dell’ex presidente Penati rispondono che «i fatti risalgono all’epoca della giunta Colli». Allontana le colpe anche la Regione: «Le competenze sull’area sono chiare: al Comune spetta l’iniziativa della bonifica, alla Provincia il controllo. Arpa mette a disposizione, se richiesto, il supporto tecnico». Pierfrancesco Majorino, Pd, attacca: «Vicenda inquietante, chi ha sbagliato paghi». 
ROMA - Berlusconi "ha riportato il paese agli standard di corruzione della vecchia Italia, della tanto vituperata prima repubblica". Lo ha detto Massimo D'Alema arrivando alla festa dell'Unità di Roma commentando le ultime notizie emerse dall'inchiesta sulla cosiddetta P3. "Emerge intorno al potere berlusconiano una rete di interessi, una rete affaristica che appare come un vero e proprio sistema di potere - dice il presidente del Copasir - non si tratta di casi singoli come dice il premier ma di qualcosa che assomiglia alla rete degli anni '90". Secondo D'Alema "Berlusconi ha sottovalutato" la vicenda e "ho trovato incredibile la sua battuta sul fatto che certe cose accadono anche a preti e carabinieri. Questa vicenda fa venire alla luce la crisi di un sistema di potere, la crisi di un governo, la crisi di un leader che ha riportato il paese agli standard di corruzione della vecchia italia, della tanto vituperata prima repubblica". E come negli anni 90, D'Alema rievoca una soluzione politica di "unità nazionale". "Se il governo cade è molto probabile che si vada alle elezioni perché Berlusconi le vuole molto più di Di Pietro. Però sarebbe più giusto un governo di transizione con chi ci sta, come nel '94. Non credo che in una democrazia parlamentare cambiare il premier sia un ribaltone. Nel '94 ci fu una fase di transizione e io ricordo che quando proposi al mio partito di sostenere Dini mi sentii dare del traditore ma attraverso quella fase noi costruimmo una nova prospettiva per il Paese, facemmo l'Ulivo e poi vincemmo e governammo 5 anni". Il governo di transizione per D'Alema avrebbe il compito di fare una nuova legge elettorale e affrontare la crisi economica, e poi andare al voto. "Noi non sappiamo se il governo cadrà ma credo che più diciamo che se Berlusconi cade si va alle elezioni, più puntelliamo Berlusconi". "Il governo è al suo minimo storico di popolarità e consenso, secondo quanto emerge dagli ultimi sondaggi e credo che la manovra abbia contribuito perché ingiusta", ha aggiunto D'Alema. "In un momento difficile i sacrifici vanno ripartiti secondo le possibilità di ciascuno ma la manovra alla fine colpisce solo i più deboli, perciò è sbagliata checché ne dica Tremonti".  "Siamo di fronte ad una grande crisi nazionale e il fallimento della destra rischia di portare con sè il destino degli italiani. Se la gente non torna a buttarsi nella mischia della battaglia sociale tra qualche anno potrebbe essere tardi", ha detto ancora D'Alema. Quanto all'osservazione fatta oggi dal segretario del Pd Bersani, secondo il quale è il ministro dell'Economia a prendere tutte le decisioni in questo governo, D'Alema aggiunge una battuta: "Berlusconi comanda sulle cose che lo interessano, sul resto delega a Tremonti". Leggi i commenti I commenti dei lettori 
Una inchiesta interna all'Atac per fare luce su un episodio che vedrebbe protagonista un autista, colpevole - stando alla denuncia - di aver insultato una donna asiatica alla semplice richiesta di informazioni. "Un autista Atac ha risposto con epiteti irripetibili alla richiesta di informazioni da parte di informazioni da parte di una signora asiatica", racconta Domenico Durastante, consigliere Pd del XII Municipio. "Il fatto - spiega -  è successo stamani alle 9.25 al capolinea della metro Laurentina. Un signore di mezza età ha chiesto all'autista di moderare il tono esigendo buona educazione e l'autista è stato allontanato da quattro colleghi. Il signore di mezza età ha chiamato i carabinieri". Durastante chiede che l'Atac intervenga "sospendendo l'autista dal servizio perché evidentemente inadatto al servizio pubblico. Eventi come questi compromettono seriamente l'immagine della municipalizzata ponendola ben al di sotto degli standard delle altre capitali europee. Il Comune di Roma e i vertici dell'Atac - conclude il consigliere - stilino un codice deontologico da far sottoscrivere ai propri dipendenti e allontani quelli che si rendono protagonisti di simili e deprecabili eventi". In serata la risposta dell'azienda. "Nel pomeriggio è stata aperta una inchiesta interna di Atac che servirà ad approfondire l'accaduto ed eventualmente a emettere sanzioni disciplinari", annuncia l'amministratore delegato di Atac spa Adalberto Bertucci. "Episodi come quelli denunciati, se accertati - aggiunge - sono assolutamente da condannare; per questo abbiamo avviato immediatamente un'inchiesta. Relativamente al codice deontologico che Atac dovrebbe varare, voglio precisare che - conclude - tutto ciò esiste già sotto forma di norme interne e leggi che regolano il comportamento dei lavoratori del trasporto pubblico". 
Il suo primo obiettivo sarà liberare risorse per i giovani ricercatori: «Sono loro il futuro dell’ateneo». Parola di Angelo Riccaboni, il nuovo rettore dell’università di Siena. Il preside di Economia ce l’ha fatta per un pugno di voti, appena sedici, a uscire vincente dal ballottaggio con Silvano Focardi, suo predecessore in via Banchi di Sotto: 373 contro 357 l’esito della votazione, con 28 schede bianche e 19 nulle. Il nuovo rettore sembra avere già le idee ben chiare per il domani: «La prima cosa che farò  dice  sarà ascoltare le diverse componenti universitarie, dal personale agli studenti, e naturalmente le comunità scientifiche. Dal punto di vista della didattica, l’obiettivo è convocare al più presto una conferenza di ateneo per discutere della nuova riforma mentre, da quello della ricerca, la priorità assoluta è liberare fondi per i giovani». Un successo, quello di Riccaboni, legato probabilmente a due elementi su tutti gli altri: l’età  -  51 anni contro i 63 di Focardi, che ne fanno una garanzia di ricambio generazionale - e il piglio manageriale di uno che per mestiere e formazione è abituato ad avere a che fare con i bilanci. Dote non di poco conto se si considera che il neo eletto dovrà guidare per quattro anni, fino al 2014, un ateneo che è riuscito a piazzarsi nella classifica del Censis al secondo posto, in termini di qualità, fra quelli italiani di medie dimensioni (da 10 mila a 20 mila iscritti) ma al tempo stesso alle prese con una grave crisi finanziaria da cui è necessario tentare di riemergere il prima possibile, con un deficit di 32 milioni di euro sul 2010 e una valanga di debiti pregressi, già oggetto di indagini da parte della magistratura. Una vittoria, come dimostrano i risultati, rimasta fino all’ultimo momento tutt’altro che scontata. Dalle precedenti tornate elettorali Riccaboni era emerso come favorito, sì, ma con poche decine di voti di vantaggio rispetto al suo sfidante. Nel turno del 7 luglio aveva ottenuto 281 preferenze, contro le 231 di Focardi. La settimana successiva la distanza tra i due si era ridotta, con 305 schede a favore del preside di Economia e 281 per il rettore uscente. Era sembrato insomma che i trenta voti persi dal terzo sfidante, l’ex preside di Ingegneria Antonio Vicino, che da 181 era passato a 151 preferenze vedendosi così sfuggire la possibilità di accedere al ballottaggio, si fossero distribuiti in modo tale da favorire Focardi rispetto a Riccaboni. Nessuno dei due, in ogni caso, si era avvicinato alla maggioranza assoluta richiesta per poter essere eletto in una delle prime due fasi, e i giochi sono rimasti aperti fino all’ultimo momento. 
