MILANO - Massimiliano Allegri si è raccontato a lungo, stasera, lunedì, nel corso del programma "Premium Football Club" in  onda su Premium Calcio, rispondendo deciso ad una domanda su Ronaldinho e in qualche modo cercando di allontanare un possibile caso che cova sotto cenere. "Dinho umiliato per i 2 minuti in campo contro la Sampdoria? Io non l'ho mai umiliato" "Cambiare per cambiare non mi piace - aggiunge il tecnico - io faccio un cambio quando vedo che la squadra ha bisogno e sabato non ne aveva bisogno fino quando ho visto che Seedorf era un pò stanco. Nelle ultime partite ho messo Ronaldinho fuori, ma non c'è nulla di male, lo faccio per il bene del Milan". Poi sulle voci che vorrebbero l'attaccante del Cagliari Matri in rossonero, Allegri non si sbilancia, ma forse un po' sì... "E' un buon giocatore che sta facendo gol. A noi serve un giocatore da Milan. Se lui è da Milan? Beh, è cresciuto molto...". L'alternativa a Matri, più economica, è Alberto Paloschi, adesso a Parma ma in comproprietà con il club rossonero. E poi ancora: 'Il Milan sta bene, casi non ce ne  sono. I ragazzi hanno grandi motivazioni. Con l'arrivo di Ibrahimovic le cose sono cambiate". Parlando dei suoi primi mesi al Milan, Allegri  sottolinea l'importanza di giocatori come Andrea Pirlo ("non è in discussione, è un giocatore fondamentale per il Milan può aiutarci a fare il salto di qualità") e Rino Gattuso ("mi ha stupito piacevolmente. Ha sempre voglia di mettersi in discussione"), e definisce Ibrahimovic "leader silenzioso". "Mi ha colpito la sua disponibilità - ha detto riferendosi a Ibra - verso i compagni e la squadra. Il suo modo di trascinare". E Cassano? "E' un giocatore della Sampdoria - sorride Allegri - Pensiamo ad arrivare al mercato di gennaio primi in classifica". Leggi i commenti I commenti dei lettori 
Tempi difficili per la cultura. Le minori risorse a disposizione degli enti locali impongono una cura dimagrante per il bilancio del Comune. Il settore cultura perde intorno a 1 milione di euro, passando dai circa 7 milioni e 700mila euro a 6 milioni e 600 mila. Ma l’assessore alla Cultura Luca Sommi, nel corso della commissione Cultura spiega: “Le risorse per gli enti, Regio, teatri cittadini, associazioni resteranno quelle del 2010, risparmieremo sugli eventi, ridimensionandoli”. Una scelta ha spiegato il titolare della Cultura che va in controtendenza rispetto a quelle che potranno essere prese dagli enti locali. “Il nostro è un bilancio responsabile, che mostra grande attenzione al territorio, siamo tra i pochi a farlo”. “MENO EVENTI PIU’ RESPONSABILITA’” - Dunque sia il Regio che i teatri cittadini, già colpiti dalla riduzione del fondo per lo spettacolo come stabilito in Finanziaria, potranno continuare a contare sui soldi stanziati dal Comune. Il taglio di un milione di euro andrà a ricadere esclusivamente sugli eventi. Per ora c’è solo una vittima certa: il Parma Jazz Festival, varato l’anno scorso, nek 2011 non si farà. Anche in questo caso Sommi ha spiegato che si punterà a valorizzare l’altra kermesse, il Parma Jazz Frontiere, facendo tesoro anche dell’esperienza del “fratello” scomparso. “Forse lo anticiperemo a maggio, per garantire maggiore visibilità”. Il ridimensionamento interesserà anche il Festival della poesia, gli eventi collaterali del Festival Verdi e le iniziative a Palazzo del Governatore, ma Sommi assicura: “Le mostre continueranno”. Riduzione anche per i concerti estivi. L’assessore ha ricordato che nulla è ancora stato definito con precisione. L’obiettivo rimane quello “di non cancellare e farci venire idee”. LE BIBLIOTECHE – La seduta della commissione è stata l’occasione per presentare le nuove iniziative messe in campo dalle biblioteche civiche che strizzano un occhio a internet e ai social network per potenziare la comunicazione con utenti e cittadini. Si avvierà anche una sperimentazione sugli e-book. Collaborazione più stretta con la Palatina per far fronte alle difficoltà finanziarie. CASA DELLA MUSICA – Proseguiranno gli incontro dedicati ai rapporti tra musica e cinema. Tra gli eventi più importanti l’incontro per i 70 anni di Mina e quello dedicato agli storytellers americani. Continueranno anche i programmi per le scuole, con il progetto “Museo e nuove tecnologie”, indirizzato alle medie per coinvolgere i ragazzi in percorso di apprendimento multidisciplinare, attraverso materiale librario, informatico e musicale. Per le primarie si ripropone “Opera per le scuole”, nel 2011 incentrata su “L’elisir d’amore” di Gaetano Donizetti. L’istituzione conferma il suo impegno in ambito concertistico con “I concerti della Casa della musica” e la rassegna “Traiettorie” dedicata alla musica moderna. 
Maria Concetta Riina, la figlia 35enne del capomafia Totò Riina, è stata rinviata a giudizio dal giudice del Tribunale di Tricase (Lecce), Annalisa De Benedictis, con l'accusa di frode informatica. La Riina, secondo le poche informazioni apprese, si sarebbe impossessata di poco più di duemila euro dal conto corrente intestato a un sacerdote del basso Salento. Il denaro, che doveva essere utilizzato per contribuire al sostentamento del clero della diocesi di Ugento-Santa Maria di Leuca, è stato dirottato a una filiale di Palermo delle Poste. Le indagini sono state coordinate dal sostituto procuratore della Repubblica Maria Cristina Rizzo dopo la denuncia del religioso. Il processo si terrà il prossimo 2 febbraio. 
ROMA - Spesso nel corso degli anni, riferendo della scomparsa di questo o di quel veterano del cinema, i giornali hanno utilizzato espressioni del tipo "addio all'ultimo dei grandi". Ma mai come nel caso di Mario Monicelli questo modo di dire si sgancia dal luogo comune, diventando verità assoluta: perché questo immenso autore nostrano è davvero un personaggio unico, nel panorama della settima arte. Padre fondatore ed esponente più autentico - cinico, disincantato, eppure carico di passione civile - di quella nobile tradizione che va sotto il nome di commedia all'italiana. Un genere che al suo genio, al suo talento, deve tantissimo. Come dimostra l'elenco dei suoi film più noti (in tutto ne ha girati quasi settanta): da La grande guerra a I soliti ignoti , da Amici miei a Guardie e ladri , da L'armata Brancaleone a La ragazza con la pistola . Così come a lui devono tantissimo i migliori attori italiani del Novecento, a cui ha regalato ruoli indimenticabili: da Vittorio Gassman a Totò, da Marcello Mastroianni ad Alberto Sordi passando per Monica Vitti. FOTO La vita / I film, le locandine L'INTERVISTA "Tagli alla cultura, non avremo più film" VIDEO "Italiani, pavidi oggi come con Mussolini" L'INTERVISTA "Monti, il mio rione" SCHEDA La filmografia Toscanaccio di origine e di temperamento, Monicelli nasce a Viareggio il 15 maggio del 1915. Figlio di Tomaso, critico teatrale e giornalista, dopo la laurea in storia e filosofia a Pisa Mario esordisce nel cinema nel 1932 con il corto, firmato insieme ad Alberto Mondadori, Cuore rivelatore . Emigrato nella Roma fascista, il regista si ambienta subito nella capitale dell'Italia mussoliniana: anche se, come tutti i giovani di temperamento un po' anarchico, soffre la mancanza di libertà imposta dal regime. E così è solo nel dopoguerra, nel Paese diventato repubblicano, che insieme ad autori come Dino Risi, Luigi Comencini e Steno inventa, e rende grande, il filone aureo della commedia all'italiana. Raccogliendo enormi successi di pubblico, ma anche riconoscimenti ufficiali: ad esempio il suo Guardie e ladri ottiene due premi a Cannes nel '51, mentre I soliti ignoti viene nominato agli Oscar. Per non parlare dell'exploit di La grande guerra (1959), trionfatore a Venezia con il Leone d'oro. Opere di enorme valore, che esprimono al meglio lo stile peculiare di Monicelli: un misto di intelligenza applicata alle cose, di umanità disincantata e dolente, di amore per i perdenti e per chi non riesce fino in fondo ad adeguarsi alle regole del mondo. Il tutto filtrato attraverso un sorriso amaro che ritroviamo sul volto di quasi tutti i protagonisti dei suoi film. Dopo aver cavalcato l'onda lunga del genere negli anni Cinquanta e Sessanta, nei più complessi e travagliati Settanta Monicelli non perde la sua carica innovativa: nel 1975 raccoglie l'ultima volontà di Pietro Germi che gli affida la realizzazione di Amici miei , film diventato un cult assoluto; mentre nel 1977 recupera la dimensione tragica con Un borghese piccolo piccolo , interpretato da un grande Alberto Sordi. Seguono, nei decenni successivi, varie altre regie, tra cui spiccano Il marchese del Grillo (1981), Speriamo che sia femmina (1985) e il feroce Parenti serpenti (1993). Dopo un periodo di inattività, dovuto a motivi di salute ma anche in parte a difficoltà produttive, qualche anno fa, nel 2006, arriva il tanto desiderato ritorno sul set di un film: è Le rose del deserto , liberamente ispirato a Il deserto della Libia di Mario Tobino e a Guerra d'Albania di Giancarlo Fusco. Opera impegnativa, sul filone "italiani brava gente" mandati a morire lontano. Per Monicelli un ritorno da leone, comunque venga giudicata la pellicola. Poco dopo, il ritorno alla Mostra di Venezia, per presentare un cortometraggio dedicato al quartiere romano in cui è vissuto e si è sempre sentito a casa: il Rione Monti. L'anno dopo, ancora in Laguna, è tra i personaggi applauditi con più calore, nel corso della cerimonia inaugurale del festival. Ai cronisti che lo intervistano, al Lido, parla chiaro come sempre, con una verve e una lucidità invidiabili: parla di un'Italia "dal pensiero unico", lamenta il rischio vicinissimo di "un fascismo sotto altre forme". E ai giovani che vogliono avvicinarsi al cinema, lascia un consiglio prezioso: "Scegliere storie di una semplicità elementare, che è la cosa più difficile. Non  mettere troppe cose e troppi personaggi nel tentativo di renderle interessanti.  Sono le storie semplici che nel tempo continuano a emozionare". Ma non c'è solo voglia di cinema, nella parte finale della sua vita. Nell'ultimo anno, infatti, il regista fa sentire forte il suo sostegno alle proteste contro i tagli alla cultura. E qualche mese fa incontra anche gli studenti in rivolta alla Terza università della capitale. A dimostrazione della sua volontà di non arrendersi. 
Carmelo Filocamo, per gli enigmisti Fra Diavolo (1929-2010), era un professore di letteratura italiana ed è stato a lungo preside di un Istituto tecnico turistico, a Locri. La sua passione per la letteratura lo aveva portato in gioventù a seguire le lezioni del grande critico Giacomo Debenedetti, all'Università di Messina: l'altro allievo debenedettiano era Walter Pedullà. A differenza di quest'ultimo, Filocamo non divenne un ricercatore e poi un professore universitario: insegnò lettere nelle scuole medie superiori, partecipò a diverse iniziative culturali locali ma poi, sulla base anche di un precoce apprendistato enigmistico, con la letteratura scelse, soprattutto, di giocare. Era un grande rovesciatore di testi. Il suo capolavoro, sempre citato, è Riso Novello, con cui rovesciò il Pianto Antico di Carducci mantenendo rime e prosodia: PIANTO ANTICO / RISO NOVELLO L'albero a cui tendevi / L'erba onde ritraevi la pargoletta mano / il grosso tuo piedone il verde melograno / il perlato risone dà bei vermigli fior, / coi suoi chicchi rosé, nel muto orto solingo / fuor di stipata selva rinverdì tutto or ora / canora ormai ingiallì e giugno lo ristora / dicembre lo intristì di luce e di calor. / di fitta neve e gel. Tu fior de la mia pianta / Io frutto di tua frasca percossa e inaridita, / florida e verde forte, tu de l'inutil vita / io di solerte morte estremo unico fior, / primo multiplo odor, sei ne la terra fredda, / sono nel cielo caldo, sei ne la terra negra; / sono nel ciel fulgente; né il sol più ti rallegra / luna mi fa dolente né ti risveglia amor. / e m'addorme rancor. (da: Tuttolibri ; poi in Giampaolo Dossena, T'odio, empia vacca! Rizzoli 1994) 
ROMA - La notizia della morte di Mario Monicelli, precipitato dal quinto piano dell'ospedale romano San Giovanni, nel quale era ricoverato da un giorno, in pochissimo tempo ha fatto il giro del web. Commenti, foto, ricordi, riflessioni sono comparsi velocemente su Facebook e Twitter, mentre su YouTube è partito il click dei video del regista. "Ci lascia un grande maestro", "un inchino", "gigante", "era un bell'uomo", "era un uomo vero" sono solo alcuni dei tantissimi commenti che si leggono su Facebook in ricordo del grande regista. Ma ce n'è anche qualcuno più amaro, "La sua rassegnazione è poco poco anche la nostra, maestro, chi mai la capirà". Su Twitter colpisce la notizia rilanciata in tante lingue, a testimonianza della popolarità mondiale di Monicelli. E tutti si soffermano sulla genialità, sulla sincerità ma anche sul coraggio del regista "a schiena dritta". "Gran cineasta gracias!" si legge, oppure "que noticia orrivel". E poi, pioggia di tweet dall'Italia ("piango dentro", "non resta che levarsi il cappello",  ma anche "Monicelli ci ha mandato a fare in c..."). Scorrono sul web, su YouTube, i tanti video del regista: i trailer dei film ma anche le sue tante partecipazioni alle manifestazioni come il No B Day, e le trasmissioni televisive, come Rai per una notte dello scorso 25 marzo, forse la sua ultima e un po' il suo testamento. "Gli italiani hanno perso l'orgoglio e la spinta personale - disse con amarezza - la speranza è una trappola inventata da chi comanda, ci vorrebbe la rivoluzione". 
MODENA  - Modena e Cittadella pareggiano 1-1 nel posticipo della 17/a giornata di serie B e compiono assieme un piccolo passo in avanti verso la salvezza. Un pareggio giusto al termine di 90' equilibrati in cui il Modena non è mai riuscito a far valere il fattore campo. PRIMO TEMPO EQUILIBRATO - Gara in avvio scoppiettante. Partono meglio i padroni di casa che sfiorano per tre volte il bersaglio in 3' con Cani, Bellucci e Pasquato, replica per le rime il Cittadella che tra il 14' e il 24' sfiora il vantaggio con Bellazzini (2) e Musso. Poi bisogna attendere l'avvio di ripresa per assistere ad un altro brivido: lo provoca Pasquato che costringe a un colpo di reni Villanova per alzare in angolo un tiro deviato. BOTTA E RISPOSTA IN 2' - Il Cittadella non s'impressiona e, dopo aver mancato il gol con Piovaccari, passa al 61' con Gabbiadini, subentrato al 26' all'infortunato Nassi, che salta in contropiede due avversari e batte Alfonso in uscita con un preciso sinistro dal limite. Il Modena reagisce d'orgoglio e pareggia immediatamente con Cani che, 2' dopo, infila il primo palo con un sinistro radente da fuori area. FINALE DI MARCA GIALLOBLU - I canarini insistono ma riescono a rendersi pericolosi solo nel finale (87') quando Bellucci sfiora il palo su punizione da fuori e poi, 1' dopo, con Mazzarani che impegna Villanova con un tocco ravvicinato su azione d'angolo. Il Cittadella resiste e porta a casa un punto prezioso che conferma il periodo di ripresa. MODENA-CITTADELLA 1-1 (0-0) Modena (4-2-3-1): Alfonso; Gozzi, Perna, Carini, Milani; Luisi, Colucci; Mazzarani, Bellucci, Pasquato( st 40' Gilioli); Cani. A disp. Guardalben, Stanco, Fiandaca, Giampà, Canzian, Signori. All. Bergodi Cittadella (4-3-1-2): Villanova; Manucci, Nocentini, Gorini, Marchesan; Dalla Bona, Musso, Volpe ( st 25' Carteri); Bellazzini; Nassi ( pt 27' Gabbiadini), Piovaccari. A disp. Pierobon, Gasparetto, Semenzato, Carra, Job. All. Foscarini Arbitro: Giacomelli di Trieste. Reti: st 16' Gabbiadini, 18' Cani Note: serata serena e fredda, terreno in discrete condizioni, spettatori 3000 circa. Presente in tribuna il Commissario Tecnico, dell'Under 21, Ciro Ferrara. Calci d'angolo 4 a 3 per il Modena. Recupero: pt 1', st 3' Ammoniti: Perna, Colucci e Pasquato del Modena, Marchesan e Piovaccari del Cittadella. Leggi i commenti I commenti dei lettori 
ROMA - Spesso nel corso degli anni, riferendo della scomparsa di questo o di quel veterano del cinema, i giornali hanno utilizzato espressioni del tipo "addio all'ultimo dei grandi". Ma mai come nel caso di Mario Monicelli questo modo di dire si sgancia dal luogo comune, diventando verità assoluta: perché questo immenso autore nostrano è davvero un personaggio unico, nel panorama della settima arte. Padre fondatore ed esponente più autentico - cinico, disincantato, eppure carico di passione civile - di quella nobile tradizione che va sotto il nome di commedia all'italiana. Un genere che al suo genio, al suo talento, deve tantissimo. Come dimostra l'elenco dei suoi film più noti (in tutto ne ha girati quasi settanta): da La grande guerra a I soliti ignoti , da Amici miei a Guardie e ladri , da L'armata Brancaleone a La ragazza con la pistola . Così come a lui devono tantissimo i migliori attori italiani del Novecento, a cui ha regalato ruoli indimenticabili: da Vittorio Gassman a Totò, da Marcello Mastroianni ad Alberto Sordi passando per Monica Vitti. FOTO La vita / I film, le locandine L'INTERVISTA "Tagli alla cultura, non avremo più film" VIDEO "Italiani, pavidi oggi come con Mussolini" L'INTERVISTA "Monti, il mio rione" SCHEDA La filmografia Toscanaccio di origine e di temperamento, Monicelli nasce a Viareggio il 15 maggio del 1915. Figlio di Tomaso, critico teatrale e giornalista, dopo la laurea in storia e filosofia a Pisa Mario esordisce nel cinema nel 1932 con il corto, firmato insieme ad Alberto Mondadori, Cuore rivelatore . Emigrato nella Roma fascista, il regista si ambienta subito nella capitale dell'Italia mussoliniana: anche se, come tutti i giovani di temperamento un po' anarchico, soffre la mancanza di libertà imposta dal regime. E così è solo nel dopoguerra, nel Paese diventato repubblicano, che insieme ad autori come Dino Risi, Luigi Comencini e Steno inventa, e rende grande, il filone aureo della commedia all'italiana. Raccogliendo enormi successi di pubblico, ma anche riconoscimenti ufficiali: ad esempio il suo Guardie e ladri ottiene due premi a Cannes nel '51, mentre I soliti ignoti viene nominato agli Oscar. Per non parlare dell'exploit di La grande guerra (1959), trionfatore a Venezia con il Leone d'oro. Opere di enorme valore, che esprimono al meglio lo stile peculiare di Monicelli: un misto di intelligenza applicata alle cose, di umanità disincantata e dolente, di amore per i perdenti e per chi non riesce fino in fondo ad adeguarsi alle regole del mondo. Il tutto filtrato attraverso un sorriso amaro che ritroviamo sul volto di quasi tutti i protagonisti dei suoi film. Dopo aver cavalcato l'onda lunga del genere negli anni Cinquanta e Sessanta, nei più complessi e travagliati Settanta Monicelli non perde la sua carica innovativa: nel 1975 raccoglie l'ultima volontà di Pietro Germi che gli affida la realizzazione di Amici miei , film diventato un cult assoluto; mentre nel 1977 recupera la dimensione tragica con Un borghese piccolo piccolo , interpretato da un grande Alberto Sordi. Seguono, nei decenni successivi, varie altre regie, tra cui spiccano Il marchese del Grillo (1981), Speriamo che sia femmina (1985) e il feroce Parenti serpenti (1993). Dopo un periodo di inattività, dovuto a motivi di salute ma anche in parte a difficoltà produttive, qualche anno fa, nel 2006, arriva il tanto desiderato ritorno sul set di un film: è Le rose del deserto , liberamente ispirato a Il deserto della Libia di Mario Tobino e a Guerra d'Albania di Giancarlo Fusco. Opera impegnativa, sul filone "italiani brava gente" mandati a morire lontano. Per Monicelli un ritorno da leone, comunque venga giudicata la pellicola. Poco dopo, il ritorno alla Mostra di Venezia, per presentare un cortometraggio dedicato al quartiere romano in cui è vissuto e si è sempre sentito a casa: il Rione Monti. L'anno dopo, ancora in Laguna, è tra i personaggi applauditi con più calore, nel corso della cerimonia inaugurale del festival. Ai cronisti che lo intervistano, al Lido, parla chiaro come sempre, con una verve e una lucidità invidiabili: parla di un'Italia "dal pensiero unico", lamenta il rischio vicinissimo di "un fascismo sotto altre forme". E ai giovani che vogliono avvicinarsi al cinema, lascia un consiglio prezioso: "Scegliere storie di una semplicità elementare, che è la cosa più difficile. Non  mettere troppe cose e troppi personaggi nel tentativo di renderle interessanti.  Sono le storie semplici che nel tempo continuano a emozionare". Ma non c'è solo voglia di cinema, nella parte finale della sua vita. Nell'ultimo anno, infatti, il regista fa sentire forte il suo sostegno alle proteste contro i tagli alla cultura. E qualche mese fa incontra anche gli studenti in rivolta alla Terza università della capitale. A dimostrazione della sua volontà di non arrendersi. 
MILANO - Massimiliano Allegri si è raccontato a lungo, stasera, lunedì, nel corso del programma "Premium Football Club" in  onda su Premium Calcio, rispondendo deciso ad una domanda su Ronaldinho e in qualche modo cercando di allontanare un possibile caso che cova sotto cenere. "Dinho umiliato per i 2 minuti in campo contro la Sampdoria? Io non l'ho mai umiliato" "Cambiare per cambiare non mi piace - aggiunge il tecnico - io faccio un cambio quando vedo che la squadra ha bisogno e sabato non ne aveva bisogno fino quando ho visto che Seedorf era un pò stanco. Nelle ultime partite ho messo Ronaldinho fuori, ma non c'è nulla di male, lo faccio per il bene del Milan". Poi sulle voci che vorrebbero l'attaccante del Cagliari Matri in rossonero, Allegri non si sbilancia, ma forse un po' sì... "E' un buon giocatore che sta facendo gol. A noi serve un giocatore da Milan. Se lui è da Milan? Beh, è cresciuto molto...". L'alternativa a Matri, più economica, è Alberto Paloschi, adesso a Parma ma in comproprietà con il club rossonero. E poi ancora: 'Il Milan sta bene, casi non ce ne  sono. I ragazzi hanno grandi motivazioni. Con l'arrivo di Ibrahimovic le cose sono cambiate". Parlando dei suoi primi mesi al Milan, Allegri  sottolinea l'importanza di giocatori come Andrea Pirlo ("non è in discussione, è un giocatore fondamentale per il Milan può aiutarci a fare il salto di qualità") e Rino Gattuso ("mi ha stupito piacevolmente. Ha sempre voglia di mettersi in discussione"), e definisce Ibrahimovic "leader silenzioso". "Mi ha colpito la sua disponibilità - ha detto riferendosi a Ibra - verso i compagni e la squadra. Il suo modo di trascinare". E Cassano? "E' un giocatore della Sampdoria - sorride Allegri - Pensiamo ad arrivare al mercato di gennaio primi in classifica". Leggi i commenti I commenti dei lettori 
MODENA  - Modena e Cittadella pareggiano 1-1 nel posticipo della 17/a giornata di serie B e compiono assieme un piccolo passo in avanti verso la salvezza. Un pareggio giusto al termine di 90' equilibrati in cui il Modena non è mai riuscito a far valere il fattore campo. PRIMO TEMPO EQUILIBRATO - Gara in avvio scoppiettante. Partono meglio i padroni di casa che sfiorano per tre volte il bersaglio in 3' con Cani, Bellucci e Pasquato, replica per le rime il Cittadella che tra il 14' e il 24' sfiora il vantaggio con Bellazzini (2) e Musso. Poi bisogna attendere l'avvio di ripresa per assistere ad un altro brivido: lo provoca Pasquato che costringe a un colpo di reni Villanova per alzare in angolo un tiro deviato. BOTTA E RISPOSTA IN 2' - Il Cittadella non s'impressiona e, dopo aver mancato il gol con Piovaccari, passa al 61' con Gabbiadini, subentrato al 26' all'infortunato Nassi, che salta in contropiede due avversari e batte Alfonso in uscita con un preciso sinistro dal limite. Il Modena reagisce d'orgoglio e pareggia immediatamente con Cani che, 2' dopo, infila il primo palo con un sinistro radente da fuori area. FINALE DI MARCA GIALLOBLU - I canarini insistono ma riescono a rendersi pericolosi solo nel finale (87') quando Bellucci sfiora il palo su punizione da fuori e poi, 1' dopo, con Mazzarani che impegna Villanova con un tocco ravvicinato su azione d'angolo. Il Cittadella resiste e porta a casa un punto prezioso che conferma il periodo di ripresa. MODENA-CITTADELLA 1-1 (0-0) Modena (4-2-3-1): Alfonso; Gozzi, Perna, Carini, Milani; Luisi, Colucci; Mazzarani, Bellucci, Pasquato( st 40' Gilioli); Cani. A disp. Guardalben, Stanco, Fiandaca, Giampà, Canzian, Signori. All. Bergodi Cittadella (4-3-1-2): Villanova; Manucci, Nocentini, Gorini, Marchesan; Dalla Bona, Musso, Volpe ( st 25' Carteri); Bellazzini; Nassi ( pt 27' Gabbiadini), Piovaccari. A disp. Pierobon, Gasparetto, Semenzato, Carra, Job. All. Foscarini Arbitro: Giacomelli di Trieste. Reti: st 16' Gabbiadini, 18' Cani Note: serata serena e fredda, terreno in discrete condizioni, spettatori 3000 circa. Presente in tribuna il Commissario Tecnico, dell'Under 21, Ciro Ferrara. Calci d'angolo 4 a 3 per il Modena. Recupero: pt 1', st 3' Ammoniti: Perna, Colucci e Pasquato del Modena, Marchesan e Piovaccari del Cittadella. Leggi i commenti I commenti dei lettori 
Carmelo Filocamo, per gli enigmisti Fra Diavolo (1929-2010), era un professore di letteratura italiana ed è stato a lungo preside di un Istituto tecnico turistico, a Locri. La sua passione per la letteratura lo aveva portato in gioventù a seguire le lezioni del grande critico Giacomo Debenedetti, all'Università di Messina: l'altro allievo debenedettiano era Walter Pedullà. A differenza di quest'ultimo, Filocamo non divenne un ricercatore e poi un professore universitario: insegnò lettere nelle scuole medie superiori, partecipò a diverse iniziative culturali locali ma poi, sulla base anche di un precoce apprendistato enigmistico, con la letteratura scelse, soprattutto, di giocare. Era un grande rovesciatore di testi. Il suo capolavoro, sempre citato, è Riso Novello, con cui rovesciò il Pianto Antico di Carducci mantenendo rime e prosodia: PIANTO ANTICO / RISO NOVELLO L'albero a cui tendevi / L'erba onde ritraevi la pargoletta mano / il grosso tuo piedone il verde melograno / il perlato risone dà bei vermigli fior, / coi suoi chicchi rosé, nel muto orto solingo / fuor di stipata selva rinverdì tutto or ora / canora ormai ingiallì e giugno lo ristora / dicembre lo intristì di luce e di calor. / di fitta neve e gel. Tu fior de la mia pianta / Io frutto di tua frasca percossa e inaridita, / florida e verde forte, tu de l'inutil vita / io di solerte morte estremo unico fior, / primo multiplo odor, sei ne la terra fredda, / sono nel cielo caldo, sei ne la terra negra; / sono nel ciel fulgente; né il sol più ti rallegra / luna mi fa dolente né ti risveglia amor. / e m'addorme rancor. (da: Tuttolibri ; poi in Giampaolo Dossena, T'odio, empia vacca! Rizzoli 1994) 
Tempi difficili per la cultura. Le minori risorse a disposizione degli enti locali impongono una cura dimagrante per il bilancio del Comune. Il settore cultura perde intorno a 1 milione di euro, passando dai circa 7 milioni e 700mila euro a 6 milioni e 600 mila. Ma l’assessore alla Cultura Luca Sommi, nel corso della commissione Cultura spiega: “Le risorse per gli enti, Regio, teatri cittadini, associazioni resteranno quelle del 2010, risparmieremo sugli eventi, ridimensionandoli”. Una scelta ha spiegato il titolare della Cultura che va in controtendenza rispetto a quelle che potranno essere prese dagli enti locali. “Il nostro è un bilancio responsabile, che mostra grande attenzione al territorio, siamo tra i pochi a farlo”. “MENO EVENTI PIU’ RESPONSABILITA’” - Dunque sia il Regio che i teatri cittadini, già colpiti dalla riduzione del fondo per lo spettacolo come stabilito in Finanziaria, potranno continuare a contare sui soldi stanziati dal Comune. Il taglio di un milione di euro andrà a ricadere esclusivamente sugli eventi. Per ora c’è solo una vittima certa: il Parma Jazz Festival, varato l’anno scorso, nek 2011 non si farà. Anche in questo caso Sommi ha spiegato che si punterà a valorizzare l’altra kermesse, il Parma Jazz Frontiere, facendo tesoro anche dell’esperienza del “fratello” scomparso. “Forse lo anticiperemo a maggio, per garantire maggiore visibilità”. Il ridimensionamento interesserà anche il Festival della poesia, gli eventi collaterali del Festival Verdi e le iniziative a Palazzo del Governatore, ma Sommi assicura: “Le mostre continueranno”. Riduzione anche per i concerti estivi. L’assessore ha ricordato che nulla è ancora stato definito con precisione. L’obiettivo rimane quello “di non cancellare e farci venire idee”. LE BIBLIOTECHE – La seduta della commissione è stata l’occasione per presentare le nuove iniziative messe in campo dalle biblioteche civiche che strizzano un occhio a internet e ai social network per potenziare la comunicazione con utenti e cittadini. Si avvierà anche una sperimentazione sugli e-book. Collaborazione più stretta con la Palatina per far fronte alle difficoltà finanziarie. CASA DELLA MUSICA – Proseguiranno gli incontro dedicati ai rapporti tra musica e cinema. Tra gli eventi più importanti l’incontro per i 70 anni di Mina e quello dedicato agli storytellers americani. Continueranno anche i programmi per le scuole, con il progetto “Museo e nuove tecnologie”, indirizzato alle medie per coinvolgere i ragazzi in percorso di apprendimento multidisciplinare, attraverso materiale librario, informatico e musicale. Per le primarie si ripropone “Opera per le scuole”, nel 2011 incentrata su “L’elisir d’amore” di Gaetano Donizetti. L’istituzione conferma il suo impegno in ambito concertistico con “I concerti della Casa della musica” e la rassegna “Traiettorie” dedicata alla musica moderna. 
Maria Concetta Riina, la figlia 35enne del capomafia Totò Riina, è stata rinviata a giudizio dal giudice del Tribunale di Tricase (Lecce), Annalisa De Benedictis, con l'accusa di frode informatica. La Riina, secondo le poche informazioni apprese, si sarebbe impossessata di poco più di duemila euro dal conto corrente intestato a un sacerdote del basso Salento. Il denaro, che doveva essere utilizzato per contribuire al sostentamento del clero della diocesi di Ugento-Santa Maria di Leuca, è stato dirottato a una filiale di Palermo delle Poste. Le indagini sono state coordinate dal sostituto procuratore della Repubblica Maria Cristina Rizzo dopo la denuncia del religioso. Il processo si terrà il prossimo 2 febbraio. 
ROMA - La notizia della morte di Mario Monicelli, precipitato dal quinto piano dell'ospedale romano San Giovanni, nel quale era ricoverato da un giorno, in pochissimo tempo ha fatto il giro del web. Commenti, foto, ricordi, riflessioni sono comparsi velocemente su Facebook e Twitter, mentre su YouTube è partito il click dei video del regista. "Ci lascia un grande maestro", "un inchino", "gigante", "era un bell'uomo", "era un uomo vero" sono solo alcuni dei tantissimi commenti che si leggono su Facebook in ricordo del grande regista. Ma ce n'è anche qualcuno più amaro, "La sua rassegnazione è poco poco anche la nostra, maestro, chi mai la capirà". Su Twitter colpisce la notizia rilanciata in tante lingue, a testimonianza della popolarità mondiale di Monicelli. E tutti si soffermano sulla genialità, sulla sincerità ma anche sul coraggio del regista "a schiena dritta". "Gran cineasta gracias!" si legge, oppure "que noticia orrivel". E poi, pioggia di tweet dall'Italia ("piango dentro", "non resta che levarsi il cappello",  ma anche "Monicelli ci ha mandato a fare in c..."). Scorrono sul web, su YouTube, i tanti video del regista: i trailer dei film ma anche le sue tante partecipazioni alle manifestazioni come il No B Day, e le trasmissioni televisive, come Rai per una notte dello scorso 25 marzo, forse la sua ultima e un po' il suo testamento. "Gli italiani hanno perso l'orgoglio e la spinta personale - disse con amarezza - la speranza è una trappola inventata da chi comanda, ci vorrebbe la rivoluzione". 
