WHISTLER - Al termine di una emozionante volata finale, la polacca Justyna Kowalczyk vha vinto la medaglia d'oro nella 30 km di fondo ai Giochi Invernali di Vancouver. Già argento nella sprint invididuale e bronzo nella 15 km a inseguimento, la Kowalczyk chiude in 1'30"33, battendo allo sprint - fatto insolito per una gara così lunga - la norvegese Marit Bjoergen, al quinto podio in questa edizione olimpica dopo tre ori (sprint individuale, 15 km a inseguimento, 4X5 km) e un bronzo (10 km a tecnica libera). Al terzo posto, staccata di oltre un minuto, la finlandese Aino-Kaisa Saarinen. Prima delle italiane è Marianna Longa, 12esima a 2'46"2, mentre Antonella Confortola si piazza 17^. Non è partita, invece, Sabina Valbusa. 
''Ho ritrovato il Bari per 80 minuti, se continua cosi' penso che ne perdera' ancora poche di partite'', osserva Giampiero Ventura parlando della sua squadra. Potrebbero essere i commenti di un pareggio ma sono le valutazioni dopo il 4-0 del Catania al Bari.    Ventura, nonostante il risultato, vede il bicchiere mezzo pieno, anzi trequarti pieno. ''Se escludiamo i primi e gli ultimi cinque minuti della gara - spiega - sono rimasto contento della partita della squadra. Ho ritrovato quasi totalmente il Bari. Abbiamo creato 8-9 palle gol, sbagliato un rigore, ma e' una formazione che e' tornata a giocare, cosa che non aveva fatto a Bologna e Bergamo. Non dobbiamo dimenticare che siamo una neopromossa e che quello che abbiamo conquistato e' stato grazie a lavoro e sacrificio''. Per questo, osserva il tecnico del Bari, ''accetto la sconfitta ma sono molto sereno''.    Felice, ovviamente, e' Mihajlovic: ''Dal Catania - dice - ho ricevuto le risposte che volevo, anche perche' avevamo preparato bene la gara sapendo che il Bari e' una squadra organizzata''. ''Siamo stati fortunati - ammette il tecnico degli etnei - vale per quelle volte che abbiamo giocato bene e tutto ci e' andato contro: nel calcio succede. Mi spiace soltanto - aggiunge sorridendo - per i quattro gol fatti: alcuni avremmo potuti conservarli per la prossima gara con il Cagliari...''. Sul risultato ''eccessivamente largo'' condivide anche il presidente del Catania, Antonino Pulvirenti: ''Il Bari ha fatto un buona gara - riconosce - e non meritava una sconfitta cosi' pesante. E' stata una bella partita e ha vinto la formazione che aveva piu' 'fame'''. Sulla sua espulsione per avere applaudito ironicamente l'arbitro dalla panchina si ''autorimprovera'': ''devo stare piu' tranquillo''.    Christian Llama, autore di un gol e una buona prestazione, e' contento del successo ma sottolinea come ''il cammino per la salvezza e' ancora lungo: dobbiamo lavorare di piu'''. Lo sa anche il suo tecnico che non dimentica pero' di essere un tifoso della Lazio, che ha superato di due punti in classifica: ''spero che vinca con la Fiorentina anche se non mi conviene - chiosa - il tecnico serbo - tanto sono sicuro che ci salveremo entrambi''. 
«Il Palermo deve fare la partita della vita. Ancora meglio di quello che abbiamo fatto a Milano. Contro il Milan abbiamo fatto cose buone, ma anche cose cattive. Io lavoro per arrivare alla partita perfetta». Così il Palermo potrà battere la Juventus, secondo l'allenatore rosanero Delio Rossi che non si scalda più di tanto se gli si ricorda che la sua squadra, sorprendentemente, a Torino contende alla Juve tre punti per la Champions League. «Voglio essere presuntuoso e dico che non sono sorpreso - afferma Rossi - La classifica è buona, ma io continuo a non guardarla. Nel ciclismo esistono i successi di tappa. Nel calcio no, conta quello che fai alla fine. Quando ho preso la squadra avevo l'idea di portarla in alto. È quello che ho in mente di fare anche se non so quanto ci vorrà». Fabrizio Miccoli sta bene e per questo è stato convocato. Dubbi sull'utilizzo dal primo minuto di Hernandez. Rossi, infine, dice di non temere eventuali condizionamenti arbitrali. «A costo di sembrare ingenuo - afferma l'allenatore - ammetto di non sapere nemmeno chi è l'arbitro. Io non credo alla malafede a priori. Credo negli errori che sono uguali a quelli che fa un allenatore o un calciatore». Infine aggiunge: «Noto però una campagna mediatica fatta di pianti e a forza di piangere qualche lacrima resta. Tutti si ricordano dei torti subiti di recente e non dei favori che hanno ricevuto. Le grandi, rispetto alle piccole, hanno sempre avuto un bonus da spendere. Certamente per un arbitro dirigere Inter e Juve è diverso. La sudditanza psicologica esiste e non è certo malafede». 
«Non escludo possibili accordi futuri di governo con il Pd», ha dichiarato Raffaele Lombardo a "Repubblica". Alla sua apertura replicano il segretario regionale del Partito democratico, Giuseppe Lupo, e anche Gianfranco Miccichè, leader del Pdl Sicilia che fa parte della giunta di Palazzo d'Orleans. Nel suo intervento durante la direzione regionale del partito, che si è svolta nel pomeriggio a Termini Imerese, Lupo ha affermato: «Stiamo lavorando per le riforme non per aiutare Lombardo, ma per cambiare la Sicilia e costruire l'alternativa alla destra. Per questo voteremo solo le leggi che esprimono una proposta politica riformista». Il segretario lascia aperta la trattativa con gli autonomisti e non scoraggia i suoi colleghi di partito, come il presidente della commissione Antimafia Calogero Speziale, che spingono per un ingresso in giunta il più rapido possibile. Lupo prepara la trattativa anche per le prossime amministrative: «Dobbiamo vincere le elezioni comunali - ha detto - e battere la destra realizzando alleanze politiche che, partendo dall'Idv e dal centrosinistra, non escludano l'Mpa e l'Udc». Sull'ipotesi che il Partito democratico entri nel governo Lombardo, Gianfranco Miccichè, dopo aver premesso che bisogna lavorare «per il bene della Sicilia», afferma: «Io non credo che entrerà in giunta e non lo voglio». 
VANCOUVER - Ci avete massacrati? Criticati per la pista dello slittino, per il black out del pc durante la cerimonia inaugurale? Perché una macchina del ghiaccio s'è rotta? Beh, non sapete cosa v'aspetta nel futuro. Tutti questi sono pensieri dei manager del Vanoc, il comitato organizzatore di Vancouver 2010. Ora, alla fine dell'Olimpiade, hanno voluto togliersi il sassolino che hanno dovuto sopportare per tutti questi giorni. I media canadesi hanno infatti pubblicato un 'report' su Sochi dove, nel 2014, si terranno i prossimi Giochi. "Cosa c'è a Sochi? Criminalità. Povertà. Zona di guerra dei ceceni. Traffici vari. Auguri...". 
Circa duemila persone hanno preso parte nel pomeriggio a Termini Imerese alla manifestazione organizzata dal coordinamento dei sindaci, dai sindacati e dal mondo ecclesiastico in difesa dello stabilimento Fiat. Oltre a lavoratori, sindacalisti e politici, in piazza sono scesi tanti giovani e gente comune. Il corteo, con le fiaccole accese, ha raggiunto piazza Duomo. Per scelta degli organizzatori non c'erano bandiere e striscioni, a parte qualche vessillo del Movimento per l'autonomia. Sindaci e amministratori hanno indossato la fascia tricolore; una ventina i gonfaloni, tra cui quelli dei comuni di Termini Imerese, Caltavuturo, Trabia, Caccamo, Petralia Sottana, Aliminusa, Montemaggiore Belsito. Alla manifestazione hanno partecipato molti dirigenti del Pd, che ieri ha riunito la direzione regionale del partito a Termini Imerese, tra questi i senatori Beppe Lumia e Costantino Garraffa, il segretario siciliano Giuseppe Lupo e il capogruppo all'Ars Antonello Cracolici. Argomenti fiat 
ROMA - Gran partita di Avellino a Treviso. Gli irpini hanno retto fino all'ultimo mettendo sulla corda la squadra di Repesa. Grande break negli ultimi minuti propiziato  dall'intensità di C.J. Wallace, che ha recuperato i palloni decisivi e segnato i  canestri della sicurezza completando una prova tutta sostanza (15 punti e 7  rimbalzi), con l'aiuto del solito Neal e di una difesa di squadra davvero  "calda". Ma è stata tutta la squadra a mettere mattoni importanti (30 punti  dalla panchina) nel match, serrando le fila nel finale e facendo esplodere il  Palaverde con due punti che sistemano la differenza canestri e danno alla  Benetton Basket la 1000/a vittoria della sua storia. Questi i parziali: 22-19, 43-39, 54-54. Top scorer della gara Wallace tra i padroni di casa con 15 punti e Troutman tra gli irpini con 18. ll primo anticipo della giornata invece è stato il derby meno derby della storia dei confronti tra Napoli e Caserta. Alla fine i tifosi casertani hanno applaudito più i volenterosi baby partenopei a titolo di incoraggiamento, che i campioni bianconeri impegnati a giocare come il gatto con il topo. Applausi prolungati anche per il più piccolo della Nuova Sebastiani, Samuele De Grandis, 15 anni ad ottobre, poco più di un metro e sessanta, a fine gara ma anche quando è riuscito a realizzare un canestro e a trasformare il tiro libero sanzionato per fallo da Koszarek. Una partita farsa ,dunque come in tutte quelle, che in gran parte la Nuova Sebastiani, già Martos Napoli, ha disputato fino ad oggi schierando giocatori delle giovanili. In campo stasera al Palamaggiò, con spalti insolitamente quasi vuoti, solo due 18enni, Di Battista e Cattani; per il resto tutti solo promettenti atleti dai 15 ai 17 anni, più adatti perciò ad affrontare i pari età della Juvecaserta. Benetton Treviso-Air Avellino 73-64 (22-19; 43-39; 54-54). Benetton: De Nicolao, Kus 12, Hukic 11, Rivers 6, Nicevic 8, Motiejunas 6, Hackett 1, Neal 14, Wallace 15. All. Repesa. Air: Troutman 18, Dylewicz 4, Casoli, Lauwers 7, Brown 10, Porta, Nelson 10, Szewczyk 3, Akyol 12. All. Pancotto. Arbitri: Cicoria, Seghetti, Gori. Note - Tiri da 3 punti: Treviso 8/21, Avellino 5/24. Rimbalzi: Treviso 41, Avellino 32. Usciti per 5 falli: Akyol al 35'55". Pepsi Caserta - Nuova AMG Sebastiani Napoli 181-58 (48-17; 90-23; 135-42) Caserta: Cardinale 8, Koszarek 7, Parrillo 27, Di Bella 13, Michelori 12, Zamo 7, Doornekamp 12, Marquis 19, Ere 43, Cucco 1, Martin 25, Jones 7. All. Sacripanti. Napoli: Guidotti 6, Cattani ne, Ciavarroni 24,    Fabbri 2, Brandi, Di Battista 6, Onofri 6, Fedeli 8, De Grandis 6, Fusacchia. All. Pasquini. Arbitri: Quacci, Ramilli, Ursi. Note: Tiri liberi: Caserta 6/11, Napoli 4/9. Spettatori: 1.200, per un incasso di 300 euro. Leggi i commenti I commenti dei lettori 
WHISTLER - Arriva al penultimo giorno dei Giochi di Vancouver la prima medaglia d'oro per l'Italia. Giuliano Razzoli, 25 anni, di Reggio Emilia, ha trionfato nello slalom speciale. Argento per il croato Kostelic a 16 centesimi, bronzo per lo svedese Myhrer (decimo dopo la prima manche) a 44. Settimo posto per Manfred Moelgg a 1''13. L'Italia non vinceva una medaglia nello sci alpino, tra gli uomini, esattamente da sedici anni: l'ultimo fu infatti Alberto Tomba, argento in slalom a Lillehammer, il 27 febbraio 1994. Per l'ultimo oro bisognava invece risalire a 18 anni fa: sempre Alberto Tomba, ma in gigante, ad Albertville '92. In Canada l'Italia aveva già conquistato un oro olimpico in slalom: a Calgary, nell'88, si impose infatti - tanto per cambiare - il grande campione bolognese, oggi in lacrime all'arrivo del nuovo campione olimpico. "Non ho parole, non so come ho fatto". Così Giuliano Razzoli a fine gara ai microfoni di Sky: "Sono felice per i miei fans, devo ringraziarli, so che oggi erano tantissimi davanti la tv, hanno sofferto con me, ma questa sera li ho fatti emozionare e ne sono felice. Ringrazio la mia squadra, la Federazione che in questi due anni mi ha permesso di fare un ottimo lavoro, la mia famiglia, Tomba che mi ha incitato e che mi fa piacere aver fatto piangere". Commosso anche il presidente del Coni Petrucci: "E' una gioia indescrivibile. Questo oro ci voleva per lui, per la federazione, per i tecnici. L'Italia è questa che abbiamo visto con Razzoli. Le analisi si faranno complessivamente, ma una vittoria arrivata nel finale consacra l'Olimpiade. E' tutto bello, il suo sorriso, il duetto con Tomba. Adesso aspetto solo di sentire l'inno, ci voleva proprio". 'Razzo', emiliano di Reggio, è nato il 18 dicembre del 1984. Quest'anno è salito due volte sul podio in slalom in Coppa del Mondo, primo nella gara in notturna di Zagabria e terzo a Kitzbuehel. L'anno scorso era stato  secondo a Kranjska Gora e terzo sempre Zagabria. Slalom speciale uomini, ordine d'arrivo: 1. Giuliano Razzoli (Ita) in 1'39"32; 2. Ivica Kostelic (Cro) a 0"16; 3. Andre Myhrer (Swe) a 0"44; 4. Benjamin Raich (Aut) a 0"49; 5. Marcel Hirscher (Aut) a 0"88; 6. Mitja Valencic (Slo) a 1"03; 7. Manfred Moelgg (Ita) a1"13; 8. Julien Cousineau (Can) a 1"34; 9. Julien Lizeroux (Fra) a 1"40; 10. Reinfried Herbst (Aut) a 1"46. Cristian Deville (Ita) fuori nella prima manche; Patrick Thaler (Ita) fuori nella seconda manche. 
ROMA - Apple ha scoperto che tre dei suoi fornitori, lo scorso anno, hanno fatto lavorare 11 bambini nella fabbricazione di IPhone, IPod e computer Macintosh. La scoperta è emersa a seguito di un'indagine condotta dall'azienda di Cupertino sulla 'Responsabilità dei fornitori". "Apple ha scoperto tre impianti che hanno assunto come lavoratori quindicenni, in Paesi dove l'età minima per lavorare è di 16 anni", spiega il rapporto della compagnia guidata da Steve Jobs, aggiungendo - come riporta Bloomberg - che queste persone già "non lavoravano più quando è stato avviato il monitoraggio". La società non fa i nomi dei fornitori coinvolti, dice solo di avere controllato gli impianti che si trovano in Cina, Taiwan, Tailandia, Malaysia, Singapore, Corea del Sud, Repubblica Ceca, Filippine e Stati Uniti. La Apple ha inoltre scoperto 3 casi di "documenti falsificati" per nascondere assunzioni di persone d'età inferiore a quella prevista per poter lavorare. Ma non finisce qui. Secondo il rapporto dell'azienda in 60 impianti i lavoratoti sono stati sfruttati, lavorando oltre i limiti. Altri 24 partner industriali, invece, hanno pagato i lavoratori meno del minimo salariale e 57 non hanno corrisposto i bonus. "Il codice della Apple prevede al massimo 60 ore di lavoro alla settimana, e almeno un giorno di riposo", precisa l'azienda, che ha chiesto anche ai fornitori di non proseguire con "le riduzioni di stipendio per fini disciplinari". La compagnia ha affermato di avere interrotto i rapporti commerciali con almeno uno di questi fornitori, dopo avere rinvenuto violazioni ripetute e "interventi inadeguati" per affrontare i problemi. 
