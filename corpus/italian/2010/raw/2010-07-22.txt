Dovrà scontare una pena di 3 anni e tre mesi di carcere Marco  Iannini, l'ex barista accusato di aver fatto vivere alla giovane moglie  un incubo di sottomissione, maltrattamenti e sevizie. La sentenza è  stata pronunciata dal giudice Tiziana Pasquali alla fine di un lungo  processo. Lei lavora in un'edicola nei pressi della stazione ferroviaria. E'  poco più che diciottenne quando lo incontra, nel 2005. Lui gestisce il  bar della stazione. Entrambi provengono da famiglie del sud,  trasferitesi a Parma da pochi anni. I due si fidanzano, dopo pochi mesi  si sposano. I rapporti della ragazza con i genitori, fino ad allora  molto stretti, iniziano a deteriorarsi. Lei dice che non vuole più  vederli, tanto che la madre dopo un trasloco della coppia ne perde le  tracce. E' costretta ad andare in giro per la città con una foto della  figlia cercando qualcuno che le dia sue notizie. Iannini, secondo le  testimonianze della vittima, non la lasciava sola un minuto. Non le  permetteva di lavorare da sola al bar e neppure nella nuova attività da  lui aperta, un negozio di informatica. Temeva che la moglie potesse fare  amicizia con qualcuno. Sottrae il cellulare alla ragazza. Alla madre  che la cerca al telefono viene risposto che la figlia non lavora lì. Poi  le botte, quasi quotidiane, per futili motivi. Iannini è un ragazzo  grande e grosso, la vittima uno scricciolo. In aula ha raccontato di tre  terribili episodi di sevizie: una sigaretta spenta sulla lingua, un  taglio sulla mano per provare l'affilatura di un coltello e il nome del  marito, “Marco”, inciso con un cutter sul polpaccio. Quando la ragazza  ritorna dai genitori, dopo una furiosa lite col marito, la madre la  trova in condizioni pietose: sporca, in disordine, coperta con vestiti  estivi in pieno inverno. Indossa un giubbotto usato che qualcuno le ha  regalato per pietà. Al giudice racconterà di aver deciso di interrompere  una gravidanza a causa delle vessazioni. Il pm Massimiliano Sicilia ha chiesto per Iannini una pena di 8 anni  e 6 mesi di reclusione per maltrattamenti aggravati, lesioni gravi e  violenza privata. Ha chiesto l'assoluzione per altri reati minori legati  al caso. Il pm ha ipotizzato che alcuni degli atti più crudeli siano  stati dettati al ragazzo dall'assunzione continuata di cocaina: il  giovane farebbe uso di stupefacenti dall'età di 13 anni. Considerata la  pericolosità sociale dell'imputato, l'accusa ha chiesto anche che passi  sei mesi in una casa di lavoro. Il giudice ha rigettato la tesi della  difesa per cui sarebbe stata la giovane ad infliggersi le ferite con  atti di autolesionismo. Non solo: ha inviato gli atti in procura perché  apra un'indagine per falsa testimonianza per tutti e sei i testimoni  della difesa, tra cui parenti e amici di Iannini. L'avvocato difensore,  dichiarandosi sconcertata per la sentenza, ha annunciato il ricorso in  appello.  Attualmente, il giovane ha lasciato Parma ed è tornato a  vivere in Calabria, dove è stato recentemente indagato per estorsione.  L'ex moglie, tornata a vivere con i genitori, sconta ancora oggi gli  effetti psicologici di quei traumi. 
Prorogata di un anno la convenzione con le scuole paritarie. Il commissario Anna Maria Cancellieri ha approvato lunedì la delibera che autorizza la spesa di un milione e 55.000 euro come contributo alle scuole d'infanzia private. Le risorse sono ripartite così: 888.000 euro di contributo per ogni sezione (12.000 Euro per 74 sezioni); 67.500 euro a scuola (2.500 Euro per 27 scuole); 100.000 euro come fondo disponibile per aumenti in relazione al rispetto degli indicatori di qualità maturati da ogni istituto. La convenzione, di validità triennale, scadeva a fine luglio e la giunta dell'ex sindaco Flavio Delbono aveva iniziato a lavorare al rinnovo con la Fism, la federazione che unisce le scuole paritarie, sollecitato anche dalla curia bolognese che chiedeva un aumento di risorse a favore di questi istituti e che in autunno organizzò il materna-day. Con le dimissioni del sindaco e il commissariamento del comune, la Fism chiese a Cancellieri di prorogare l'attuale convenzione per un anno, in modo da poter studiare con il prossimo primo cittadino eletto in primavera la nuova intesa. La convenzione fu modificata dal consiglio comunale nel 2009, in particolare il sistema di incentivi e gli indicatori di qualità-criticità. In quell'occasione fu anche eliminato il tetto massimo di 6.000 euro di incentivo per ogni scuola, perché fu considerato penalizzante per gli istituti virtuosi. Con la proroga della convenzione, il Comune ha anche stabilito per il prossimo anno scolastico alcuni obiettivi di miglioramento per le scuole paritarie. Prima di tutto si punta all'azzeramento delle domande in lista di attesa, con la saturazione posti vacanti in corso d'anno. Palazzo d'Accursio chiede poi alle scuole un miglioramento della trasparenza e della confrontabilità dei bilanci, insieme a una gestione coordinata e congiunta con i quartieri delle domande di iscrizione. Le scuole paritarie dovranno anche concordare con il comune iniziative per la formazione di insegnanti e collaboratori scolastici, oltre a semplificare le procedure per erogare servizi come l'assistenza ai bambini con handicap. La decisione ha però creato scompiglio tra Pd e Idv. In una nota il consigliere regionale dipietrista Franco Grillini si dice "francamente perplesso" di fronte alla delibera, mentre Graziella Giorgi, responsabile scuola dei democratici dimostra di gradire la soluzione: "La proroga per un anno della convenzione è un atto ampiamente annunciato, questa decisione permetterà di garantire per il prossimo anno la lista zero ai bambini della fascia 3-6 anni". 
AURONZO DI CADORE - Appena 24 ore dopo il pari con l’Iran, la Lazio piega 5-0 la Feltrese, formazione che milita nel campionato d'Eccellenza, e applaude il primo gol stagionale di Mauro Zarate. Ancora una volta in evidenza il giovane attaccante Kozak, autore degli unici due gol del primo tempo. Nella ripresa, dopo la girandola di cambi, ben 11, doppietta per Del Nero e poi il primo sigillo nei test precampionato dell’argentino. Confermata la staffetta Matuzalem-Ledesma, mentre c'è da registrare il rientrato allarme sulle condizioni di Rocchi, uscito anzitempo ieri contro l’Iran per un risentimento muscolare. L'ecografia ha escluso lesioni e tra due giorni il capitano tornerà ad allenarsi con i compagni. Prosegue, intanto il graduale recupero di Floccari che stamattina si è allenato col gruppo. FIORENTINA, BRILLA LJAJIC - A Cortina d'Amprezzo, la Fiorentina, invece, si è divertita a farne 9 alla Vazzolese. Ha brillato soprattutto Di Carmine, autore di una quaterna, poi tripletta di Ljajic, il più brillante insieme a Marchionni, e una doppietta di Vargas. La Fiorentina, schierata ancora con il 4-2-3-1, ha giocato senza molti giocatori fra i quali gli acciaccati Jovetic, D'Agostino, De Silvestri, Babacar oltre ai nazionali Montolivo, Gilardino, Bolatti e Kroldrup attesi in ritiro il 26 luglio. VARGAS, BUON RIENTRO - Vargas per la prima volta in campo dopo l'intervento di ripulitura alla caviglia subito a fine maggio, ha faticato a carburare ma ha chiuso il tempo in crescendo andando a segno due volte su assist di Marchionni prima di fallire un rigore da lui conquistato calciando sulla traversa. Ljajic ha strappato applausi con giocate di prima oltre ai 3 gol di cui uno su punizione da poco meno di 20 metri. Domenica i viola giocheranno ancora, stavolta contro il Montebelluna (serie D), sempre alla 17,30 a Cortina. IL PALERMO NE FA 20, HERNANDEZ 10 - Infine goleada del Palermo che a Bad Kleinkirchheim ha inflitto un secco 20-2 al Krumpendorf, nella terza ed ultima amichevole della prima fase del ritiro in Carinzia. Protagonista assoluto del match Abel Hernandez, autore di 10 reti. Completano lo score i gol di Laribi (3), Cristofari, Bertolo, Migliaccio, Pastore, Liverani (2) e Maccarone. I dilettanti dello Krumpendorf sono riusciti a mettere a segno due gol grazie a Pastore, che nel secondo tempo ha giocato negli 'sfidanti' del Palermo ed è stato abile a superare Sirigu. Leggi i commenti I commenti dei lettori 
Un anno di formazione e lavoro in importanti centri pediatrici europei a spese di Luca Barilla, vicepresidente del gruppo alimentare parmigiano. Le borse di studio finanziate dall'industriale hanno valenza di un anno e sono legate alla formazione di competenze professionali da poter mettere a servizio del nuovo Ospedale dei Bambini di Parma, che entrerà in funzione nella primavera del 2012. Alla selezione hanno risposto 31 candidati provenienti da tutta Italia. I giovani medici che si sono aggiudicati la borsa di studio sono Laura Bianchi, Filippo Boccellari, Alessia Ghiselli, Pietro Lazzeroni e Carlotta Spagnoli. "I vincitori sono giovani professionisti motivati ed entusiasti, ai quali la permanenza in strutture pediatriche d’eccellenza, in particolare nei reparti di Emergenza-Urgenza, consentirà di instaurare rapporti professionali in una prospettiva di confronto, miglioramento e collaborazione. Per loro si tratta di una grande occasione formativa, ottenuta con merito", afferma il direttore generale dell'ospedale Maggiore di Parma Sergio Venturi. “Ho deciso di sostenere personalmente la formazione di questi giovani medici per favorire il processo di benessere della comunità, nella mia qualità di imprenditore. I giovani infatti sono depositari di grandi ricchezze progettuali che meritano di essere valorizzate. Non dimentichiamo che la loro esperienza sarà posta a servizio di tanti, quando nelle corsie ospedaliere assisteranno i loro pazienti", ha aggiunto Barilla. 
Garantire l’apertura dell’asilo e del parco Trapezio, trasformato in pericolosa discarica. Disinnescare il malcontento e la paura dei residenti che hanno investito nel progetto Santa Giulia. Capire, soprattutto, da che parte potrebbero arrivare le granate di un’inchiesta che allarga ogni giorno il raggio di azione, andando dai proprietari alle imprese appaltatrici, fino alle istituzioni che hanno permesso lo scempio. Mostrando nel frattempo vicinanza ai cittadini: «Milano non merita questo, invierò una lettera a tutti i residenti per dare loro garanzie», spiegava il sindaco Moratti. È questa l’ansia a Palazzo Marino, dove da martedì, da quando la magistratura ha sequestrato Montecity, si lavora per capire come uscire dal pantano. L’assessore all’Urbanistica, Carlo Masseroli, ha avuto una lunga riunione con il direttore generale Acerbo, i tecnici, l’avvocatura comunale. Obiettivo, capire come sbloccare i servizi (il nido e la materna dovevano aprire a settembre), fare il punto sulle analisi di Mm che garantirebbero la salubrità dell’acqua. Ma anche lavorare sull’ordinanza del gip D’Arcangelo per evidenziare i passaggi in cui Palazzo Marino viene chiamato direttamente in causa. Perché il Comune, scrive il gip, sapeva della «esistenza della falda sospesa... tuttavia né i privati che eseguivano la bonifica, né gli enti pubblici preposti al relativo controllo hanno evidenziato il problema della sua estensione». Una riunione che avveniva mentre il cda di Risanamento — la società del gruppo Zunino — studiava la richiesta di dissequestro dell’area. La tesi difensiva, alla peggio, sarà quella della sovrapposizione di competenze: colpa di leggi farraginose, tutti pensavano che i controlli spettassero ad altri. È difficile, però, scaricare una responsabilità: quella di aver accettato che la zona dove sorgevano Montedison e Redaelli fosse sottoposta non a una bonifica totale. «Invece di seguire la corretta procedura di legge — scrive il gip — sull’area è stato approvato, secondo questa interpretazione illegittimamente, un piano scavi che in realtà può essere predisposto solo su terreni non inquinati o già bonificati e certificati». Il giudice riporta anche stralci della convenzione stipulata da Comune e proprietà, per ricordare la funzione di un ente pubblico: «Gli obiettivi di qualità da assumere a riferimento per gli scavi edilizi saranno tali da garantire la salvaguardia della salute umana e dell’ambiente». Se quindi il rischio è di finire nell’imbuto per cui il Comune non poteva non sapere, la strategia del sindaco, ora, è quella di puntare a scaricare le colpe. Ecco perché la Moratti a Radio Lombardia ha annunciato che invierà una lettera a tutti i residenti per dire che non ci sono criticità per l’acqua e per i terreni su cui sono costruite le case, allegando i documenti per provarlo. A una residente il sindaco ha detto: «Provo vergogna e mi auguro venga fatta chiarezza in fretta». Le colpe, alla fine, chissà di chi saranno: anche il presidente della provincia Podestà ribadisce che «certe verifiche competono all’Arpa». Vuole chiarezza dal sindaco l’opposizione, con i consiglieri pd Majorino e Montalbetti e il verde Fedrighini che chiedono una commissione di inchiesta che ricostruisca autorizzazioni e controlli e verifichi i costi per la messa in sicurezza. Fanno notare la stranezza della delega alle bonifiche data all’assessorato all’Urbanistica e non a quello all’Ambiente (come era in passato). E c’è chi ricorda un episodio su cui è calato il silenzio: l’effrazione degli uffici comunali di piazza Duomo, a ottobre. Qualcuno entrò di notte nella stanza dove si conservano gli atti relativi alle bonifiche ambientali. Allora si temette che qualcuno avesse interesse a conoscere gli atti relativi proprio a Santa Giulia. Ma l’indagine, finora, non ha portato a risultati concreti. 
Dalla spiaggia di San Leone a quella di Marinella di Selinunte. Dalla foce del fiume Oreto a quella del Nocella di Terrasini: ecco alcuni tra i punti più inquinati delle coste siciliane, sulla base delle analisi fatte dai biologi di Legambiente, da qualche giorno nel mare dell'Isola a bordo di Goletta Verde. Sono diciotto le zone "fortemente inquinate", dove la concentrazione di batteri enterococchi e di escherichia coli è maggiore dei limiti previsti dalle norme sulla balneabilità. A questi si aggiungono due punti "inquinati", con una concentrazione pericolosa di enterococchi. I più sporchi sono fiumi, torrenti e fiumare: l'Himera a Termini Imerese, la foce del Simeto nella piana di Catania, in piena riserva naturale, la foce dell'Alcantara a Taormina, il torrente Patrì a Terme Vigliatore, la foce dell'Akragas ad Agrigento, quella del Modione a Triscina e del Mazaro a Mazara del Vallo, i fiumi Modica e Irminio a Scicli, il torrente Ippari nei pressi di Scoglitti, il torrente di via Mugnos a Licata. Ma ci sono anche i liquami in mare. A Carini Legambiente ha scoperto uno scarico del depuratore consortile sul lungomare, all'altezza del ponte di attraversamento pedonale della A29. Ad Acitrezza, nella zona di Riviera dei Ciclopi, c'è una fognatura che inquina il mare nei pressi dell'approdo per le barche. Anche a San Leone c'è una fognatura abusiva che riversa liquami sulla spiaggia. Non si salvano neanche altre spiagge amate dai turisti e affollatissime d'estate. Un depuratore scarica in via della Pineta, tra il mare e la riserva naturale a Marinella di Selinunte. È fortemente inquinato il lungomare San Vito a Mazara del Vallo, mentre a Siracusa ci sono scarichi a cascata in contrada Targia, vicino ai resti di stabilimenti industriali e sulla scogliera di Santa Panagia. "Tra i problemi più gravi  -  dice il vicepresidente di Legambiente, Sebastiano Venneri  -  la depurazione delle acque. La media regionale è del 54 per cento e lascia scoperti 2,3 milioni di cittadini. Ci sono città che sono rimaste molto indietro, come Palermo e Catania, con un servizio di depurazione che arriva solo alla soglia del 33 per cento". Legambiente ha assegnato al sindaco di Palermo, Diego Cammarata la bandiera nera per l'ecomostro di Pizzo Sella. "In nove anni l'amministrazione comunale  -  dice Mimmo Fontana, presidente di Legambiente Sicilia  -  non ha demolito neanche gli scheletri del complesso di ville abusive, secondo la sentenza della Cassazione del 15 febbraio 1992". 
Per chi naviga in Internet senza fili, all'aperto o in luoghi pubblici, Milano è una città inospitale. La rete wi-fi comunale, più volte annunciata, non è mai partita. E sono meno di 300 i bar e i ristoranti che aprono la loro connessione agli internauti di passaggio. Va peggio che a Venezia, Roma o Napoli, dove il servizio wi-fi (gratis o a pagamento) è già realtà. Il Pd presenta un piano che, con una spesa di 5 milioni di euro, porterebbe in città 5mila antenne in grado di coprire il territorio in modo capillare, sfruttando come punti di accesso le fermate dei mezzi pubblici, gli uffici comunali e le scuole. Il progetto è stato fatto grazie a un anno e mezzo di ricerche dell'associazione di appassionati di informatica Green-Geek, che hanno passato allo scandaglio l'offerta di reti wireless cittadine, constatando che di fatto non esistono. A presentare il programma è Change Milano, il "laboratorio" del Pd per le elezioni comunali del 2011 coordinato dal consigliere comunale Davide Corritore. "È grave che Milano non abbia un accesso wi-fi pubblico - dice Corritore - mentre tutte le città del mondo investono su reti Internet". Il primo passo dovrebbe essere l'apertura al pubblico delle reti informatiche degli oltre 1.000 palazzi di proprietà del Comune, grazie ad antenne in vendita a 150 euro in grado di irradiare il segnale in un raggio di 150 metri, anche all'esterno degli edifici. "Chi fa la coda all'anagrafe - dice Mauro Lattuada, presidente di Green Geek - nell'attesa potrà connettersi a Internet gratis, con il cellulare o con il pc portatile. Ma le applicazioni possibili della rete aperta sono infinite". La seconda fonte di segnale potrebbero essere le 2.500 fermate Atm con pensiline elettroniche, già in rete fra loro. Almeno 1.500 punti di accesso si conta di attivarli presso pubblici esercizi, musei e stazioni ferroviarie, stringendo convenzioni con i privati e gli altri enti. Grazie alla rete wi-fi, il Comune potrebbe attivare nuovi servizi al cittadino: la possibilità di fotografare e segnalare in tempo reale le buche stradali e il degrado urbano, di pagare online i ticket della sosta, di conoscere i servizi (dalle mostre ai mezzi pubblici) della zona in cui ci si trova. "La legge prevede che l'utente connesso si faccia riconoscere dal sistema informatico - dice Lattuada - nei nostri test impieghaimo un metodo di attivazione rapido, con il telefono cellulare". I primi due quartieri dove Green Geek aprirà una rete wi-fi pubblica sono l'Ortica e la Barona, dal prossimo ottobre. L'obiettivo è avvicinare sempre più cittadini a Internet. L'ultima indagine di Swg mostra una città divisa: il 40 per cento dei milanesi non usa mai il web, mentre due terzi di coloro che utilizzano la rete si connettono più volte al giorno. 
AURONZO DI CADORE - Appena 24 ore dopo il pari con l’Iran, la Lazio piega 5-0 la Feltrese, formazione che milita nel campionato d'Eccellenza, e applaude il primo gol stagionale di Mauro Zarate. Ancora una volta in evidenza il giovane attaccante Kozak, autore degli unici due gol del primo tempo. Nella ripresa, dopo la girandola di cambi, ben 11, doppietta per Del Nero e poi il primo sigillo nei test precampionato dell’argentino. Confermata la staffetta Matuzalem-Ledesma, mentre c'è da registrare il rientrato allarme sulle condizioni di Rocchi, uscito anzitempo ieri contro l’Iran per un risentimento muscolare. L'ecografia ha escluso lesioni e tra due giorni il capitano tornerà ad allenarsi con i compagni. Prosegue, intanto il graduale recupero di Floccari che stamattina si è allenato col gruppo. FIORENTINA, BRILLA LJAJIC - A Cortina d'Amprezzo, la Fiorentina, invece, si è divertita a farne 9 alla Vazzolese. Ha brillato soprattutto Di Carmine, autore di una quaterna, poi tripletta di Ljajic, il più brillante insieme a Marchionni, e una doppietta di Vargas. La Fiorentina, schierata ancora con il 4-2-3-1, ha giocato senza molti giocatori fra i quali gli acciaccati Jovetic, D'Agostino, De Silvestri, Babacar oltre ai nazionali Montolivo, Gilardino, Bolatti e Kroldrup attesi in ritiro il 26 luglio. VARGAS, BUON RIENTRO - Vargas per la prima volta in campo dopo l'intervento di ripulitura alla caviglia subito a fine maggio, ha faticato a carburare ma ha chiuso il tempo in crescendo andando a segno due volte su assist di Marchionni prima di fallire un rigore da lui conquistato calciando sulla traversa. Ljajic ha strappato applausi con giocate di prima oltre ai 3 gol di cui uno su punizione da poco meno di 20 metri. Domenica i viola giocheranno ancora, stavolta contro il Montebelluna (serie D), sempre alla 17,30 a Cortina. IL PALERMO NE FA 20, HERNANDEZ 10 - Infine goleada del Palermo che a Bad Kleinkirchheim ha inflitto un secco 20-2 al Krumpendorf, nella terza ed ultima amichevole della prima fase del ritiro in Carinzia. Protagonista assoluto del match Abel Hernandez, autore di 10 reti. Completano lo score i gol di Laribi (3), Cristofari, Bertolo, Migliaccio, Pastore, Liverani (2) e Maccarone. I dilettanti dello Krumpendorf sono riusciti a mettere a segno due gol grazie a Pastore, che nel secondo tempo ha giocato negli 'sfidanti' del Palermo ed è stato abile a superare Sirigu. Leggi i commenti I commenti dei lettori 
Prorogata di un anno la convenzione con le scuole paritarie. Il commissario Anna Maria Cancellieri ha approvato lunedì la delibera che autorizza la spesa di un milione e 55.000 euro come contributo alle scuole d'infanzia private. Le risorse sono ripartite così: 888.000 euro di contributo per ogni sezione (12.000 Euro per 74 sezioni); 67.500 euro a scuola (2.500 Euro per 27 scuole); 100.000 euro come fondo disponibile per aumenti in relazione al rispetto degli indicatori di qualità maturati da ogni istituto. La convenzione, di validità triennale, scadeva a fine luglio e la giunta dell'ex sindaco Flavio Delbono aveva iniziato a lavorare al rinnovo con la Fism, la federazione che unisce le scuole paritarie, sollecitato anche dalla curia bolognese che chiedeva un aumento di risorse a favore di questi istituti e che in autunno organizzò il materna-day. Con le dimissioni del sindaco e il commissariamento del comune, la Fism chiese a Cancellieri di prorogare l'attuale convenzione per un anno, in modo da poter studiare con il prossimo primo cittadino eletto in primavera la nuova intesa. La convenzione fu modificata dal consiglio comunale nel 2009, in particolare il sistema di incentivi e gli indicatori di qualità-criticità. In quell'occasione fu anche eliminato il tetto massimo di 6.000 euro di incentivo per ogni scuola, perché fu considerato penalizzante per gli istituti virtuosi. Con la proroga della convenzione, il Comune ha anche stabilito per il prossimo anno scolastico alcuni obiettivi di miglioramento per le scuole paritarie. Prima di tutto si punta all'azzeramento delle domande in lista di attesa, con la saturazione posti vacanti in corso d'anno. Palazzo d'Accursio chiede poi alle scuole un miglioramento della trasparenza e della confrontabilità dei bilanci, insieme a una gestione coordinata e congiunta con i quartieri delle domande di iscrizione. Le scuole paritarie dovranno anche concordare con il comune iniziative per la formazione di insegnanti e collaboratori scolastici, oltre a semplificare le procedure per erogare servizi come l'assistenza ai bambini con handicap. La decisione ha però creato scompiglio tra Pd e Idv. In una nota il consigliere regionale dipietrista Franco Grillini si dice "francamente perplesso" di fronte alla delibera, mentre Graziella Giorgi, responsabile scuola dei democratici dimostra di gradire la soluzione: "La proroga per un anno della convenzione è un atto ampiamente annunciato, questa decisione permetterà di garantire per il prossimo anno la lista zero ai bambini della fascia 3-6 anni". 
Dalla spiaggia di San Leone a quella di Marinella di Selinunte. Dalla foce del fiume Oreto a quella del Nocella di Terrasini: ecco alcuni tra i punti più inquinati delle coste siciliane, sulla base delle analisi fatte dai biologi di Legambiente, da qualche giorno nel mare dell'Isola a bordo di Goletta Verde. Sono diciotto le zone "fortemente inquinate", dove la concentrazione di batteri enterococchi e di escherichia coli è maggiore dei limiti previsti dalle norme sulla balneabilità. A questi si aggiungono due punti "inquinati", con una concentrazione pericolosa di enterococchi. I più sporchi sono fiumi, torrenti e fiumare: l'Himera a Termini Imerese, la foce del Simeto nella piana di Catania, in piena riserva naturale, la foce dell'Alcantara a Taormina, il torrente Patrì a Terme Vigliatore, la foce dell'Akragas ad Agrigento, quella del Modione a Triscina e del Mazaro a Mazara del Vallo, i fiumi Modica e Irminio a Scicli, il torrente Ippari nei pressi di Scoglitti, il torrente di via Mugnos a Licata. Ma ci sono anche i liquami in mare. A Carini Legambiente ha scoperto uno scarico del depuratore consortile sul lungomare, all'altezza del ponte di attraversamento pedonale della A29. Ad Acitrezza, nella zona di Riviera dei Ciclopi, c'è una fognatura che inquina il mare nei pressi dell'approdo per le barche. Anche a San Leone c'è una fognatura abusiva che riversa liquami sulla spiaggia. Non si salvano neanche altre spiagge amate dai turisti e affollatissime d'estate. Un depuratore scarica in via della Pineta, tra il mare e la riserva naturale a Marinella di Selinunte. È fortemente inquinato il lungomare San Vito a Mazara del Vallo, mentre a Siracusa ci sono scarichi a cascata in contrada Targia, vicino ai resti di stabilimenti industriali e sulla scogliera di Santa Panagia. "Tra i problemi più gravi  -  dice il vicepresidente di Legambiente, Sebastiano Venneri  -  la depurazione delle acque. La media regionale è del 54 per cento e lascia scoperti 2,3 milioni di cittadini. Ci sono città che sono rimaste molto indietro, come Palermo e Catania, con un servizio di depurazione che arriva solo alla soglia del 33 per cento". Legambiente ha assegnato al sindaco di Palermo, Diego Cammarata la bandiera nera per l'ecomostro di Pizzo Sella. "In nove anni l'amministrazione comunale  -  dice Mimmo Fontana, presidente di Legambiente Sicilia  -  non ha demolito neanche gli scheletri del complesso di ville abusive, secondo la sentenza della Cassazione del 15 febbraio 1992". 
Un anno di formazione e lavoro in importanti centri pediatrici europei a spese di Luca Barilla, vicepresidente del gruppo alimentare parmigiano. Le borse di studio finanziate dall'industriale hanno valenza di un anno e sono legate alla formazione di competenze professionali da poter mettere a servizio del nuovo Ospedale dei Bambini di Parma, che entrerà in funzione nella primavera del 2012. Alla selezione hanno risposto 31 candidati provenienti da tutta Italia. I giovani medici che si sono aggiudicati la borsa di studio sono Laura Bianchi, Filippo Boccellari, Alessia Ghiselli, Pietro Lazzeroni e Carlotta Spagnoli. "I vincitori sono giovani professionisti motivati ed entusiasti, ai quali la permanenza in strutture pediatriche d’eccellenza, in particolare nei reparti di Emergenza-Urgenza, consentirà di instaurare rapporti professionali in una prospettiva di confronto, miglioramento e collaborazione. Per loro si tratta di una grande occasione formativa, ottenuta con merito", afferma il direttore generale dell'ospedale Maggiore di Parma Sergio Venturi. “Ho deciso di sostenere personalmente la formazione di questi giovani medici per favorire il processo di benessere della comunità, nella mia qualità di imprenditore. I giovani infatti sono depositari di grandi ricchezze progettuali che meritano di essere valorizzate. Non dimentichiamo che la loro esperienza sarà posta a servizio di tanti, quando nelle corsie ospedaliere assisteranno i loro pazienti", ha aggiunto Barilla. 
Dovrà scontare una pena di 3 anni e tre mesi di carcere Marco  Iannini, l'ex barista accusato di aver fatto vivere alla giovane moglie  un incubo di sottomissione, maltrattamenti e sevizie. La sentenza è  stata pronunciata dal giudice Tiziana Pasquali alla fine di un lungo  processo. Lei lavora in un'edicola nei pressi della stazione ferroviaria. E'  poco più che diciottenne quando lo incontra, nel 2005. Lui gestisce il  bar della stazione. Entrambi provengono da famiglie del sud,  trasferitesi a Parma da pochi anni. I due si fidanzano, dopo pochi mesi  si sposano. I rapporti della ragazza con i genitori, fino ad allora  molto stretti, iniziano a deteriorarsi. Lei dice che non vuole più  vederli, tanto che la madre dopo un trasloco della coppia ne perde le  tracce. E' costretta ad andare in giro per la città con una foto della  figlia cercando qualcuno che le dia sue notizie. Iannini, secondo le  testimonianze della vittima, non la lasciava sola un minuto. Non le  permetteva di lavorare da sola al bar e neppure nella nuova attività da  lui aperta, un negozio di informatica. Temeva che la moglie potesse fare  amicizia con qualcuno. Sottrae il cellulare alla ragazza. Alla madre  che la cerca al telefono viene risposto che la figlia non lavora lì. Poi  le botte, quasi quotidiane, per futili motivi. Iannini è un ragazzo  grande e grosso, la vittima uno scricciolo. In aula ha raccontato di tre  terribili episodi di sevizie: una sigaretta spenta sulla lingua, un  taglio sulla mano per provare l'affilatura di un coltello e il nome del  marito, “Marco”, inciso con un cutter sul polpaccio. Quando la ragazza  ritorna dai genitori, dopo una furiosa lite col marito, la madre la  trova in condizioni pietose: sporca, in disordine, coperta con vestiti  estivi in pieno inverno. Indossa un giubbotto usato che qualcuno le ha  regalato per pietà. Al giudice racconterà di aver deciso di interrompere  una gravidanza a causa delle vessazioni. Il pm Massimiliano Sicilia ha chiesto per Iannini una pena di 8 anni  e 6 mesi di reclusione per maltrattamenti aggravati, lesioni gravi e  violenza privata. Ha chiesto l'assoluzione per altri reati minori legati  al caso. Il pm ha ipotizzato che alcuni degli atti più crudeli siano  stati dettati al ragazzo dall'assunzione continuata di cocaina: il  giovane farebbe uso di stupefacenti dall'età di 13 anni. Considerata la  pericolosità sociale dell'imputato, l'accusa ha chiesto anche che passi  sei mesi in una casa di lavoro. Il giudice ha rigettato la tesi della  difesa per cui sarebbe stata la giovane ad infliggersi le ferite con  atti di autolesionismo. Non solo: ha inviato gli atti in procura perché  apra un'indagine per falsa testimonianza per tutti e sei i testimoni  della difesa, tra cui parenti e amici di Iannini. L'avvocato difensore,  dichiarandosi sconcertata per la sentenza, ha annunciato il ricorso in  appello.  Attualmente, il giovane ha lasciato Parma ed è tornato a  vivere in Calabria, dove è stato recentemente indagato per estorsione.  L'ex moglie, tornata a vivere con i genitori, sconta ancora oggi gli  effetti psicologici di quei traumi. 
Garantire l’apertura dell’asilo e del parco Trapezio, trasformato in pericolosa discarica. Disinnescare il malcontento e la paura dei residenti che hanno investito nel progetto Santa Giulia. Capire, soprattutto, da che parte potrebbero arrivare le granate di un’inchiesta che allarga ogni giorno il raggio di azione, andando dai proprietari alle imprese appaltatrici, fino alle istituzioni che hanno permesso lo scempio. Mostrando nel frattempo vicinanza ai cittadini: «Milano non merita questo, invierò una lettera a tutti i residenti per dare loro garanzie», spiegava il sindaco Moratti. È questa l’ansia a Palazzo Marino, dove da martedì, da quando la magistratura ha sequestrato Montecity, si lavora per capire come uscire dal pantano. L’assessore all’Urbanistica, Carlo Masseroli, ha avuto una lunga riunione con il direttore generale Acerbo, i tecnici, l’avvocatura comunale. Obiettivo, capire come sbloccare i servizi (il nido e la materna dovevano aprire a settembre), fare il punto sulle analisi di Mm che garantirebbero la salubrità dell’acqua. Ma anche lavorare sull’ordinanza del gip D’Arcangelo per evidenziare i passaggi in cui Palazzo Marino viene chiamato direttamente in causa. Perché il Comune, scrive il gip, sapeva della «esistenza della falda sospesa... tuttavia né i privati che eseguivano la bonifica, né gli enti pubblici preposti al relativo controllo hanno evidenziato il problema della sua estensione». Una riunione che avveniva mentre il cda di Risanamento — la società del gruppo Zunino — studiava la richiesta di dissequestro dell’area. La tesi difensiva, alla peggio, sarà quella della sovrapposizione di competenze: colpa di leggi farraginose, tutti pensavano che i controlli spettassero ad altri. È difficile, però, scaricare una responsabilità: quella di aver accettato che la zona dove sorgevano Montedison e Redaelli fosse sottoposta non a una bonifica totale. «Invece di seguire la corretta procedura di legge — scrive il gip — sull’area è stato approvato, secondo questa interpretazione illegittimamente, un piano scavi che in realtà può essere predisposto solo su terreni non inquinati o già bonificati e certificati». Il giudice riporta anche stralci della convenzione stipulata da Comune e proprietà, per ricordare la funzione di un ente pubblico: «Gli obiettivi di qualità da assumere a riferimento per gli scavi edilizi saranno tali da garantire la salvaguardia della salute umana e dell’ambiente». Se quindi il rischio è di finire nell’imbuto per cui il Comune non poteva non sapere, la strategia del sindaco, ora, è quella di puntare a scaricare le colpe. Ecco perché la Moratti a Radio Lombardia ha annunciato che invierà una lettera a tutti i residenti per dire che non ci sono criticità per l’acqua e per i terreni su cui sono costruite le case, allegando i documenti per provarlo. A una residente il sindaco ha detto: «Provo vergogna e mi auguro venga fatta chiarezza in fretta». Le colpe, alla fine, chissà di chi saranno: anche il presidente della provincia Podestà ribadisce che «certe verifiche competono all’Arpa». Vuole chiarezza dal sindaco l’opposizione, con i consiglieri pd Majorino e Montalbetti e il verde Fedrighini che chiedono una commissione di inchiesta che ricostruisca autorizzazioni e controlli e verifichi i costi per la messa in sicurezza. Fanno notare la stranezza della delega alle bonifiche data all’assessorato all’Urbanistica e non a quello all’Ambiente (come era in passato). E c’è chi ricorda un episodio su cui è calato il silenzio: l’effrazione degli uffici comunali di piazza Duomo, a ottobre. Qualcuno entrò di notte nella stanza dove si conservano gli atti relativi alle bonifiche ambientali. Allora si temette che qualcuno avesse interesse a conoscere gli atti relativi proprio a Santa Giulia. Ma l’indagine, finora, non ha portato a risultati concreti. 
Per chi naviga in Internet senza fili, all'aperto o in luoghi pubblici, Milano è una città inospitale. La rete wi-fi comunale, più volte annunciata, non è mai partita. E sono meno di 300 i bar e i ristoranti che aprono la loro connessione agli internauti di passaggio. Va peggio che a Venezia, Roma o Napoli, dove il servizio wi-fi (gratis o a pagamento) è già realtà. Il Pd presenta un piano che, con una spesa di 5 milioni di euro, porterebbe in città 5mila antenne in grado di coprire il territorio in modo capillare, sfruttando come punti di accesso le fermate dei mezzi pubblici, gli uffici comunali e le scuole. Il progetto è stato fatto grazie a un anno e mezzo di ricerche dell'associazione di appassionati di informatica Green-Geek, che hanno passato allo scandaglio l'offerta di reti wireless cittadine, constatando che di fatto non esistono. A presentare il programma è Change Milano, il "laboratorio" del Pd per le elezioni comunali del 2011 coordinato dal consigliere comunale Davide Corritore. "È grave che Milano non abbia un accesso wi-fi pubblico - dice Corritore - mentre tutte le città del mondo investono su reti Internet". Il primo passo dovrebbe essere l'apertura al pubblico delle reti informatiche degli oltre 1.000 palazzi di proprietà del Comune, grazie ad antenne in vendita a 150 euro in grado di irradiare il segnale in un raggio di 150 metri, anche all'esterno degli edifici. "Chi fa la coda all'anagrafe - dice Mauro Lattuada, presidente di Green Geek - nell'attesa potrà connettersi a Internet gratis, con il cellulare o con il pc portatile. Ma le applicazioni possibili della rete aperta sono infinite". La seconda fonte di segnale potrebbero essere le 2.500 fermate Atm con pensiline elettroniche, già in rete fra loro. Almeno 1.500 punti di accesso si conta di attivarli presso pubblici esercizi, musei e stazioni ferroviarie, stringendo convenzioni con i privati e gli altri enti. Grazie alla rete wi-fi, il Comune potrebbe attivare nuovi servizi al cittadino: la possibilità di fotografare e segnalare in tempo reale le buche stradali e il degrado urbano, di pagare online i ticket della sosta, di conoscere i servizi (dalle mostre ai mezzi pubblici) della zona in cui ci si trova. "La legge prevede che l'utente connesso si faccia riconoscere dal sistema informatico - dice Lattuada - nei nostri test impieghaimo un metodo di attivazione rapido, con il telefono cellulare". I primi due quartieri dove Green Geek aprirà una rete wi-fi pubblica sono l'Ortica e la Barona, dal prossimo ottobre. L'obiettivo è avvicinare sempre più cittadini a Internet. L'ultima indagine di Swg mostra una città divisa: il 40 per cento dei milanesi non usa mai il web, mentre due terzi di coloro che utilizzano la rete si connettono più volte al giorno. 
