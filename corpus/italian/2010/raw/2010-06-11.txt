Su 1746 aspiranti avvocati nel distretto della Corte d'Appello di Bari solo in 531, quindi poco più di un terzo, hanno superato la prova scritta e accedono quindi all'esame orale. Le prove dei candidati baresi sono state corrette da una commissione presso la Corte d'Appello di Torino. Ben 213 compiti sono stati annullati dalla commissione perchè risultati copiati in parte o del tutto da manuali di diritto. Più di 1200 quindi non ce l'hanno fatta. Oggi le buste sigillate contenenti i compiti corretti sono state aperte dai commissari baresi che stanno compilando le graduatorie assegnando i compiti al nome del candidato. Le graduatorie saranno affisse in tarda serata. Numerosi i giovani aspiranti avvocati che stanno attendendo all'esterno dell'aula al terzo piano del Tribunale di Piazza De Nicola a Bari. VEDI L'elenco degli ammessi 
JOHANNESBURG  - Aspettando di esordire al Mondiale, in tanti ritiri uno degli argomenti più gettonati è quello della 'vuvuzela', la trombetta così diffusa tra i tifosi sudafricani il cui rumore infastidisce non poco giocatori e tecnici. Tra gli sfoghi più accesi c'è quello del CT olandese Bert Van Marwijk, che ne ha lamentato l'uso eccessivo nell'ultimo allenamento a porte aperte, imposto dalla FIFA: "Non riuscivo nemmeno a farmi sentire dai miei calciatori, è stata una sessione pressoché inutile  -  sbotta il CT orange  -  è stato qualcosa di irritante". "NIENTE TROMBETTE" - Van Marwijk ha deciso di vietare la vuvuzela nei prossimi allenamenti aperti al pubblico: "Le avevo già sentite lo scorso anno in occasione della Confederations Cup  -  ricorda il commissario tecnico olandese  -  mi ci ero anche abituato. Al momento non so se siano previste altre sessioni obbligatorie di allenamento a porte aperte, ma se così fosse niente trombette". OLSEN: "SPENGO L'APPARECCHIO ACUSTICO" - Chi invece è totalmente indifferente verso il problema è Morten Olsen: il 60enne CT della Danimarca, avversaria proprio dell'Olanda nell'esordio mondiale di lunedì prossimo, soffre sin dagli anni '70 di otosclerosi, una malattia ossea dei canali uditivi che ostacola l'udito. La sua patologia gli facilita il compito: "Mi basterà disconnettere i connettori dei miei apparati uditivi  -  ha ammesso il tecnico danese al quotidiano 'Politiken'- per me non cambiano proprio niente, anzi sono avvantaggiato". 
CHIETI - E chi ferma l'Italvolley, che quando gira gira davvero e domina 3-0 la Cina, che tornerà ad affrontare domenica alle 18 ad Ancona. Prestazione molto positiva del gruppo, che ha saputo fare a meno di due attaccanti importanti come Savani e Fei. Sostituiti bene da Cernic e da Lasko al debutto stagionale. Se l'assenza di Savani era già annunciata, quella di Fei è stata decisa in extremis. L'opposto negli ultimi giorni ha avuto un piccolo problema alla schienaed Anastasi ha deciso di tenerlo a riposo. L'Italia ha giocato un discreto primo set, con qualche pausa di troppo nella parte centrale, che ha consentito alla Cina di rimontare ben quattro punti e di passare in vantaggio sul 15-14, prima di cedere nel finale. Sono piaciuti i due centrali azzurri, con Buti lucido in fase offensiva e Sala decisivo con l'ace del 25-21. Nel secondo set si è vista un'Italia decisamente più regolare e più sciolta, gli azzurri hanno controllato il gioco dall'inizio alla fine, l'unico passaggio a vuoto è arrivato in coincidenza con netto errore di un giudice di linea (servizio fuori cinese dato dentro), che ha toto per qualche istante la concentrazione, poi con un Lasko perentorio e con una buonissima ricezione, l'Italia ha chiuso 25-19 con un muro di Travica, subentrato al posto di Vermiglio. Nel terzo l'Italia ha continuato a giocare in scioltezza ed ha portato a casa la vittoria con il punteggio più largo Un plauso al pubblico abruzzese, che come sempre è stato molto affettuoso con il sestetto tricolore affollando il PalaTricalle ben oltre la sua capienza. ITALIA-CINA 3-0 (25-21 25-18 25-18) ITALIA: Maruotti 7, Buti 8, Lasko 12, Cernic 8, Sala 9, Vermiglio 6. Libero : Marra, Zaytsev, Travica 1. Non entrati: Fei, Birarelli, Parodi. All. Anastasi CINA: Cui 10, Liang 2, Chen 15, Zhong 8, Bian 6, Jiao Libero : Ren. Li. Shen, Yu 2. Non entrati: Zhang. Jiang All. Zhou. ARBITRI: Huhtaniska (Fin) e Georgiev (Bul). NOTE: Italia: battute vincenti 4, battute sbagliate 9, muri 9, errori 5. Cina: bv 3, bs 13, m 4, e 11. Durata set: 25, 22, 24 Spettatori: 4000. Leggi i commenti I commenti dei lettori 
LAS VEGAS - Le Wsop sono iniziate da poco più di una settimana e gli azzurri hanno già sfiorato il colpaccio. Ci riferiamo naturalmente alla grande performance di Dario Minieri ed Alessio Isaia al Rio Hotel and Casino di Las Vegas. Dopo le bandierine piazzate in questi giorni, è stata la volta di un'altra accoppiata italiana riuscire nell'impresa di andare a premio in queste World Series of Poker.  I due pro sono stati i protagonisti dell'evento 15, il 7 Card Stud Hi-Low Split 8 or Better World Championship da 10,000 dollari di buy-in che vedeva ai nastri di partenza 170 players per un montepremi complessivo di circa 1,6 milioni di dollari. Si tratta di una specialità tecnica e complessa, alla quale hanno preso parte i migliori giocatori al mondo, basti solo pensare a nomi del calibro di Phil Ivey, Greg Raymer, Jennifer Harman, Barry Greenstein, Gus Hansen. Al termine del Day 1 il chipcount era guidato da Marco Johnson, e nelle prime posizioni avevamo anche il grande Phil Ivey e la bravissima Jennifer Harman. Finalmente protagonisti, però, anche i giocatori italiani, a partire da Alessio Isaia, sempre nelle prime posizioni dall'inizio della gara, che ha chiuso la prima giornata con ben 77,200 chips, al dodicesimo posto del chipcount generale proprio davanti a un certo Gus Hansen. L'incredibile Dario Minieri è protagonista di una delle sue giornate caratterizzate da un continuo "sali e scendi"; il professionista romano parte bene, ma poco alla volta scende inesorabilmente verso il basso, prima di riuscire in un incredibile double up che lo riporta sopra la media a quota 53,000 chips. Sopra average al termine del Day1 anche "il Pirata" Max Pescatori che chiude a 63,100. Nella seconda giornata la musica non cambia; Caterpillar Minieri si è trovato coinvolto in una serie di situazioni poco felici rischiando addirittura l'eliminazione dal torneo e al termine del Day 2 si trovava sotto la media nelle ultime posizioni del chipcount. Mentre Isaia è riuscito ad incrementare lentamente il suo stack e a chiudendo in quarta posizione. Si arriva così al Final Day. Dopo lo scoppio della bolla perdiamo subito Isaia che esce in dodicesima posizione portando a casa 37mila dollari. Dario invece, autore di uno splendido recupero, si ritrova al tavolo finale. L'avventura del pro di Pokerstars però termina presto; prima perde un grosso piatto contro il russo Schmelev, e successivamente viene eliminato dal solidissimo Allen Kessler che chiude una fortunata doppia coppia al river. Per Minieri un ottavo posto del valore di 52.000 dollari. A trionfare nell'evento 15 è Frank Kassela, che vince l'heads up finale proprio contro l'autore dell'eliminazione di Minieri. Autori di un ottimo torneo e protagonisti del final table anche John Juanda, che termina quinto, e Jennifer Harman, che chiude al terzo posto. Questo l'elenco dei primi otto classificati: 1° Frank Kassela, 2° Allen Kessler, 3° Jennifer Harman, 4° Steve Zolotow, 5° John Juanda, 6° Kirill Rabtsov, 7° Vladimir Schmelev, 8° Dario Minieri. Leggi i commenti I commenti dei lettori 
Rideterminazione dei tetti di spesa in maniera tale da mantenere quello gia' programmato per il 2010; revoca degli incarichi affidati a dirigenti esterni; revoca delle consulenze; limitazione dei comandati. Questi i punti essenziali di una serie di delibere approvate ieri dalla giunta regionale. In particolare, si legge in un anota diffusa da Palazzo Santa Lucia, le delibere prevedono ''la rideterminazione dei tetti di spesa assegnati alle singole aree della giunta. Un primo intervento che dovra' garantire in tempi brevi, fino alla manovra di bilancio, il mantenimento del tetto di spesa programmato per il 2010. Di fatto, una limitazione che consentira' di adempiere solo agli oneri per il personale ed alle spese indifferibili ed urgenti''. L'esecutivo di Caldoro ha poi dato seguito alle ''prescrizioni previste dal decreto legge numero 78 del 2010 in merito alla revoca di diritto delle proroghe degli incarichi dei dirigenti esterni. Contestualmente e' stato dato mandato agli uffici competenti, in riferimento al comma 21 del suddetto dl, al fine di predisporre la revoca di diritto delle consulenze e degli altri rapporti di lavoro previsti dal provvedimento del governo nazionale''. Infine, è stata prevista ''una limitazione dei comandi interni all'amministrazione e dei distacchi, provvedimento che non determinera' oneri finanziari per la Regione''. 
«Il leone è forza e volontà. Avendo corso, e vinto, contro gente più forte di me, è un soprannome che mi ha sempre fatto onore». Ascolti Fiorenzo Magni, lo segui mentre passeggia nella sua storia di mito del ciclismo — riassunta nella mostra a lui dedicata a Palazzo Terragni, a Lissone, fino al 4 luglio — lo guardi in bianco e nero tra i muri di neve dello Stelvio o in discesa sullo sterrato con un panino tra i denti, e quelle bici, quelle maglie, quelle foto prendono vita. Quella vissuta dal quasi novantenne Leone delle Fiandre (tripletta in quella classica dal ‘49 al ‘51, e tre Giri d’Italia, e tre campionati nazionali), campionissimo tra Coppi e Bartali, il meno dotato dei tre, il più coraggioso dei tre. «Faticavamo — racconta leggero — ma non andavamo mica in miniera in Belgio. Io forte in discesa? Era una necessità: in salita andavo meno, dovevo recuperare». FOTO La mostra dedicata a Fiorenzo Magni Passeggi accanto a Magni, e i cimeli diventano favole. Due delle tre fasce coi colori del Belgio, vinte al Fiandre: «Non so che aveva di magico, quella corsa. La terza la vinsi con 4’ di vantaggio: forse andavo in macchina». Le maglie, di lana grezza e ormai infeltrite («pesanti, sì, ma non ci si pensava»), ché allora la seta la potevano indossare solo i pistard. Trionfi e delusioni: la tricolore al Tour ‘51, l’azzurra al mondiale ‘55 di Frascati («Andò male»), la rosa del primo, contestatissimo, Giro vinto nel ‘48, quella col primo sponsor Nivea («Le sponsorizzazioni sono una mia invenzione, sa? Era il ‘53, salvammo il ciclismo. Non solo il ciclismo»), le due gialle del Tour ‘50. Quel Tour: Magni primo in classifica, Bartali aggredito da tifosi francesi sull’Aspin, Bartali che chiede e ottiene il ritiro di tutta la squadra. «La cosa più triste della mia vita. Avrei vinto? Non so, ero lì. Gino decise, e fu una decisione sbagliata. Come se in MilanInter, a San Siro, uno venisse menato e di colpo si decide di non giocare più. Per carità, Bartali era un coraggioso, quelle botte prese gli fecero davvero paura, però... Ribellarmi? No, non potevo, ero in maglia nazionale». Due foto raccontano tutto del Leone. «In fuga con Coppi e Nencini maglia rosa, Trento — San Pellegrino, 1955. Avevo attaccato in discesa, sui sassi, Martini mi aveva dato del matto. Nencini fora, Coppi pure in salita ma lo aspetto, tiro da solo per 80 chilometri, dopo il rifornimento mi sposto: se tira Coppi, ho vinto il Giro. Tira. Vinsi. All’arrivo mi dà una pacca sulla spalla: mi hai fatto diventar matto. Il giorno dopo Goddet, il patron del Tour, dalla macchina mi urla: bravò. Sono le due frasi che ricordo di più». E poi Magni in bici, i denti che tirano uno straccio attaccato al manubrio foderato di gommapiuma: «Giro 1956, l’ultimo. Clavicola rotta a Livorno, arrivo lo stesso. Non riesco a tenere il manubrio, Masi e Colnago inventano quello stratagemma per continuare. Nella Modena-Rapallo cado in discesa, altra frattura all’omero. Mi caricano svenuto sull’ambulanza, scendo urlando, arrivo. Sul Bondone si ritira mezza carovana, anche la maglia rosa. Io, col mio passo da cavallo morto, arrivo. Finii secondo». Scarpette e telai, le foto con due Papi e con Ciampi, la famiglia e il museo del Ghisallo, altra creatura di Magni. E poi gli amici di una vita di strada, su strada. Alfredo Martini e Vito Ortelli, Ercole Baldini («Grande amico, il più simile a me») ed Eddy Merckx («Mio figlioccio»). Ginettaccio e Fausto, lungo sospiro: «Odiarlo sportivamente? Mai. Lo rispettavo, e poi era mio coetaneo. Bartali era già un mostro sacro quando cominciammo. Ho rivisto il figlio Andrea e Marina Coppi, pochi giorni fa: mi fa piacere siano così amici». Gli eroi, da Bobet a Van Steenbergen, ci sono tutti. E si torna lì, all’Italia del Dopoguerra, l’Italia a due ruote. «Guardi questa prima pagina della Gazzetta: titolone sulla mia vittoria al Giro, in basso c’è lo scudetto al Milan. Se lo immagina oggi? Il massimo». 
