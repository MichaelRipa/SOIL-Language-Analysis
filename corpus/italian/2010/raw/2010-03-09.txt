LONDRA - Semplicemente devastante. Dopo il 4-0 dello scorso anno, l'Arsenal rifila un clamoroso 5-0 al Porto e ribalta più facilmente del previsto il risultato dell'andata (1-2), arrivando di corsa ai quarti di finale di Champions League. I lusitani, che confermano la tradizione negativa in Inghilterra (appena 2 punti in 15 partite), si sono arresi soprattutto alla serata magica di Arshavin, Bendtner e Nasri che non ha fatto rimpiangere l'infortunato Fabregas. GUNNERS, 45' DEVASTANTI - L'Arsenal parte forte e, dopo essersi pericoloso con Arshavin, passa già al 10', anche se in un'azione viziata da fuorigioco: Nasri lancia Arshavin che, in posizione irregolare, viene chiuso in scivolata da Fucile a due passi da Helton; la palla arriva a Bendtner che a porta vuota insacca. L'esterno urugaiano del Porto è protagonista negativo anche del raddoppio del "Gunners" che arriva poco dopo, al 25': cede involontariamente palla al limite ad Arshavin che va via in serpentina in area a due uomini sulla sinistra e mette in mezzo un pallone d'oro per Bendtner che deve solo accompagnarlo in rete. Il Porto non c'è e l'Arsenal sfiora il tris prima della fine del tempo con Ashavin, Bendtner, Vermaelen e Nasri. NASRI DECISIVO - I lusitani aspettano la ripresa per svegliarsi e dopo un sinistro di Falcao che scalda Almunia l'occasionissima per il 2-1 capita al subentrato Rodriguez il cui colpo di testa su calcio d'angolo, al 61', è salvato sulla linea da Nasri. E lo stesso francese si prende il compito di chiudere il discorso qualificazione 3' dopo con un'azione da fantascienza: salta tre uomini sulla destra, entra in area e batte Helton con un precso destro in diagonale. Il Porto è in ginocchio e 4' dopo incassa il poker da Eboue che, lanciato in contropiede da Arshavin, salta anche Helton in uscita e insacca a porta vuota. Al 90', infine, completa la festa Bendtner che mette a segno la personale tripletta trasformando un rigore concesso per un fallo di Fucile su Eboue. Leggi i commenti I commenti dei lettori 
FIRENZE - Non entra nella storia la Fiorentina, ma gli applausi dei tifosi a fine gara, uniti alla rabbia verso la classe arbitrale internazionale, la dicono lunga sulla prestazione della squadra di Prandelli. Il 3-2 per i viola al Franchi si combina con la sconfitta di Monaco (2-1), ed è fin troppo evidente come l'arbitraggio killer di Ovrebo nell'andata, a conti fatti faccia la differenza. Differenza che nella gelida serata toscana fa il bellissimo sinistro di Robben: l'olandese, con numeri di alta scuola  -  splendido il gol qualificazione  -  prende per mano il Bayern, titubante soprattutto in fase difensiva nei momenti più difficili, e lo conduce ai quarti. TATTICA COME DA COPIONE - A livello tattico, non ci sono novità tattiche particolari. Prandelli tiene fede a quanto sbandierato alla vigilia, proponendo la consueta batteria di trequartisti a sostegno dell'unica punta Gilardino. van Gaal replica attaccando con i pezzi da novanta (Robben e Ribery) sulle fasce, con Gomez ariete e Muller di raccordo. Sul versante sinistro di difesa, tocca al baby Alaba, appena 17 anni. FREY OK, BUTT NO - Difficile avere troppo spettacolo in gare molto tese. Se poi ci si mette il vento, allora l'interesse lo alimenta più che altro il risultato in bilico. Prandelli azzecca tatticamente il primo tempo. Nessun attacco all'arma bianca, ma attenta presa delle misure dell'avversario in attesa del momento giusto. Da sottolineare soprattutto l'opera di Montolivo e Zanetti, che aiutano molto in raddoppio De Silvestri e Felipe su Robben e Ribery. Strategie, idee, ma alla fine la differenza la fanno i portieri. Butt è goffo nella respinta su conclusione di Marchionni: Vargas è un rapace ed in anticipo su van Buyten porta avanti i viola. Frey invece è sensazionale, quando Robben, solo al suo cospetto, batte a colpo sicuro. I DUE VOLTI DI GILA - Ad inizio ripresa, Gilardino è double face. Prima divora una rete praticamente impossibile da sbagliare (Butt respinge per demerito della punta), poi serve su un vassoio d'argento la palla del raddoppio a Jovetic, che non fallisce. Ribery, fino ad allora abbastanza opaco, si sveglia e dal settore sinistro offre un bell'assist a van Bommel, splendido nel piazzare la palla alle spalle di Frey di prima intenzione. LA PERLA DI ROBBEN - In tutto una ventina di minuti pirotecnici, che offrono altre due emozioni. Gilardino, di testa, fa ancora sponda per Jovetic: van Buyten è una statua, ed il montenegrino trova la nuova qualificazione. Neanche il tempo di pianificare la gestione del vantaggio, che arriva il capolavoro di Robben: azione personale e sinistro all'incrocio dei pali, roba fine. Manca parecchio, soprattutto Marchionni prosegue nel martellamento in fascia, ma i viola non creano più nulla. Fiorentina-Bayern 3-2 (1-0) Fiorentina (4-2-3-1): Frey 6.5, De Silvestri 6, Natali 6, Kroldrup 6.5, Felipe 5 (34' Pasqual sv), Montolivo 6, Zanetti 6, Marchionni 6.5, Jovetic 7, Vargas 6.5 (37' st Keirrison 5), Gilardino 6. (35 Avramov, 25 Comotto, 4 Donadel, 28 Bolatti, 24 Santana). All.: Prandelli 6. Bayern Monaco (4-2-3-1): Butt 5, Lahm 6, Van Buyten 5, Badstuber 5.5, Alaba 6.5, Van Bommel 7, Schweinsteiger 6, Robben 7.5, Muller 6, Ribery 6 (46' st Pranjic sv), Gomez 5 (30' pt Klose 6). (1 Rensing, 13 Gorlitz, 44 Tymoshchuk, 8 Altintop, 11 Olic). All.: Van Gaal 6. Arbitro: Undiano Mallenco 6.5 (Spa). Reti: nel pt 27' Vargas; nel st 9' Jovetic, 15' Van Bommel, 19' Jovetic, 20' Robben. Angoli: 3-1 per il Bayern. Ammoniti: Kroldrup, Felipe, Van Bommel, Schweinsteiger per gioco falloso. Recupero: 1' e 3'. Spettatori : 42.000. Leggi i commenti I commenti dei lettori 
Nuovo capitolo giudiziario nella tappa di avvicinamento alle elezioni regionali del 28 e 29 marzo prossimi. L'ufficio elettorale presso il Tribunale di Roma non ha ammesso la lista provinciale di Roma presentata nuovamente dal Pdl, dopo l'approvazione del decreto legge interpretativo. A questo punto il Popolo della libertà potrebbe scegliere la strada del ricorso al Consiglio di Stato dopo quello bocciato dal Tar. In ogni caso il tempo stringe e mentre si allontana l'ipotesi di un rinvio delle elezioni nel Lazio, chiesto dai Radicali, Silvio Berlusconi, dopo un vertice con Renata Polverini e i coordinatori del Pdl, invita a spingere l'acceleratore sulla campagna elettorale, evitando di indugiare su ricorsi e procedure tecniche. In particolare il premier starebbe pensando a una grande manifestazione nazionale. Location e data ancora non sono state decise, ma la kermesse si potrebbe tenere il 20 marzo, probabilmente a Roma. L'obiettivo potrebbe essere quello di mettere sullo stesso palco tutti e 13 i candidati-governatore. Le reazioni 'Dopo la motivazione del Tar mi pare che la decisione dell'Ufficio elettorale fosse abbastanza prevedibile". Così la candidata del centrosinistra alla presidenza della Regione Lazio Emma Bonino commenta la nuova esclusione. "Io continuo la mia campagna elettorale. C'è una coalizione ampia che mi sostiene". Lo ha detto la candidata del centrodestra alle elezioni regionali del Lazio Renata Polverini. La richiesta di Baccini "Chiediamo di verficare anche la regolarità delle liste che sostengono la Bonino. Si sta consumando un vero e proprio esproprio della sovranità popolare". Lo afferma Mario Baccini dopo l'annuncio dell'esclusione del pdl dalla competizione elettorale su Roma e provincia. "Sia chiaro - aggiunge - che non rinunceremo ai nostri simboli e a fare campagna elettorale. Su questa inquietante storia di esclusione della lista del Popolo delle libertà a Roma è necessario fare chiarezza". 
Era latitante dall'agosto del 2002 e ricercato in 192 Paesi dalla polizia spagnola, che lo sospettava di un omicidio avvenuto durante una serata a sfondo omosessuale e ne aveva esteso la ricerca tramite l'Interpol. L'uomo, alla fine, è stato rintracciato a Milano, dove faceva tranquillamente il portinaio in un palazzo signorile. Il bulgaro, 33 anni, a tutti gli effetti ancora incensurato, da cinque anni viveva a Milano, dove sotto falsa identità (che consisteva, per la verità, nell'aver invertito un nome e un cognome su un documento falso) era un dipendente regolarmente assunto di una società di pulizie e portierato. Si tratta di un cittadino Ue e quindi non necessita di permesso di soggiorno, ma anche se fosse arrivato in Italia prima dell'allargamento degli Stati membri difficilmente sarebbe risultato irregolare, dato che le banche dati che contengono le impronte non sono interconnesse. I carabinieri, in collaborazione con l'Interpol, lo hanno bloccato al bar, dove stava prendendo un caffè. 
Frane, fiumi che straripano, famiglie evacuate, strade chiuse al traffico, ferrovie interrotte. Questo il bilancio dell'ondata di maltempo che ha colpito la Sicilia. È stata chiusa la strada statale Palermo-Agrigento a causa dello straripamento del fiume Platani. L'interruzione è scattata tra il motel San Pietro e il bivio Manganaro. Il traffico è stato deviato sulla strada provinciale 89. Per raggiungere Agrigento, i carabinieri hanno consigliato di percorrere la strada per Roccapalumba. A Castronovo di Sicilia sono state sfollate alcune abitazioni. Due tralicci dell'Enel sono caduti nei pressi del Platani e la zona è rimasta anche senza luce. Ma sono straripati pure il fiume Torto e i torrenti Morello e Saraceno. La pioggia ha provocato anche diverse frane. Per tutto il giorno la strada provinciale per Cammarata, la strada che collega Castronovo allo scorrimento veloce per Agrigento, la strada provinciale che conduce alla diga Fanaco, quella per Lercara e la strada in entrata per Castronovo, ma anche la statale per Agrigento, sono rimaste interdette. A causa del maltempo si sono fermati pure i treni. Sospesi nel pomeriggio i collegamenti con Caltanissetta Xirbi e Villarosa, sulla linea Catania-Agrigento, e tra Villalba e Marianopoli, sulla linea Roccapalumba-Caltanissetta Xirbi, per una frana caduta sui binari. Trenitalia ha attivato un servizio con autobus sostitutivi. 
FIRENZE - Cesare Prandelli è il volto della delusione a fine partita, dopo l'inutile 3-2 della Fiorentina al Bayern Monaco, che dopo la sconfitta di Monaco (2-1) non ha permesso ai viola l'ingresso ai quarti: ''Provo grande amarezza, ma sono orgoglioso di come la squadra ha giocato. Penso anche alla gara d'andata, per qualcuno il gol irregolare preso a Monaco non era così importante, ma alla fine lo è stato e come...''. Tatticamente la squadra è piaciuta al tecnico: ''C'è stata coesione tra i reparti, ma è chiaro che trovare continuità, con le assenze importanti ed il supplemento di lavoro per molti, non era facile''. Il giudizio sulla stagione: ''Non è ancora finita, ci sono i presupposti per fare ancora bene''. Le gestione della gara con il Bayern: ''Dopo aver trovato il vantaggio non siamo riusciti a gestire, bastava tenere per qualche minuto e la gara psicologicamente girava''. Il recupero dei giocatori: ''Fisicamente restiamo in emergenza, bisogna lavorare soprattutto dal punto di vista mentale''. DELLA VALLE CONCORDA - Andrea Della Valle concorda con il tecnico e torna a chiamare il causa Ovrebo: ''Usciamo a testa alta, usciamo vincendo e solo per quanto combinato da Ovrebo nella gara di andata. Abbiamo fatto vedere al Bayern come si gioca a calcio. Firenze deve essere orgogliosa di questi ragazzi. Purtroppo non serve a granché ma serve a ripartire in campionato. Non mi spiego come possa una squadra come la nostra che gioca questo calcio essere così indietro in classifica. I cori contro Platini? Capisco i tifosi, si devono sfogare, vincere stasera, uscire dalla Champions e non pensare a quanto successo in Germania non è facile. Il prossimo anno? E' dura recuperare posizioni per la Champions, ma c'è l'Europa League, la coppa Italia. La cosa di cui sono fiero è aver dimostrato di poter giocare un bel calcio''. MONTOLIVO AMARO - ''Frustrazione per ennesima volta, ci rendiamo conto che gol andata ha condizionato intera qualificazione. Grande gara oggi, quello che dovevamo fare, abbiamo preso un gol di troppo. Nell'ultimo periodo capita troppo spesso che arriviamo ad un pelo dal traguardo senza raggiungerlo''. FREY E IL GOL DI ROBBEN - ''C'è tanta rabbia, delusione, ma non abbiamo rimpianti. Abbiamo fatto il massimo, purtroppo non è bastato. Ci dispiace per come è andata. Certo, ripensando alla gara dell'andata, con un 1-1 in Germania sarebbe stata tutto diverso. Usciamo a testa alta, siamo orgogliosi del nostro percorso, bastava poco per andare avanti ma non ci siamo riusciti e non per demerito nostro. I gol? Era una giornata particolare, c'era parecchio vento, non credo di avere particolari colpe. Purtroppo per noi Robben è un grande giocatore che ha di questi numeri''. VAN GAAL ONESTO - "Siamo contenti di esserci qualificati per i quarti, ma comprendo che sia difficile per la Fiorentina accettare di essere eliminata così, e che il gol decisivo sia stato quello segnato in fuorigioco nell'andata a Monaco". van Gaal fa una disamina onesta del doppio confronto tra Fiorentina e Bayern Monaco: "Ho visto una partita molto combattuta, con tanti errori nostri in difesa, e per questo è diventata molto dura. Fortunatamente abbiamo raddrizzato questa situazione giocando palla a terra, e questo ci ha salvato, grazie ai due bei gol che abbiamo segnato. Fra l'altro negli ultimi dieci minuti avremmo potuto anche approfittare meglio degli spazi concessi dalla Fiorentina, segnando il 3-3 e magari anche il 3-4". Bastian Schweinsteiger invece non vede ombre nella qualificazione: "Dal punto di vista tattico la Fiorentina ha giocato molto bene e ha concesso pochissimo, ma credo che dal punto di vista della qualità mostrata nelle due partite il Bayern abbia dimostrato di essere la squadra più forte". Leggi i commenti I commenti dei lettori 
ROMA - Prime ammissioni dall'ex senatore del Pdl Nicola Di Girolamo sulla illiceità di operazioni legate a servizi telefonici, in particolare quelle denominate "Phuncard" e "Traffico Telefonico". Di Girolamo è stato sentito per oltre due ore dagli inquirenti romani nell'ambito dell'inchiesta sul presunto maxi riciclaggio di due miliardi di euro che sarebbe ruotato intorno ad iniziative commerciali con Fastweb e Telecom Sparkle. Al vertice della banda, l'imprenditore Gennaro Mokbel, legato all'eversione nera, che è riuscito a fare eleggere Di Girolamo al Senato. Non sono emersi per ora altri particolari: ma per i magistrati Giancarlo Capaldo, Giovanni Bombardieri, Francesco Passaniti e Giovanni Di Leo, è arrivata una prima e importante conferma dell'impianto accusatorio. Di Girolamo è detenuto a Regina Coeli con le accuse di associazione per delinquere finalizzata al riciclaggio, violazione della legge elettorale e scambio elettorale aggravato dal metodo mafioso. Nel corso dell'atto istruttorio, tenutosi nel carcere di via della Lungara, è stato affrontato solo l'aspetto legato al riciclaggio e non anche le circostanze dell'elezione di Di Girolamo nel collegio estero e i suoi presunti legami con esponenti della 'ndrangheta. Questi ultimi due aspetti saranno oggetto di un prossimo interrogatorio. 'Phuncard' e 'Traffico telefonico' sono operazioni commerciali fittizie che, secondo quanto emerso dalle indagini, hanno permesso al sodalizio di cui faceva parte il senatore di realizzare profitti per centinaia di milioni di euro in favore di Fastweb e Telecom Italia Sparkle. Sono le famigerate 'frodi carosello' messe in atto per creare ingenti fittizi crediti Iva e che hanno arrecato all'erario un danno complessivo quantificato in 370 milioni di euro. La prima truffa ha riguardato la commercializzazione di schede prepagate, denominate appunto 'Phuncard', recanti un codice che avrebbe dovuto consentire l'accesso tramite un sito internet a contenuti tutelati da diritto d'autore, in realtà inesistenti. La seconda fittizia operazione ha avuto per oggetto la commercializzazione di "servizi a valore aggiunto" da realizzare mediante l'acquisto e la veicolazione dei contenuti attraverso servizi di interconnessione internazionale per il trasporto di traffico telematico. Anche in questo caso l'oggetto stesso della prestazione (il traffico telematico) si è rilevato inesistente e ha consentito alle società debitrici dell'Iva nei confronti dello Stato di non versare il tributo, trasferendo ingenti somme all'estero e facendo girare in circolo i flussi finanziari. 
None 
L'Itas Trentino si è qualificata per la Final Four di Champions League maschile di pallavolo battendo 3-1 in trasferta i polacchi dell'Asseco Resovia. La gara ha avuto praticamente senso solo nel primo set, quando la qualificazione, dopo il 3-0 dell'andata, era ancora in bilico. Conquistato il primo parziale grazie al buon avvio nei fondamentali di attacco (58% di squadra nel singolo set) e battuta (4 ace) e al rendimento di Kaziyski e Vissotto (12 punti in due), i campioni in carica non hanno mollato nonostante Stoytchev abbia saggiamente risparmiato alcuni giocatori in vista del rush finale della regular season. Le statistiche finali dimostrano come l'mvp trentino alla fine sia stato assolutamente Sala (14 punti, di cui 4 a muro e uno in battuta, con il 100% in primo tempo) ma anche l'omologo Riad (13 palloni vincenti con 5 block) e gli stessi Juantorena (5 ace) ed Herpe (60% in attacco) hanno fatto registrare ottimi numeri. L'Itas difenderà il titolo nella Final Four in programma il 10 e 11 aprile a Lodz, sempre in Poloni. Asseco Resovia Rzeszow-Trentino BetClic 1-3 (18-25, 28-26, 21-25, 18-25) ASSECO RESOVIA : Gierczynski 13, Kosok 10, Oivanen 5, Akhrem 20, Grzyb 13, Redwitz 1, Ignaczak (L); Mika, Ilic, Papke 2. N. e. Wika e Gawryszewski. All. Ljubomir Travica. TRENTINO BETCLIC : Juantorena 17, Riad 13, Vissotto 9, Kaziyski 13, Sala 14, Raphael 1, Bari (L); Sokolov, Herpe 9, Zygadlo 3, Birarelli 1, Corsini. All. Radostin Stoytchev. ARBITRI : Feldshtein di Odessa (Ucraina) e Zdraveski di Skopje (Macedonia). DURATA SET : 25', 30', 24', 22'; tot 1h e 41'. NOTE : 4.300 spettatori. Asseco Resovia: 7 muri, 5 ace, 12 errori in battuta, 5 errori azione, 49% in attacco, 52% (30%) in ricezione. Trentino BetClic: 13 muri, 10 ace, 10 errori in battuta, 7 errori azione, 59% in attacco, 64% (41%) in ricezione. Leggi i commenti I commenti dei lettori 
