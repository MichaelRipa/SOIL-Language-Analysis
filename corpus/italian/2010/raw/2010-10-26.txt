Una “tavolata planetaria” lunga 250 metri in via Padova, per portare in una periferia al centro delle cronache cittadine il tema caldo di Expo, rivisitato in chiave multietnica. La manifestazione era stata pensata un mese fa dal comitato di Stefano Boeri, il candidato del Pd alle primarie del centrosinistra, per domenica 7 novembre, come evento clou della sua campagna. Ma dal Comune — dall’ufficio per le concessioni di occupazione del suolo pubblico — è arrivato ieri il no. E ora il caso diventa politico. «È una cosa molto grave, offensiva, inspiegabile: questo rifiuto è un brutto segno», attacca Boeri. Il suo comitato aveva chiesto l’autorizzazione per occupare il tratto compreso tra Pasteur e via Giacosa, dopo aver parlato con le associazioni di via e i ristoratori della zona. Anche Atm — spiegano dallo staff di Boeri — aveva dato il nullaosta per un giorno che, come sottolinea Boeri, «è quello in cui si organizzano feste di vie e di quartiere». Il no del Comune ha fatto sorgere sospetti sulle reali motivazioni. Il primo a manifestarli è stato il vicecapogruppo del Pd in Provincia, Roberto Caputo: «La Moratti dimostra solo una grande paura: è in conflitto di interessi tra il suo ruolo amministrativo e quello politico». Parla, Caputo, di disparità di trattamento: «Milano è ostaggio del centrodestra: si concede piazza Castello a una manifestazione del Pdl ma si negano 250 metri di via Padova a un candidato alle primarie che voleva rivitalizzare la città». Con lui anche il capogruppo in Comune, Pierfrancesco Majorino: «Abbiamo il legittimo sospetto che il Comune dica no perché c’è già un’iniziativa del sindaco legata a Expo. Mi pare sia censura politica». Il riferimento è all’annuncio della Moratti, dopo l’ok del Bie di due settimane fa. «Pensiamo di coinvolgere la città con una giornata dedicata a Expo, a gennaio», aveva detto. La replica a Boeri arriva in serata da Palazzo Marino: l’autorizzazione era stata chiesta per due giorni (il 6 e il 7) e il parere negativo è del comando di zona della polizia locale, per le ripercussioni sul traffico, lasciando intendere che potrebbe essere ripresa in considerazione la richiesta ridotta a un giorno. Il candidato ieri ha detto di voler fare lo stesso la manifestazione, «magari in un altro modo», ma sempre in via Padova. Lella Trapella, presidente dell’associazione Parco Trotter, spiega: «Abbiamo accolto volentieri l’idea di Boeri, come quelle degli altri candidati alle primarie: capisco quel che prova per il no ricevuto, visto che da mesi anche a noi associazioni il Comune non dà la possibilità di fare nulla» 
Boruc 6 - Non è impegnato quasi mai ma quando tocca a lui, in uscita o su tiri da fuori, si dimostra attento con stile. Si sapeva, ma dimostra di essere affidabile. De Silvestri 5,5 - I limiti tecnici lo condizionano da metà campo in avanti, a ciò si aggiumnge lo scarso feeling con Cerci. Meglio quando deve contenere nonostante Fabbrini lo costringa ad una gara attenta. Gamberini 6 - Limita prima Mchedlidze, poi Foti senza correre particolari rischi. Continua a dare segni di progresso fisico ma resta la sensazione che soffra particolarmente gli uno contro uno in velocità. (dal 30' st Camporese sv - Esordio tra i professionisti al centro della difesa) . Kroldrup 5,5 - Macchinoso in fase di impostazione, per il resto ordinaria amministrazione senza dare però mai l'idea doi sicurezza assoluta. In qualche occasione costretto a rincorrere potenziali errori. Gulan 5,5 - Timido, troppo ancorato alla propria zona di competenza. Sarebbe da attendersi qualche iniziativa in più ed invece si limita a stare attento in copertura non fornendo praticamente alcun apporto offensivo. Bolatti 4,5 - Marcia al piccolo trotto, smistando palloni elementari senza mai prendere l'iniziativa e le poche volte che tenta qualcosa di meno accademico generalmente sbaglia. Non lascia traccia di se in una gara in cui avrebbe avuto la possibilità di mettersi positivamente in mostra. Donadel 5,5 - Da capitano si danna per dare un senso al gioco della Fiorentina.- Il problema sdono i suoi limiti tecnici e lo scarsa recettività dei compagni. Ne viene fuori la solita prova volenterosa, senza acuti ma con sostanza. Cerci 4,5 - Al solito, parte forte, prova a dribblare tutti, spesso non riuscendoci e, alla distanza, si spenge. Appare, anche quando fa bene, un corpo estraneo alla squadra dal punto di vista tattico. Lui gioca per se, ma non essendo decisivo, non è utile.sbaglia un gol clamoroso. (dal 1' sts Gilardino - ) Ljajic 6,5 - Almeno ci prova, sempre, dribblando, correndo, prendendosi la responsabilità dell'iniziativa. Colpisce un palo, sforna un assist. Si vede che è acerbo ma anche che ha tanto talento. Papa Waigo 5 - Si agita sulla fascia destra non riuscendo quasi mai a rendersi pericoloso. Ed anche quando arriva al tiro non riesce mai a dare la sensazione di pericolosità. In più è anche molto impreciso. (dal 20' st Santana 6 - Come gli accade in questo periodo dà vivacità alla squadra, crea dal niente situazioni pericolose. Continua ad essere un po' fumoso ma è senz'altro il più in forma dei viola) Babacar 6 - Inizia bene, due belle iniziative con conclusioni imprecise. Si percepisce che è in grado di mettere in difficoltà la difesa empolese ma col passare dei minuti perde di incisività. E' nettamente il più giovane in campo, lo si può aspettare. Segna il gol che vale la qualificazione. 
Ora in via Santa Lucia la cassa è un po’ meno vuota. Un miliardo e ventuno milioni di euro è l’assegno in arrivo da Roma per pagare i farmacisti, le cliniche, le case di cura, i laboratori, i fornitori e altri creditori del settore sanitario. Il sessanta per cento del fondo nazionale per la Campania, che finora era bloccato in attesa di un’inversione di rotta che ieri mattina i tecnici dei ministeri dell’Economia e della Salute hanno ritenuto finalmente visibile nelle azioni della giunta guidata dal presidentecommissario Stefano Caldoro. Il quale annuncia: «Bene. Andiamo avanti, ma senza abbassare la guardia». Quali azioni? Il piano ospedaliero che prevede 1300 posti letto in meno in Campania con la chiusura o la riconversione di numerose strutture in ogni provincia, ma anche la stretta sugli straordinari ai dipendenti e, ultimo, il ticket per le cure specialistiche. Un via libera che i tecnici dei ministeri hanno annunciato direttamente a Caldoro, arrivato in mattinata a Roma assieme al subcommissario Giuseppe Zuccatelli e al consigliere per la sanità Raffaele Calabrò. Sbloccato dunque un miliardo con l’ok dei ministri Giulio Tremonti e Ferruccio Fazio, quest’ultimo particolarmente soddisfatto: «Un ottimo lavoro in pochi mesi». Una notevole quantità di ossigeno che va a coprire, oltre ai debiti, anche gran parte delle anticipazioni firmate dalla Regione. «Un ottimo risultato — commenta Caldoro — perché il sistema sta rispondendo. Ci sono una nuova consapevolezza e una nuova responsabilità che vanno consolidate con l’obiettivo di offrire una migliore sanità ai cittadini e una sostenibilità economica. Il passato era caratterizzato da alti costi e cattivi servizi, ora è necessario il massimo coinvolgimento delle forze sociali e di tutte le professionalità del settore». Ossigeno per la sanità campana, ma sono pronti i prossimi passi. A dicembre, se proseguirà il trend positivo, arriveranno altri 340 milioni di fondi nazionali e altrettanto entro aprile 2011, ma nel frattempo la Regione avvierà le procedure per ottenere anche 500 milioni di fondi europei. Un flusso di denaro che potrebbe portare durante il prossimo anno allo sblocco delle assunzioni. Passi in avanti che Raffaele Calabrò giudica storici: «Abbiamo incassato la piena fiducia dal tavolo di verifica del piano di rientro dal deficit. Una giornata storica per i cittadini e l’amministrazione della Campania. Lo sblocco delle riserve del fondo segna un nuovo inizio e la possibilità di un ritorno alla normalità». 
Stop a parabole e telecamere davanti a casa Misseri. Domani i vigili urbani, su delega del sindaco di Avetrana, Mario De Marco, notificheranno ai rappresentanti delle emittenti televisive il divieto di sostare davanti all'abitazione di Michele e Sabrina Misseri, padre e figlia accusati dell'omicidio della 15/enne Sara Scazzi. "Non si tratta ancora di un'ordinanza - spiega all'ANSA il vicesindaco Alessandro Scarciglia - ma di un invito agli organi di informazioni di allentare l'assalto mediatico. Non si lamenta solo la famiglia Misseri ma anche i vicini di casa. La presenza di giornalisti e regie mobili delle tv in via Deledda dura ormai da due mesi". "Questa situazione deve finire - aggiunge Scarciglia - ma metteremo a disposizione degli operatori dell'informazione il parcheggio del palazzetto dello Sport, che in linea d'aria dista non più di 50 metri da casa Misseri". 
Sabrina dice: “Il 26 agosto sono sempre stata con Mariangela. Dalle 14,30 sino alle 20 della sera almeno”. Il pm Mariano Buccoliero ammette: “Allora c’è un problema”. Sabrina dice infatti una bugia. Lei e l’amica non sono state sempre insieme. Alle 15,19 il cellulare di Mariangela aggancia la cella telefonica di Avetrana, via XXIV maggio numero 22. Quello di Sabrina è invece a Nardò, nella stessa zona di contrada Mosca, dove è stata seppellita Sarah. Ecco un pezzo del verbale del 15 ottobre scorso, fino a ieri segreto, nel quale gli investigatori muovono la contestazione alla ragazza che si nasconde dietro una serie di “non so” e “non ricordo”. Pm Buccoliero: Quand’è il primo messaggio che fa a Ivano? Sabrina Misseri: 5,25, cinque e  mezza mi ricordo. Polizia giudiziaria: Il primo a Ivano? Pm: Alle 17 e 30? S.: Che lui mi risponde… Pm: Il primo è delle 15 e poi… la chiamata PG: Quello delle 15,19 e 51 secondi. C’è Sabrina che manda un sms a Ivano in cui c’è scritto “Ti stavo chiamando è sparita Sarah” Pm: Questo è il primo? Pg: Il primo si… quando lei ha mandato questo messaggio stava con Mariangela? S.: Si Pg.: Guardi dalle celle telefoniche risulta che lei ha agganciato una cella di Nardò mentre la sua amica Mariangela nello stesso arco di tempo che ha fatto una telefonata al papà ha agganciato una cella di Avetrana. Mi può dire… Lei mi dice che stavate assieme e agganciate a celle proprio completamente… S.: Perché pure a lei stessa dissi io “Non so se chiamare Ivano o meno… Pg.: Lasci perdere il fatto di chiamare o non chiamare S.: Ma stavamo insieme però Pg.: E come si spiega questo fatto che lei aggancia una cella a Nardò, località Fattezze frazione Santa Chiara… La sua amica aggancia una cella Avetrana via XXIV maggio 22? Pm.: Sa, che significa questo: che voi non stavate insieme… S.: No, stavamo insieme… Su questa cosa io ne sono convinta PG: Successivamente stavate insieme a Torre Colimena S.: No, io a Torre colimena non ci sono andata Pg: No, lei aggancia una cella a Manduria, località Torre Colimena… S.: Non ci sono andata a Torre Colimena Pg: Quando vi siete incontrati a Torre Colimena con Alessio e Mariangela lei non c’è andata? S.: Io mi sono incontrata a Torre Colimena… Pm: Non si sta ricordando questa circostanza S.: Però del fatto di Ivano, c’era lei presente perché lei stava chiamando con il telefonino mio. Perché a me mi sembrava male chiamarlo che non mi parlava. Lei ha preso il telefono per chiamare e io poi dopo gli ho mandato il messaggio, a Ivano. Pg: Ma com’è possibile? Pm: Qui stiamo parlando dei tabulati non elle dichiarazioni di Mariangela, va bene? S.: Ho capito Pm: … I tabulati ci dicono che state in due posti diversi nello stesso orario… Forse nn è chiara la cosa. S.: E io ribadisco che stavo con Mariangela Pm: Quando ha fatto questo messaggio a Ivano? S.: Si Pm: Benissimo, quindi contrariamente a quanto risulta dai tabulati lei stava con Mariangela… Benissimo. 
Una sala del consiglio regionale occupata, tafferugli con la polizia, il centro bloccato e via Marina intasata. E’ la cronaca della giornata di ieri caratterizzata da un nuovo scontro tra disoccupati organizzati e foze dell’ordine, che si è concluso con l’arresto di tredici manifestanti, il ferimento di due vigili urbani al Vomero e l’ennesimo rogo di cassonetti: una reazione dell’ala violenta dei disoccupati ai fermi disposti dalla questura. Martedì mattino un gruppo aderente ai Precari Bros organizzati occupa una sala al secondo piano del Consiglio Regionale, isola F/13 al centro direzionale: si barricano all’interno della stanza dove è in programma una riunione della Commissione politiche sociali. Secondo alcuni testimoni, i disoccupati entrano dal garage, forzano l’ingresso e strappano un orologio ad una delle guardie. Qualcuno dei manifestanti minaccia di essere in possesso anche di benzina. La protesta, secondo i disoccupati, si spiega con la mancata volontà da parte del governo e degli enti locali di convocare un tavolo tra istituzioni per garantire il sussidio di 596 euro mensili, al momento sospeso; inoltre viene contestato «il mancato decollo del Piano occupazionale elaborato dalla giunta Caldoro». In una nota, i precari Bros sostengono che la polizia ha sfondato le porte degli uffici del consiglio regionale, ha brutalmente picchiato i senzalavoro. Subito dopo il raid scatta la reazione: tredici disoccupati vengono arrestati dalla polizia. Sono accusati di invasione di edificio pubblico, danneggiamento, violenza e resistenza a pubblico ufficiale. Uno di essi deve rispondere anche di rapina per essere stato trovato in possesso di un orologio d’oro sottratto ad una guardia giurata. Un altro gruppo si trasferisce in via Marina e la paralizza, manifestando davanti agli uffici della Regione. Ci sono anche ex detenuti con le bandiere. Un blindato dei carabinieri e i furgoni della polizia controllano, senza però intervenire. Nel tardo pomeriggio è scattata la reazione al Vomero. Cassonetti dei rifiuti vengono bruciati in via Bernini. I disoccupati, una cinquantina, rovesciano i contenitori prima di incendiarli. In un comunicato i Movimenti di lotta organizzati accusano la giunta regionale di essere «mandante degli arresti» ed annunciano un nuovo corteo nel centro cittadino. Ma non finisce qui. Due agenti della polizia municipale vengono feriti a manganellate da un gruppo di una cinquantina in via Luca Giordano. Con i volti coperti da cappucci i disoccupati invadono l’isola pedonale compresa tra via Scarlatti e via Giordano, infrangendo le fiorere ed incendiando cassonetti della Nettezza Urbana. I due vigili colpiti sono soccorsi e trasportati in ospedale. Polizia e vigili urbani perlustrano la zona alla ricerca degli aggressori. Uno degli agenti aggrediti è una donna, colpita di striscio. Ferito, invece, alla testa ed al corpo con una manganellata ed una catena l’altro vigile urbano, trasportato al Cardarelli. Le forze dell’ordine effettuano controlli nelle funicolari del Vomero e perlustrano i Quartieri spagnoli. Nel clima di tensione, probabile che esplodano altri scontri. 
