None 
VANCOUVER - Seconda medaglia d'oro per Maria Riesch. La tedesca, che diventa così la regina dei Giochi, ha vinto lo slalom speciale olimpico. Già in testa dopo la prima manche, la Riesch (già oro ai Mondiali dell'anno scorso) ha chiuso con 43 centesimi di vantaggio sull'austriaca Schild e 1''01 sulla ceca Zarhobska. Decorosa la prova delle azzurre: Nicole Gius ha confermato l'ottavo posto della prima manche, mentre Manuela Moelgg è risalita dal 24esimo all'11esimo posto. Diciottesima la Karbo, fuori invece nella seconda discesa Chiara Costazza. "Sono soddisfatta - ha detto Nicole Giuse, la migliore delle azzurre, a fine gara ai microfoni di Sky - . Avrei voluto guadagnare qualche posizione, ma è comunque il mio miglior risultato stagionale". FUORI LA VONN - Tra le big, Lindsey Vonn era già uscita nella prima manche. La statunitense ha inforcato poco dopo l'intermedio e ha chiuso la sua Olimpiade. Per la Vonn, che ha gareggiato con il mignolo destro fratturato dopo la caduta nella gara di gigante, Vancouver 2010 si conclude con la medaglia d'oro in discesa e il bronzo in supergigante. 
MILANO - Telefonica non sembra interessata a cambiare gli attuali rapporti con Telecom Italia e il suo presidente Cesar Alierta lo conferma. Per chiarire le voci circolate nelle ultime settimane, Alierta ribadisce che la partnership industriale è l'alternativa migliore per gli azionisti del gruppo spagnolo. Telefonica è soddisfatta, afferma Alierta, delle sinergie con Telecom. "Insieme - dice - siamo riusciti a catturare oltre 620 milioni di euro in sinergie da marzo 2008". 
Con la promessa di un lavoro,  facevano venire in Italia giovani donne rumene ma poi, una volta  arrivate nel nostro paese, ritiravano loro il passaporto e le  costringevano ad entrare nel giro della prostituzione in appartamenti fra Parma e  Piacenza, ma anche sulla strada, in particolare lungo la via  Emilia. Gli autori di questo 'traffico' sono stati oggi condannati  dal Tribunale di Parma. Il collegio giudicante, presieduto da  Eleonora Fiengo, con a latere Gennaro Mastroberardino e Marco  Vittoria, ha inflitto una pena di nove anni di carcere ad un  albanese di 29 anni e ad un rumeno di 28, e cinque anni e sei  mesi a due rumene, di 39 e 44, e ad un loro connazionale di 59. Le indagini erano partite nel 2004 quando, durante un  controllo antiprostituzione della questura di Parma, erano state  fermate lungo la via Emilia a Ponte Taro, nel parmense, due  ragazze rumene di soli 19 anni. Le giovani, dopo il fermo, si  erano confidate agli agenti indicando gli appartamenti dove  risiedeva la banda e le vessazioni a cui erano costrette se si  rifiutavano di prostituirsi. Le indagini, oltre all'Emilia,   avevano interessato anche la Sicilia, in particolare la  provincia di Caltanissetta. 
Renata Tebaldi torna a casa. Sabato 27 febbraio il Castello di Torrechiara a Langhirano, chiuso a causa del terremoto del 2008, riaprirà i battenti con la mostra "Un castello per la Regina" dedicata alla celebre cantante lirica e inaugurata per la prima volta nell'ottobre 2008 in occasione del Festival Verdi. L'ingresso dalle 10.30 sarà gratuito: si potranno ammirare gli abiti di scena firmati da artisti e stilisti, gli splendidi gioielli, i bauli da viaggio e i rari documenti che ripercorrono la carriera della Diva. GUARDA LE FOTO DELL'INAUGURAZIONE 
TOKYO - Un terremoto di magnitudo 7 ha colpito il sud del Giappone alle 5,31 del mattino ora locale (le 21,31 ora italiana). L'epicentro è stato registrato a 84 chilometri a est di Naha, nell'isola meridionale di Okinawa, a soli 29 chilometri sotto la superficie del mare. E' rientrato dopo circa un'ora l'allarme tsunami, inizialemente diramato per onde fino a 2 metri.  La Japanese Metereological Agencylo ha trasformato in 'advisory', cioè un invito alla cautela perché potrebbero registrarsi onde anomale di altezza massima di 50 centimetri nelle isole di Okinawa, Amami, Tokara, Daitojima, Miyakojima e Yaeyama. I notiziari televisivi non hanno dato riferito di morti o feriti e non riprendono scene di panico. Le autorità hanno raccomandato alla popolazione di rimanere in casa e non avvicinarsi alla costa. Le rilevazioni dell'entità del sisma variano leggermente a seconda dell'istituto che le ha registrate. Per l'Osservatorio Geologico statunitense (UsGs) il sisma ha raggiunto i 7 gradi. Secondo l'agenza Metereologica giapponese, invece, il terremoto ha avuto un'intensità pari a 7,3 gradi. Secondo l'UsGs non c'è pericolo di tsunami per la costa occidentale degli Stati Uniti. Il Giappone è un'area ad altissimo rischio sismico. Il Paese è colpito da circa il 20% del totale dei terremoti di magnitudo di oltre 6 gradi nel mondo. Nell'ottobre del 2004, un sisma di magnitudo 6,8 colpì la regione di Niigata, nel nord del Giappone, uccidendo 65 persone e ferendone oltre tremila. Prima di allora, il più catastrofico sisma per il Paese è stato quello di 7,3 gradi con epicentro a Kobe, che nel 1995 ha fatto oltre 6.400 vittime. 
Un'associazione con finalità di terrorismo internazionale è stata smantellata dalla Digos di Venezia che la scorsa notte ha arrestato 11 persone in tutta Italia, di cui una a Modena. Le indagini hanno coinvolto anche Parma, dove la Digos locale ha perquisito un presunto covo, senza però trovare nulla di compromettente. Il luogo oggetto del controllo è un negozio di Kebab dove lavora il padre di una delle persone arrestate, un uomo finito in manette a Modena proprio perchè sospettato di collegamenti con il Partito dei lavoratori curdi, il Pkk inserito dall'Unione europea nella lista delle organizzazioni terroristiche. Il padre sembra però che fosse all'oscuro dell'attività del figlio e la perquisizione ha dato esito negativo. I provvedimenti di custodia cautelare riguardano dieci turchi e un italiano.    Secondo quanto emerso dalle indagini, la presunta organizzazione era finalizzata al reclutamento, indottrinamento e addestramento di giovani di etnia turca da inviare a combattere tra le file del Pkk, il partito dei lavoratori curdi che l'Unione europea ha incluso nelle liste terroristiche. Sarebbero stati individuati campi di addestramento in Italia e in Francia. Le indagini, come ha spiegato Diego Parente, capo della Digos di Venezia, era partita nel settembre 2008 su indicazione dei servizi segreti che segnalavano un traffico di armi in provincia di Venezia messo in atto da curdi. "'In effetti - ha detto Parente - abbiamo riscontrato questo traffico che si svolgeva non solo nella provincia di Venezia ma anche in altre provincie limitrofe venete. Abbiamo così delineato un'organizzazione vera e propria che operava in Italia e in Francia. C'è stata una fitta collaborazione tra la Procura veneziana e la Procura antiterrorismo di Parigi dove sono stati arrestati nelle ore scorse altri undici giovani". Nel corso delle indagini è stata anche accertata l'esistenza di due campi di indottrinamento - convenzionalmente chiamati dagli indagati "matrimoni", in turco "Tugun" - organizzati fino allo scorso anno in provincia di Pordenone. Un ulteriore campo è attualmente in fase di svolgimento presso un agriturismo del pisano, dove sono stati rintracciati alcuni dei destinatari dei provvedimenti di cattura. La struttura - come ha sottolineato il Prefetto Stefano Berrettoni, direttore centrale della polizia di prevenzione - "aveva come target soprattutto giovanissimi di origine curda, spesso con problemi identitari e di inserimento nel tessuto sociale, allontanatisi dalle loro famiglie contro la volontà dei genitori, che in alcuni casi si erano rivolti alla Polizia denunciandone la scomparsa". Si cercava di fare perno, pare, anche sulla loro ingenuita. Particolare attenzione, poi, era rivolta alle giovani donne. Una di queste aveva inviato anche una lettera ai familiari indicando che "la cosa più preziosa al mondo è combattere" e parlando di far versare sangue "al nostro nemico". Da intercettazioni telefoniche, però, emergono anche richieste ai genitori da parte di alcuni degli addestrati di fare in modo "di farli tornare a casa". Tutte le attività di addestramento avvenivano in un assoluto isolamento, con la sottrazione dei cellulari personali. Non è escluso che accanto al reato associativo possa essere mosso anche quello di sequestro di persona. 
ROMA - Torna a lanciare stoccate agli alleati del centrodestra il presidente della Camera Gianfranco Fini. E lo fa nella cittadella del pensiero politico degli ex di An, la sua fondazione Farefuturo che ieri ha celebrato la sua cena di finanziamento. "Non credo che siamo in uno stato di polizia, se lo fossimo non ci sarebbe questo livello di evasione fiscale che ritengo il peggior male del Paese", ha detto Fini che aggiunge: "Credo che un centrodestra perennemente con la bava alla bocca non credo sarebbe stato sempre gradito, soprattutto in una città come Roma". La terza carica dello stato ha sottolineato il contributo dato dalla sua fondazione "al dibattito sulla integrazione e cittadinanza" e "di avere il merito di aver alimentato il dibattito". Leggi i commenti I commenti dei lettori 
Parma è terza in regione per morti da incidente stradale. Lo dice Ania, fondazione per la Sicurezza stradale che lancia ora il progetto 'La scuola ti guida', un tour itinerante - atteso a Parma domenica prossima - voluto per sensibilizzare a comportamenti di guida corretti. Gli incidenti stradali in Italia - ricordano da Ania - sono la prima causa di morte tra i giovani. Per il 2008, sempre secondo la fondazione, per Parma e provincia si può parlare di allarme con 79 vittime a causa di incidenti alla guida: 57 in provincia e 22 nel territorio del Comune. Le statistiche dimostrano che tra le province emiliane Parma è preceduta solo da Ravenna e Forlì-Cesena per morti da incidente stradale. In Italia sempre nel 2008, su 4.731 morti per incidente stradale si sono registrate 449 vittime di età compresa tra 15 e 20 anni, pari al 9,4% del totale dei morti: con queste cifre gli scontri in auto risultano essere la prima causa di morte giovanile. Cifre da emergenza anche in Emilia Romagna dove si sono verificate 529 morti da incidente stradale. Con 29 vittime di età compresa tra i 15 e i 20 anni, la regione si è inoltre classificata al settimo posto per mortalità in questa fascia d'età da incidente stradale, dopo Sicilia, Lombardia, Puglia, Veneto, Campania e Lazio. Per contrastare questo drammatico fenomeno la fondazione Ania per la Sicurezza stradale, in collaborazione con Aiscat e Autostrade per l'Italia, ha lanciato il progetto 'La scuola ti guida', un tour itinerante - che è partito il 24 febbraio da Milano ed passerà domenica a Parma per concluderesi il 13 marzo a Roma - voluto per sensibilizzare i giovani a comportamenti di guida responsabili. ''E' atroce - ha dichiarato Sandro Salvati, presidente della Ania - che un Paese sempre più vecchio veda distruggere sulla strada le sue giovani vite e le sue risorse umane per il futuro. Il 30% dei morti per incidente stradale ha meno di 30 anni e 1 morto su 10 addirittura tra i 15 e i 20 anni - ha proseguito Salvati -. E' ora di dire basta allo stordimento della musica a tutto volume, all'alcol e alla distrazione che sono spesso la miccia d'innesco degli incidenti che coinvolgono i nostri ragazzi. Bisogna intervenire insieme alle famiglie e alla scuola per fare in modo che i giovani capiscano il valore della vita e non la mettano in gioco con atteggiamenti sconsiderati alla guida. E' necessario che si rendano conto che la strada non è una playstation e, in caso d'incidente, non esiste rewind''. 
VICENZA - Nell'anticipo della sesta giornata di ritorno il Cittadella espugna il Menti e con il punteggio di 2-0 fa suo il derby veneto contro il Vicenza. I due gol nella ripresa: al 15' l'ex Pesoli trasforma un calcio di rigore, concesso per un fallo del portiere Fortin su Ardemagni lanciato a rete e al 5' di recupero gol di Iunco in contropiede. Nel primo tempo interventi decisivi del portiere Pierobon su Bjelanovic e Sgrigna, mentre dopo lo svantaggio i padroni di casa non si sono mai resi realmente pericolosi. Infarcita di errori la direzione arbitrale di Giancola. TRADIZIONE SFATATA - Il bilancio dei precedenti 5 confronti diretti, tutti disputati nella serie cadetta, era favorevole ai biancorossi che si sono imposti in due occasioni contro una dei granata. Il risultato di parità si è registrato in due circostanze. Il Vicenza ospitava il Cittadella in campionato per la terza volta nella storia. Il bilancio dei 2 precedenti confronti diretti andati in scena al 'Menti' era favorevole ai padroni di casa che hanno conseguito un successo e un pareggio. Nella prima sfida in assoluto, disputata il 9 settembre 2001, il Vicenza, trascinato da una doppietta di Schwoch dal dischetto (8' e 88'), s' impose per 2-1 in un match valido per la terza giornata del campionato di Serie B 2001/02. Di Ghirardello (55') il provvisorio pareggio degli ospiti. VICENZA-CITTADELLA 0-2 (0-0) Vicenza (4-4-2): Fortin 6; Ferri 5, Giosa 6.5, Di Cesare 6, Martinelli 6; Madonna 5.5, Gatti 6 (10' st Signori 6), Botta 6, Gavazzi 5 (12' st Di Matteo 6); Sgrigna 5.5 (28' st Margiotta 5.5), Bjelanovic 5.5. A disp. Russo, Brivio, Misuraca, Litteri. All. Maran 5.5 Cittadella (4-2-2): Pierobon 7; Pisani 6 (26' st Mannucci 6), Pesoli 6.5, Cherubin 6.5, Marchesan 6; Magallanes 6, Dalla Bona 6.5, Carteri 6.5 (36' st Volpe ng), Bellazzini 6.5 (12' st Pettinari 6.5); Ardemagni 6.5, Iunco 7. A disp. Villanova, Volpe, Musso, Nocentini, Curiale. All. Foscarini 6 Marcatori: st 14' Pesoli rig, 50' Iunco Arbitro: Giancola di Vasto 4.5 Note: serata umida, terreno allentato. Ammoniti: Gatti, Iunco, Fortin e Dalla Bona per gioco falloso; Di Cesare, Sgrigna e Bjelanovic per proteste. Angoli 9-4 per il Vicenza. Recupero: pt 0', st 5'. Spettatori paganti 8.000 circa per un incasso di 50 mila euro. Leggi i commenti I commenti dei lettori 
