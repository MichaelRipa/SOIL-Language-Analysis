LIONE - Lo Stade de Gerland si conferma tabù per il Real Madrid che vi cade per la 3/a volta in 4 anni (dopo il 3-0 del 2006 e il 2-0 del 2007, ndr), cedendo con uno scomodo 1-0 al Lione l'andata degli ottavi di Champions League. Un risultato meritato da parte dei francesi, che oltre al gol, hanno colpito un palo e mancato numerose altre occasioni per incrementare il bottino. Il Real può recriminare solo per un rigore non accordato dall'arbitro inglese Atkinson per un fallo del portiere Lloris su Cristiano Ronaldo a 10' dalla fine. Ma per il resto gli iberici hanno fatto davvero poco per agguantare almeno il pari. DOMINIO LIONE - Il Lione domina nel primo tempo: fallisce tre buone opportunità con Govou (2) e Delgado e al 41' centra in pieno un clamoroso palo a Casillas battuto con lo stesso Delgado, autore di un pregevole destro al volo dal limite. I frutti dell'evidente superiorità i francesi, però, li raccolgono dopo appena 2' della ripresa: Makoun prova il destro dai 25 mt e infila il pallone proprio sotto l'incrocio alla sinistra di Casillas. REAL, TROPPO POCO - Il Real accusa il colpo e per poco Lisandro Lopez e per due volte Cissokho non trovano il raddoppio. Le "Merengues" si svegliano solo nel finale. E oltre al su citato episodio di Ronaldo, mancano il pari solo in un paio di circostanze, con Kakà (opaca la sua prova) e Sergio Ramos. Davvero troppo poco. Leggi i commenti I commenti dei lettori 
MILANO - "Non è finita qui. Al ritorno possiamo anche vincere 2 a 0 a Manchester, sarebbe un risultato normale". Leonardo è talmente convinto della bontà della prestazione dei suoi giocatori, che per il ritorno all'Old Trafford ipotizza l'impresa nonostante una sconfitta (2-3) che lascia spiragli ridotti di qualificazione. "Oggi è stata la dimostrazione - spiega Leonardo - che quando abbiamo fatto il nostro gioco abbiamo messo in netta difficoltà il Manchester. Nel primo tempo potevano chiudere 3-0, abbiamo preso gol su un episodio". POCO CONCRETI - Cosa non ha funzionato dunque nella gara del Milan. "Un momento di flessione atletica era inevitabile nella ripresa - spiega Leonardo -, purtroppo nel primo tempo non abbiamo saputo concretizzare. Non voglio giustificare la sconfitta, ma questa è l'analisi lucida della gara. Una squadra non può imporre il gioco per 90' contro una squadra forte fisicamente come il Manchester Abbiamo imposto il nostro gioco fin dall'inizio". Sui singoli, Leonardo glissa: "E' mancato Borriello? Ma anche Huntelaar ha avuto la sua occasione e si è mosso bene. Preferisco parlare della squadra e della possibilità di andare a Manchester e vincere 2 a 0 ci può stare, abbiamo mostrato di poter essere superiori a questo Manchester" Leggi i commenti I commenti dei lettori 
MILANO - Facile essere sportivi e fare complimenti agli avversari appena battuti. Non sfugge alla regola anche Sir Alex Ferguson mentre si gode la vittoria del Manchester United che aveva appena espugnato il campo del Milan. "Manchester fortunato? Abbiamo subito il primo gol del Milan, quando ci siamo messi a giocare bene è cambiata la partita. Leonardo però sta facendo un ottimo lavoro - è l'elogio di Ferguson nei confronti dell'allenatore brasiliano del Milan - è un'ottima persona. Rooney? Sta migliorando gara dopo gara, di stagione in stagione". Infine il tecnico del Manchester United, sulla gara di ritorno in programma il prossimo 10 marzo all'Old Trafford, spiega: "Sarà importante per noi continuare a rimanere mentalmente pronti per la gara di ritorno che non dobbiamo sottovalutare". Leggi i commenti I commenti dei lettori 
MILANO - L' avventura in Champions League del Milan ha molte probabilità di essere già finita qui: siamo realisti, andare a vincere all' Old Trafford, quando si è perso abbastanza nettamente a San Siro, è poco più che una speranza. Detto questo i miracoli non sono vietati e se Ronaldinho giocasse novanta minuti come ha giocato stasera si potrebbe pure fare. Il problema è che ci sono giocatori in questo momento al mondo anche molto più grandi e soprattutto devastanti di Ronaldinho. E Wayne Rooney è uno di questi: lo sapevamo, era atteso, aveva già messo a segno ben 25 gol in questa stagione (ora è arrivato a 27), si temeva che potesse colpire e fare molto male. E infatti lo ha fatto, quando tutti pensavano che il pareggio era tutto sommato qualcosa, il tener aperta una porta sulla qualificazione, il ragazzo dal pelo rosso e dallo scatto fulminante ha bruciato gran parte delle speranze del Milan. Due gol di testa e addio Milan, la Champions League 2009-10 rischia di restare un sogno o quasi. Non c'è musichetta che tenga stavolta. E' anche abbastanza imbarazzante farsi fare due gol di testa da uno che è alto 1,78 e che solitamente preferisce andare in gol col suo destro. Ma evidentemente le serate maledette sono scritte e non c'è molto da fare. Perdi un attimo di vista quel funambolo ed è finita. Puo' avere rimpianti il Milan? Beh sì. Perché la partita si era messa benissimo, con quel gran gol di Ronaldinho al volo subito nei primissimi minuti. Il brasiliano ha giocato un bellissimo primo tempo, da fuoriclasse, incontenibile, ha messo in seria difficoltà sia Rafael che i centrali del Manchester, ma non è bastato. Nella prima metà di partita il Milan ha avuto buone occasioni per andare al raddoppio ma non ha saputo concretizzarle e alla fine non aveva abbastanza crediti per pagare gli errori della difesa nel secondo tempo. Leonardo coraggiosamente ha scelto un Milan d' attacco, ha deciso di giocarsela a viso aperto nonostante avesse davanti il Manchester United di Ferguson e Rooney, nonostante sapesse benissimo che gli inglesi erano in condizione psico fisica decisamente migliore dei rossoneri. Alla fine non tutto è stato perfetto e i dettagli sono costati carissimo. Beckham - nonostante questa fosse la sua serata, nonostante avesse l' occasione per farsi rimpiangere un po' di più dai suoi ex tifosi e soprattutto da Ferguson che subito voltò pagina - è stato evanescente e inconsistente a centrocampo. Forse, col senno di poi, si può dire che sarebbe stato meglio scegliere qualcun altro, magari mettere subito titolare Seedorf che entrato nella ripresa ha dato una parvenza più accettabile alla sconfitta. Di sicuro la difesa - e soprattutto la coppia centrale Nesta-Thiago Silva che doveva essere il cuore e la garanzia del reparto - nel secondo tempo è crollata, letteralmente mandata in pezzi da Rooney micidiale nello sfruttare gli errori di posizionamento degli avversari. E anche sul gol del momentaneo pareggio del Manchester, quello del 1-1, le colpe della difesa sono evidenti. Il Manchester ha avuto uno sbandamento iniziale ma poi ha ripreso il controllo delle operazioni, Ferguson ha tuonato ordini a bordo campo, il quasi quarantenne Van der Sar, nostra vecchia conoscenza, ha vanificato le poche occasioni iniziali del Milan. Per un tempo il Milan ha fatto una partita più che dignitosa, poi purtroppo si è avviato verso la porta d' uscita della Champions League. Anche se alla fine di tante considerazioni tattiche, dell' esame minuzioso di tanti dettagli del match, un dubbio stupido ma curioso resta: come sarebbe finita se Rooney ce l' avesse avuto il Milan e non il Manchester United? La differenza nel calcio la fanno ancora i grandi campioni. Leggi i commenti I commenti dei lettori 
MILANO - L'anti divo Rooney batte il divo Beckham. Il presente del Manchester United vince sul passato, ma allargando il discorso, red devils che conquistano una importante fetta di qualificazione ai quarti, battendo il Milan per la prima volta nella loro storia. Al Meazza finisce 3-2 una gara dal retrogusto amaro per la squadra di Leonardo, capace di dominare infruttuosamente il primo tempo e di arrendersi nella ripresa, al momento dell'inevitabile calo di energie. IL VECCHIO E IL GIOVANE  - Il Milan comunque non esce ridimensionato, neanche nel confronto in panchina. Leonardo il giovane, non trema di fronte al maturo Sir Alex. Il tecnico del Milan impone la gara, con una mediana qualitativa (a destra il grande ex Beckham), Huntelaar punta centrale con il sostegno dagli esterni di Pato e Ronaldinho. Inglesi in versione 'europea', più rispettosa degli avversari, con Rooney vera punta ed una mediana di fatto a 5, con Park e Nani esterni. SOLO MILAN NEL PRIMO TEMPO - Chi, abituato ai ritmi del calcio inglese, pregusta l'agonismo dello United, deve ricredersi in fretta. Sarà anche per la molla psicologica della rete immediata di Ronaldinho, il Milan comanda totalmente le operazioni. Una manovra concentrato di eleganza e rapidità che non fa capire niente agli inglesi. Le occasioni per il raddoppio fioccano. Van der Sar è bravo due volte su un Ronaldinho in vena di magìe; Antonini e soprattutto Huntelaar non inquadrano la porta da posizione favorevole. LO STELLONE DEL SIR - Ferguson ha così bisogno dello stellone per arrivare alla rete del pari. Casuale, visto che nell'azione l'unica cosa buona è un traversone basso e teso di Fletcher: Scholes va all'impatto con il destro, manca la sfera che rimbalza sulla gamba sinistra e diventa imparabile per Dida. IL CAMBIO DECISIVO - Nonostante un Manchester più rabbioso al rientro, il Milan sfodera ancora un buon calcio nel primo quarto d'ora della ripresa. Pato con un colpo di testa (palla alta di poco), Pirlo su punizione e Ronaldinho con un pregevole interno destro (bravo van der Sar), danno pensiero a Ferguson, che però azzecca il cambio che a nostro avviso decide tatticamente la gara: dentro Valencia, fuori Nani. FENOMENO ROONEY  - Da quella parte c'è Favalli  -  subentrato all'infortunato Antonini  -  che però non riesce a tenere il colombiano: su un cross molto ben calibrato da quest'ultimo, Rooney stacca di testa e non concede scampo a Dida. Il Milan sbanda, Nesta e Thiago fanno le belle statuine su un cross di Fletcher: peccato enorme con Rooney, che non perdona e di testa fa tris. Al Milan rimane l'orgoglio e la classe. Ne hanno tanta Ronaldinho e Seedorf: il primo confezione l'assist, il secondo batte van der Sar con uno straordinario colpo di tacco. Manca all'appello Inzaghi, che non risponde su invito di Ronaldinho alzando  da ottima posizione. Manchester United batte Milan 3-2 (1-1) Milan (4-3-3): Dida 5, Bonera 6.5, Nesta 5, Thiago Silva 5.5, Antonini 6 (37' pt Favalli 5), Beckham 5.5 (27' st Seedorf 7), Pirlo 6, Ambrosini 7, Pato 6, Huntelaar 5.5 (32' st Inzaghi sv), Ronaldinho 7. (12 Abbiati, 20 Abate, 8 Gattuso, 16 Flamini). All.: Leonardo 6.5 Manchester United (4-2-3-1): Van der Sar 7, Rafael 5.5 (47' st Brown sv), Ferdinand 6, Evans 5.5, Evra 6.5, Scholes 6.5, Carrick 6, Nani 5.5 (19' st Valencia 6.5), Park 6.5, Fletcher 6.5, Rooney 8. (29 Kuszack, 2 Neville, 28 Gibson, 7 Owen, 9 Berbatov). All. Ferguson 6.5 Arbitro: Benquerenca (Portogallo) 6.5. Reti: nel pt 3' Ronaldhinho, 36' Scholes; nel st 21 e 29' Rooney, 40' Seedorf. Angoli: 5-5. Recupero: 1' e 3'. Espulso: 47' st Carrick per doppia ammonizione. Ammoniti: Rooney per comportamento non regolamentare, Carrick per gioco falloso. Spettatori: 78.587. Leggi i commenti I commenti dei lettori 
SANREMO  - Senza peli sulla lingua. Antonio Cassano si è fatto attendere ma, alla fine, ha fatto uno show sul palco del Festival di Sanremo, dove è stato invitato come ospite della prima serata. La chicca l'ha regalata quando Antonella Clerici gli ha chiesto se avrebbe voluto dedicare una canzone al Ct azzurro Marcello Lippi. "A lui non vorrei cantargliela, gliele vorrei suonare", ha detto scherzando per poi aggiungere: "Gli dedicherei 'Pigliate 'na pastiglia'". Poi si è fatto serio e ha detto che, anche se non verrà convocato, tiferà con tutto il cuore per l'Italia ai Mondiali: "Sono italiano e innamorato degli azzurri: indipendentemente da quello che avverrà a giugno dirò sempre Forza Italia". UNO SHOW SUL PALCO - Cassano è entrato in scena da fuoriclasse ("Devo dire che ho giocato al Bernabeu, all'Olimpico e in tanti grandi stadi ma qui la tensione è enorme, mi tremano le gambe") dando vita a un paio di simpatici siparietti con la Clerici. Prima le ha dichiarato: "Ho accettato questo invito solo ed esclusivamente perché, oltre a far felice la gente, i tanti doriani che sono in Liguria, sei molto bella e molto molto brava", e poi, prima di lasciarla, le ha detto: "Se vuoi resto fino a domani mattina. Dovrei allenarmi, ma faccio uno strappo alla regola, visto che di regole non ne ho mai avute...". TOTTI E D'ALESSIO - Sul palco Cassano ha accennato al suo difficile rapporto con gli allenatori: "Tutti gli allenatori dicono che sono talmente bravo che mi prenderebbero, tutti mi vogliono ma nessuno mi prende, forse hanno paura. Ma io sono talmente bravo...", alla controversa amicizia con Totti ("A lui canterei la canzone 'Amicò perché io sono un po' matto, ho quasi guastato il rapporto tra di noi ma adesso è tutto ok, è una brava persona") e ha concluso rivelando il suo amore per le canzoni di Gigi D'Alessio: "Ne sono innamorato... Non amo gli uomini, sia chiaro, ma amo molto lui. Tra i cantanti italiani è il più bravo. Le so tutte le canzoni, ma non chiedetemi di cantare...". Leggi i commenti I commenti dei lettori 
