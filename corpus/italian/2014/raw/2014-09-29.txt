AIUTERANNO a curare ferite cutanee e infiammazioni della pelle: sono i batteri mangia-sudore, speciali microrganismi che metabolizzano l'ammoniaca, una componente importante del sudore, appunto e che possono migliorare la salute della pelle. Potrebbero rappresentare il trattamento del futuro contro malattie come l'acne o brutte ferite. Lo dimostra uno studio condotto da AoBiome, su un gruppo di 24 volontari su cui sono stati utilizzati i batteri: tutti hanno riportato un miglioramento delle condizioni e dell'aspetto della cute, rispetto a un gruppo di controllo con placebo. I ricercatori hanno presentato i risultati dello studio alla 5a Conferenza dell' American Society for Microbiology in corso a Washington Dc. I batteri "ammoniaca ossidanti" sono presenti nel suolo e nell'acqua e sono componenti essenziali del ciclo dell'azoto e dei processi di nitrificazione ambientali. I ricercatori hanno ipotizzato che potessero essere particolarmente adatti per la pelle umana in quanto i prodotti dell'ossidazione dell'ammoniaca, nitriti e ossido nitrico, svolgono un ruolo importante nelle funzioni fisiologiche cutanee, tra cui l'infiammazione, il rilassamento dei vasi sanguigni e la guarigione dalle ferite. Questi microrganismi possono anche migliorare il microambiente cutaneo abbassando il pH. Per lo studio, i ricercatori hanno utilizzato un ceppo di Nitrosomonas eutropha isolato dal suolo. Nel trial, a un gruppo di volontari è stata applicata una sospensione di batteri vivi sul viso e sul cuoio capelluto per una settimana, mentre il secondo gruppo ha utilizzato il placebo. Entrambi i gruppi sono stati seguiti per altre due settimane. Ebbene, chi ha usato questa speciale "crema" ha avuto miglioramenti qualitativi della pelle rispetto al gruppo di controllo. "Il nostro prossimo passo è quello di condurre studi clinici per valutare il potenziale terapeutico di questi batteri nei pazienti con ulcere diabetiche o acne", dice Larry Weiss, Chief Medical Officer di AOBiome. Argomenti batteri medicina pelle biologia microrganismo ricerca 
None Leggi i commenti I commenti dei lettori 
PALERMO – Stufa di raccogliere tanti complimenti e pochi punti, la Lazio si rifà con gli interessi al Barbera, con un 4-0 che penalizza eccessivamente un Palermo volenteroso e pimpante ma premia il cinismo dei biancocelesti. Non è un caso che la Lazio si sblocchi quando lo fa anche Filip Djordjevic, eroe dell'ultimo posticipo della 5/a giornata: nella tripletta del serbo c'è tutto, perché il centravanti biancoceleste è opportunista nell'occasione del vantaggio ma sfodera classe e istinto da bomber nelle azioni che portano alle altre due reti. Completa la festa Parolo, in pieno recupero, quando la partita era ormai decisa. MEGLIO I ROSANERO PER METÀ GARA -  Un simile esito, va precisato, era del tutto inatteso dopo i primi 40' di gioco: il Palermo, con un Vazquez ispirato e un Dybala sempre pungente (i due vanno vicinissimi al vantaggio), fa di più e meglio dei biancocelesti, avvicinandosi al gol in più di una circostanza e costringendo la Lazio ad agire sulle fasce, creando grande densità al centro. Proprio nel momento migliore dei rosanero, però, sono gli ospiti a passare: Djordjevic si fa trovare pronto all'appuntamento col cross basso di Candreva, mancato da Parolo e da Sorrentino, insaccando nella porta sguarnita. [[ge:rep-locali:repubblica:96959973]] DJORDJEVIC NON SI FERMA -  Il vantaggio dà fiducia alla Lazio, che entra in campo con altro piglio nella ripresa e può approfittare dei maggiori spazi concessi dall'undici di Iachini. Dybala e Feddal vanno vicini al gol del pari ma la Lazio è più cattiva. Djordjevic fa arrabbiare Pioli, con un lezioso colpo di tacco parato da Sorrentino (monumentale, un attimo dopo, su Parolo) ma poi si fa perdonare chiudendo il match. Il serbo prima irride Terzi liberandosi per lo 0-2, poi firma il tris scaricando in rete, da posizione molto defilata sulla sinistra, il lungo rinvio di Marchetti. PAROLO CHIUDE IL CONTO  - Il triplo svantaggio spegne le velleità del Palermo, che concede anche lo spazio e il tempo a Parolo per il gol che vale lo 0-4 finale. Può masticare amaro la squadra rosanero, che gioca bene ma spreca troppo, per poi distrarsi in difesa: la conseguenza è un passivo pesante, di quelli che Maurizio Zamparini difficilmente digerisce. Sorride invece la Lazio, che risolve il problema del gol e riacquista fiducia in vista dei prossimi impegni. PALERMO-LAZIO 0-4 (0-1) PALERMO (3-4-1-2): Sorrentino 6, Andelkovic 6, Terzi 4.5, Feddal 5.5, Morganella 6, Rigoni 5.5, Barreto 6 (38′ st Quaison sv), Lazaar 5.5 (11′ st Emerson 5.5), Vazquez 6.5, Belotti 5, Dybala 6.5 (30′ st Makienok sv) (1 Ujkani, 2 Vitiello, 3 Pisano, 10 Joao Silva, 15 Bolzoni, 17 Ngoyi, 18 Chochev, 21 Quaison, 22 Bamba, 33 Daprela'). All.: Iachini LAZIO (4-2-3-1): Marchetti 6.5, Cavanda 6, De Vrij 6.5, Cana 6, Braafheid 6 (32′ st Ciani sv), Parolo 6.5, Onazi 6, Lulic 5.5, Candreva 6.5 (13′ st Anderson 6), Djordjevic 8, Mauri 6.5 (37′ st Ledesma sv) (1 Berisha, 77 Strakosha, 7 Anderson, 10 Ederson, 11 Klose, 13 Konko, 14 Keita, 17 Pereirinha, 85 Novaretti). All.: Pioli ARBITRO : Di Bello di Brindisi RETI : nel pt, 45′ Djordjevic al 45′. Nel st', 30′ e 38′ Djordjevic, 47′ Parolo AMMONITI : Parolo, Morganella, Mauri, Cana, Vazquez per gioco falloso. Marchetti per comportamento non regolamentare ANGOLI : 3 a 1 per il Palermo RECUPERO : 2′ e 4′ SPETTATORI : 17.071 per un incasso di 213.123 euro. Argomenti serie a ss lazio palermo calcio Leggi i commenti I commenti dei lettori 
PALERMO – "E'una vittoria speciale". Stefano Pioli si gode il bel successo a Palermo che risolleva la classifica della sua Lazio. "Oggi volevo vedere una prova di carattere dai ragazzi e l'ho avuta. Abbiamo giocato con la giusta determinazione e concentrazione e abbiamo portato a casa tre punti che ci danno morale. Il calcio è strano: nelle due ultime sconfitte avevamo tenuto bene il capo ma eravamo usciti a mani vuote, oggi che, per assurdo, abbiano rischiato di piu', abbiamo vinto. E' la dimostrazione della bontà del lavoro fin qui svolto e del fatto che la squadra ha i giusti valori". GUARDA LA SINTESI DI PALERMO-LAZIO MEGLIO CON MAURI INTERNO  - Pioli spiega così la scelta di partire con Onazi e Parolo in mediana: "Volevo dinamismo e aggressività e ho pensato che fossero gli uomini adatti per giocare in quella posizione. Senza Biglia sapevo di perde qualcosa in fase di organizzazione ma abbiamo guadagnato in avanti metendo Mauri trequartista. Poi in campo abbiamo sofferto. Mai avevamo rischiato come oggi contro il Palermo. Già prima del vantaggio avevo deciso di spostare Mauri a fare il ruolo di interno e così facendo le cose sono andate meglio". [[ge:rep-locali:repubblica:96980684]] DJORDJEVIC CENTRAVANTI VERO  - Il grande protagonista della serata è stato Filip Djordjevic che Pioli ringrazia: ''Oggi è stato concreto e determinato, ha disputato una grande partita. Lui è un vero centravanti, ci dà profondità ed è un gran lottatore. Gli faccio i complimenti". Chiusura dedicata a Cavanda, apparso un giocatore ritrovato: "Il mio obiettivo è far sentire tutti parte del gruppo. Certo, con queste rose così ampie non è facile fare scelte ma fa piacere gratificare chi per tutta la settimana fatica per trovare spazio". [[ge:rep-locali:repubblica:96959973]] DJORDJEVIC: TRIPLETTA CHE MI DA' FIDUCIA  - Djordjevic si gode la copertina: "Sono molto contento per questi tre gol, perché un attaccante ha bisogno di segnare per avere fiducia. Ma molto contento anche per la squadra. Stasera abbiamo fatto una partita con tanta cattiveria e aggressivita'. Siamo contenti". Una partita in cui la Lazio ha vinto giocando meno bene rispetto alle precedenti uscite in cui però la squadra di Pioli aveva raccolto poco: "Si', abbiamo fatto due-tre partite molto buone ma i risultati non erano arrivati. Stasera nel primo tempo abbiamo giocato un po' più bassi, alla fine del primo tempo io ho segnato e dopo è stato tutto più facile. Il mio gol più bello? Il secondo (dribbling su Terzi e palla all'angolino, ndr)". Argomenti serie a ss lazio stefano pioli Leggi i commenti I commenti dei lettori 
A Genova la Lazio aveva brillato e di punti a casa Pioli ne porto' zero. Oggi al Barbera arriva il bottino pieno, vittoria larga per 4-0 sul Palermo, con il minimo indispensabile sul piano di gioco ma finalmente con un attaccante decisivo. E' la serata di Filip Djordjevic, autore delle prime tre reti (le prime per lui in Serie A) che mettono la gara in discesa (il poker lo sigla Parolo allo scadere) e servono a Pioli per uscire dalla zona delicata della classifica e magari farsi anche un'idea sulle gerarchie in attacco. Se continuera' cosi', il serbo togliera' facilmente il posto a Klose, se non lo ha gia' fatto. Una Lazio che fino ad oggi aveva costruito troppo e concretizzato poco, oggi smentisce se stessa raggiungendo il massimo in fase di realizzazione senza ben figurare, almeno fin quando il Palermo non e' crollato in difesa. L'importante per Pioli erano i tre punti per uscire dall'ultimo posto, e i punti sono arrivati. Contro un Palermo bello, frizzante dalla meta' campo in su ma troppo macchinoso e leggero in difesa. Bene Dybala e Vazquez, ma agli spunti tecnici del primo e alla fantasia del secondo, corrispondono solo tiri dalla distanza e pochi rifornimenti dalle parti di Belotti. L'attaccante che aveva fatto impazzire il Napoli, oggi e' rimasto troppo isolato davanti, una pedina che invece andrebbe valorizzata di piu' sotto porta. Non e' un caso che invece l'unico tiro del Palermo in area sia arrivato con un colpo di testa di Feddal (al 22' della ripresa) sparacchiato fuori. Sarebbe stato il gol dell'1-1 e magari l'inerzia avrebbe fatto il giro opposto. Invece il Palermo preme, costruisce le azioni piu' pericolose ma la Lazio, dopo aver chiuso in vantaggio i primi 45', puo' permettersi di giocare di rimessa. Nei secondi 45' i rosanero ci provano in tutti i modi. Troppa superficialita' sotto rete e gia' al 25' per poco Djordjevic non beffa Sorrentino, costretto al doppio miracolo anche su Mauri. Nel finale la gara si accende, il Palermo si apre troppo per tentare il pari e la Lazio ci va a nozze. Felipe Anderson (entrato per Candreva), ha vita facile a destra e con le praterie che lascia la squadra di Iachini, al 75' e al 83' arrivano altri due gol di Djordjevic, e al 93' il 4-0 di Parolo, tutti gol bellissimi e pesanti. La Lazio si rialza e sale a 6 punti, il Palermo resta all'ultimo posto con Sassuolo, Parma ed Empoli. Argomenti palermo-lazio 

Il governo Crocetta indica il procuratore generale di Catania Giovanni Tinebra alla guida dell’Urega provinciale, la stazione che gestisce gli appalti pubblici superiori ai 2 milioni di euro. La scelta del magistrato originario di Enna è stata fatta dall’assessore alle Infrastrutture Nico Torrisi e discussa nella giunta di ieri sera. Dopo l’ex assessore Nicolò Marino e l’ex pm Antonio Ingroia, Tinebra è il terzo magistrato che entra nell’orbita di Palazzo d’Orleans. In giunta scelto anche il nuovo direttore del Parco archeologico di Agrigento: è Geatano Pennino, dirigente dei Beni culturali. Argomenti provincia catania 
Leggi i commenti I commenti dei lettori 
