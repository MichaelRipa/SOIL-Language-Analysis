ATENE – A.A.A. Cercasi il Manchester United. Sesta in Premier, lontano dalla zona Champions, fuori con onta dalla FA Cup (1-2 in casa dallo Swansea) e beffata ai rigori in semifinale di Coppa di Lega dal Sunderland, la squadra di Moyes sbaglia anche l’andata degli ottavi di Champions con l’Olympiacos e compromette decisamente il proprio cammino nella competizione. [[ge:rep-locali:repubblica:79640967]] UNA SQUADRA IMMALINCONITA – Il 2-0 conferma l’ottimo momento dei greci, giunti al 20° risultato utile consecutivo, ma evidenzia anche la profonda crisi dei Red Devils che stanno evidentemente pagando il post-Ferguson. La squadra è apparsa svuotata e immalinconita. Difficile dire se giochi contro l’allenatore. Quel che è certo è che non ha più la fiducia e l’autorevolezza di un tempo. E fa davvero impressione vedere gente come Rooney e van Persie vagare per il campo senza uno spartito da seguire. OLYMPIACOS, CHE PERSONALITA’ – Problemi gravi di cui ha saputo ottimamente approfittare un Olympiacos ben messo in campo a cui è bastato giocare con diligenza, attenzione, condita da un’interessante personalità, per portare a casa un risultato eccezionale che ora alza esponenzialmente le possibilità di proseguire la favola europea. MICHEL CON OLAITAN VICE-SAVIOLA – Privo dell’eroe della fase a gironi, Mitroglou, ceduto al Fulham, e con Saviola infortunato, Michel si è presentato con Olaitan prima punta e il tridente Campbell-Dominguez-Perez a sostegno. Moyes ha risposto preferendo Smalling a Rafael sulla destra e lanciando Young sulla trequarti, invece di Giggs. UNO UNITED LENTO E SENZA IDEE – Lo United ha puntato su una partenza soft, molto ragionata, alla ricerca dello spazio giusto ma non è mai riuscito, in tal modo, a mettere in difficoltà un Olympiacos attento, bravo a replicare con un pressing mirato alto che ha dato fastidio ai Red Devils in fase di costruizione della manovra. DOMINGUEZ BEFFA DE GEA – Il Manchester si è fatto vedere dalle parti di Roberto solo con un velleitario destro alto di controbalzo di Cleverley e, così, ha dato fiducia ai biancorossi che, dopo aver mandato una prima avvisaglia a De Gea con un destro dal limite di Perez di poco a lato, sono passati (37’): un sinistro da fuori di Maniatis ha trovato sulla traiettoria Dominguez che con una geniale deviazione di tacco destro ha preso in controtempo il portiere spagnolo. CAMPBELL, RADDOPPIO CAPOLAVORO – Chi si aspettava una risposta veemente dello United nella ripresa è rimasto deluso. Dagli spogliatoi è tornato ben più determinato l’Olympiacos che, al 54’, ha raddoppiato con il costaricano Joel Campbell, uno che troveremo sulla nostra strada ai Mondiali, che dopo aver saltato Carrick ha battuto di nuovo De Gea con un magnifico sinistro a giro da 25 mt. [[ge:rep-locali:repubblica:79645642]] VAN PERSIE MANCA IL 2-1 – Moyes ha tentato di ridare linfa ai suoi inserendo Welbeck e Kagawa al posto di Valencia e Cleverley ma la squadra ha continuato a vagare per il campo con poche idee e ritmi lenti. L’Olympiacos ha controllato senza problemi rischiando solo in una circostanza, all’82’ quando van Persie, nell’unico acuto della serata, ha malamente calciato alto da 8 mt un pallone d’oro servitogli da Smalling. E ora ad Old Trafford sarà durissima ribaltare il risultato. OLYMPIACOS-MANCHESTER UNITED 2-0 (1-0) Olympiacos (4-4-1-1): Roberto 6.5; Leandro Salino 6.5, Manolas 7, Marcano 6, Holebas 6.5; Campbell 7.5 (22′ st David Fuster sv), Maniatis 6.5, N’Dinga 6.5, Perez 6.5 (41′ st Valdez sv); Dominguez 7 (31′ st Paulo Machado sv), Olaitan 6.5. In panchina: Magyeri, Papadopoulos, Bong, Samaris. Allenatore: Michel. Manchester United (4-2-3-1): De Gea 5.5; Smalling 6.5, Ferdinand 5, Vidic 6, Evra 5.5; Cleverley 5 (16′ st Kagawa 6), Carrick 5; Valencia 5 (15′ st Welbeck 6), Rooney 5, Young 6; Van Persie 5. In panchina: Lindegaard, Buttner, Giggs, Fellaini, Hernandez. Allenatore: Moyes. Arbitro : Rocchi (Ita) 5. Reti : 38′ pt Dominguez, 10′ st Campbell. Note : cielo coperto, terreno in buone condizioni. Ammoniti : Evra, Ferdinand. Angoli: 4-1 per il Manchester United. Recupero : 1′ pt; 3′ st. Argomenti champions league manchester united olympiacos Leggi i commenti I commenti dei lettori 
None Leggi i commenti I commenti dei lettori 
Prati all’inglese che a Catania non si erano mai visti. Aiuole con tanto di alberi di mandarini, segnaletica stradale rinnovata, palme nuove di zecca, ma soprattutto bandierine con il tricolore ad ogni angolo, persino nei semafori. La città di Catania si prepara così all’arrivo del Presidente della Repubblica Giorgio Napolitano in visita nel capoluogo etneo fino a domani. Dall’aeroporto, passando per il Municipio e il Monastero dei Benedettini, il percorso che farà Napolitano è stato accuratamente ben segnalato e lucidato, con lo sdegno da parte di parecchi cittadini, soprattutto per chi vive al villaggio Santa Maria Goretti, nei pressi dell’aeroporto, dove ogni anno si combatte con l’esondazione del torrente Acquicella: “E’ tutta un’operazione di facciata – commentano i residenti della zona – Proprio dieci giorni fa hanno ripulito il torrente, qui in Sicilia ci vorrebbe un Presidente della Repubblica al giorno”. E’ intanto proseguono i lavori per garantire la massima sicurezza in occasione della visita del Capo dello Stato: piazza Duomo è costantemente vigilata dalle forze dell’ordine e davanti al palazzo degli elefanti sono stati saldati tutti i tombini. In attesa che la visita di Napolitano abbia inizio, non rimane che godersela, Catania, pulita come non mai, e con Sant’Agata pronta a sventolare il tricolore. Argomenti provincia catania giorgio napolitano 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
A dare l'allarme alle tre e mezza del pomeriggio è stata un'automobilista che è rimasta incastrata con la sua Fiat 600. Così quello che sembrava un seppur grosso avvallamento del manto stradale si è rivelato un realtà un grosso cratere. Proprio al centro della strada più trafficata di Bari. In pochi minuti, ieri pomeriggio, il traffico su viale Unità d'Italia è andato in tilt. La zona è stata subito recintata e chiusa alla circolazione per questioni di sicurezza. Le automobili e gli autobus provenienti dal centro in direzione largo 2 Giugno sono stati deviati e costretti a girare da largo Ciaia su corso Benedetto Croce. "Probabilmente è un vecchio vano sottoservizi di qualche società oppure una cisterna - prova a dare una spiegazione il responsabile del settore manutenzione strade del Comune di Bari Giuseppe Costantino arrivato sul posto per un sopralluogo - viale Unità d'Italia è stata costruita tra il 1967-68, prima qui c'erano molti capannoni e può essere che sia una cisterna o una cabina sottoservizi dell'epoca su cui poi è stata fatta la strada. Per ora chiudiamo la zona e la mettiamo in sicurezza". Oggi i tecnici valuteranno le modalità dell'intervento: molto probabilmente il vuoto verrà colmato con una colata di cemento. Il tratto di strada, in direzione parco 2 Giugno, per il momento, almeno finché non viene riparata la voragine, resta chiuso e il cratere transennato. Tutti i pullman extraurbani in partenza dal capolinea di largo Ciaia e le navette del park&ride di largo 2 Giugno dovranno percorrere in alternativa corso Benedetto Croce. Traffico interdetto anche a tutti gli altri veicoli per evitare incidenti. 
