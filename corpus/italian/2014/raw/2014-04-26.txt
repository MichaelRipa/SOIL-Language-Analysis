None Leggi i commenti I commenti dei lettori 
MILANO - Walter Mazzarri accetta senza recriminare lo 0-0 con il Napoli. Il tecnico nerazzurro ha solo un rimpianto: non aver trovato il gol per quanto fatto vedere nei primi 45': "Abbiamo fatto una grande gara nel primo tempo, peccato non aver trovato gol. Nella ripresa ci sono mancate forze e con Hamsik il Napoli aveva un uomo in più a centrocampo. Non ci dimentichiamo che eravamo in emergenza, ma se avessimo trovato gol nel primo tempo si poteva anche vincere". [[ge:rep-locali:repubblica:84555591]] Mazzarri si dice soddisfatto ma non nasconde il rammarico per il 15esimo pareggio della sua squadra in campionato: "Quest'anno è particolare, troppi pareggi anche se stasera ci poteva stare contro una delle squadre più forti del campionato", spiega il tecnico interista, anticipando possibile novità tattiche in vista della prossima stagione: "Mi piace la difesa a 4 - precisa Mazzarri a Sky - con un centrale avanzato, un metodista bravo tipo la Roma con De Rossi. Se ci sarà la possibilità lo voglio fare il prossimo anno. L'ho fatto spesso lo scorso anno con il Napoli, oggi era piu' rischioso. E' un discorso di organizzazione generale, io credo di dare una base di gioco dal portiere, cambiano quindi le linee di gioco e quest'anno è stato un anno particolare davvero, ci sono state tante cose da fare...". Infine, il tecnico di San Vincenzo minimizza la reazione di Icardi alla sostituzione: "Lo stadio Mauro lo lascia come vuole - conclude Mazzarri -, lo stavo spronando, sia lui che Palacio, entrambi avevano i crampi e non ce la facevano più. Dovevo rinforzare il centrocampo, lui mi ha detto: 'Che dovevo fare, cercavo di fare il mio'. Non ci ho visto nulla di strano". Argomenti serie a inter walter mazzarri Leggi i commenti I commenti dei lettori 
MILANO – Rafa Benitez avrebbe preferito tornare da San Siro con un successo che chiudesse matematicamente il discorso per il terzo posto e galvanizzasse il suo Napoli in vista della finale da Coppa Italia. Il tecnico spagnolo accetta il pari con l’Inter, pur ammettendo che, con un pizzico di cattiveria in più, i partenopei avrebbero potuto ottenere i tre punti: “Vincere fa sempre piacere, oggi abbiamo avuto occasioni e tanto possesso contro una squadra fortissima come l’Inter – dice Benitez nel post-gara – il pareggio contro di loro è un ottimo risultato, ma credo che potevamo anche vincere stasera”. [[ge:rep-locali:repubblica:84555591]] “HIGUAIN? ASPETTIAMO E VEDIAMO” – Gli attaccanti azzurri, in alcune circostanze, hanno peccato d’altruismo: “Ne abbiamo parlato spesso – spiega Rafa – oggi abbiamo cercato troppo il compagno e un paio di volte potevamo tirare di più in porta. L’infortunio di Higuain? Ha riportato un trauma contusivo e non sappiamo come sarà. Trauma contusivo può significare tutto o niente, aspettiamo e vediamo cosa succede prima di decidere del suo impiego con la Fiorentina”. “VILANOVA BRAVO COME UOMO E COME ALLENATORE” – Infine, Rafa Benitez dedica un pensiero a Tito Vilanova, l’ex tecnico del Barcellona stroncato dal cancro: “Non ho giocato né allenato mai contro di lui – ammette l’allenatore del Napoli – so che era un bravo uomo e professionista, anche da allenatore. Condoglianze per la famiglia” Argomenti serie a ssc napoli rafael benitez Leggi i commenti I commenti dei lettori 
ROMA - La Rebecchi Nordmeccanica Piacenza supera 3-1 (21-25, 26-24, 25-15, 25-23) Busto Arsizio e conquista gara uno della finale scudetto del campionato di volley femminile. Il secondo atto è in programma mercoledì alle ore 20 (diretta RaiSport 1) sempre al PalaBanca. Le emiliane soffrono i primi due set, poi riescono a gestire la partita e ottenere il successo. Busto merita il primo parziale, poi nel rush finale del secondo si arrende e paga questa debacle perdendo sicurezza nel terzo e quarto. A far cambiare marcia alle padrone di casa la crescita, durante la gara, di Lucia Bosetti (18 punti) che alla fine è il vero punto di riferimento del gruppo delle campionesse d'Italia in carica e il muro capace anche nei momenti di difficoltà di creare problemi alle attaccanti avversarie. Top scorer della serata l'olandese Meijners con 28 punti, si vede a tratti la belga Van Hecke che mette a terra 12 palloni. In casa lombarda parte bene Serena Ortolani che alla fine colleziona 16 punti, seguita da Buij con 12 punti. Primo set equilibrato con le squadre che provano a superarsi. In avvio due errori e un'invasione di Piacenza regalano un prezioso vantaggio a Busto. Serve la crescita a muro delle emiliane per ritrovare la parità e un parziale sorpasso. Dalla possibile debacle, la squadra guidata da Parisi risorge al termine di un time out. Busto Arsizio, nella fase finale del set, migliora le percentuali in attacco e trova un paio di ace di Bianchini (entrata in campo proprio per il servizio) che scavano il solco. Cresce anche l'opposto Serena Ortolani e Valentina Arrighetti mette la parola fine con un primo tempo. Il secondo set inizia con l'inerzia del parziale precedente. Le farfalle sfruttano qualche errore di troppo delle padrone di casa e accumulano un break di vantaggio. Poi la squadra allenata da Parisi recupera in difesa qualche buon pallone e sfrutta una fase offensiva positiva. L'alternanza nel gioco delle due squadre e i quattro muri vincenti permettono a Piacenza di rientrare nel match. Lucia Bosetti riesce ad attaccare con il 44 per cento e la Nordmeccanica ne risente in maniera positiva. Nella parte conclusiva Busto è sempre avanti (sin dalle prime battute) ma soffre il ritorno delle padrone di casa. Le ragazze ospiti sprecano tanto. Ora si gioca punto a punto e al primo set ball la qualità di Piacenza ottiene il pareggio. Nell'avvio di terzo set si vede la solita Piacenza capace di dominare e scappare via. Busto a piccoli passi perde i suoi riferimenti (battuta e attacco) e soffre tanto in ricezione. La Rebecchi ne approfitta e dilaga. Lucia Bosetti diventa l'ago della bilancia, quando la schiacciatrice comincia a girare, sia in difesa che in attacco, le emiliane sorridono. Il finale è in discesa e consegna alle emiliane il sorpasso. Nel quarto set la gara riprende con le lombarde che riescono a giocare alla pari con le avversarie. Per quanto riguarda Piacenza comanda Meijners che tiene a galla le campionesse d'Italia in carica. Dopo qualche problema muscolare si rivede Serena Ortolani autrice della rimonta di Busto Arsizio. Tocca ancora alla solita Meijners spingere sull'acceleratore e provare l'allungo giusto. Lo scambio più bello e più lungo dell'intero match consegna il match ball alla Nordmeccanica. Argomenti volley volley donne piacenza volley donne busto arsizio volley donne Leggi i commenti I commenti dei lettori 
SAN PAOLO - Un mese fa, davanti alla "Commissione nazionale per la verità", aveva confessato dopo quasi 50 anni. Aveva raccontato, anche con un certo distacco, di aver torturato e ucciso decine di prigionieri politici durante il periodo della dittatura militare (1964-1985). Aveva spiegato che a quei cittadini brasiliani anche solo sospettati di idee pericolose, una volta uccisi, venivano estratti i denti e tagliate le dita, perché non fossero identificati, e che i loro corpi venivano poi gettati nei fiumi. Due notti fa, Paulo Malhaes, 76 anni, ex colonnello dell'esercito in congedo, è stato ucciso nella sua casa di Nuova Iguacu alla periferia di Rio de Janeiro. Secondo il racconto della moglie, tre uomini armati e mascherati hanno fatto irruzione in casa da una finestra, lo hanno legato e imbavagliato fino a farlo morire soffocato. La polizia indaga in tre direzioni: la rapina (Malhaes era anche un collezionista di armi), la vendetta e la soppressione di un testimone scomodo che sugli anni della dittatura avrebbe potuto raccontare anche di responsabilità altrui. L'ex ufficiale è stato sepolto in tutta fretta nel corso di una cerimonia privata e le autorità si sono affrettate a spiegare che la morte è stata 'accidentale' e dovuta a un infarto durante la rapina. Ma sulla sua fine pesano le ombre risvegliate dalla sua deposizione davanti alla Comissione voluta dalla presidente della Repubblica, Dilma Rousseff, vittima a sua volta di  torture durante il regime militare, per far luce sui crimini commessi  negli anni della dittatura. La deposizione di Malhaes, in tutta la sua gelida brutalità (l'ex colonnello ha ammesso che personalmente preferiva torturare donne e omosessuali), d'altra parte, ha risvegliato un passato buio sul quale, a differenza di altri Paesi del Sud America coinvolti nell'Operazione Condor, patrocinata dalla Cia per fermare la crescita dei movimenti socialisti e di sinistra nel Continente, fino ai giorni nostri il Brasile non aveva mai pensato di far luce. Nel 1979, addirittura, è stata approvata una legge di amnistia che non consente di processare gli autori delle centinaia di casi di violazioni dei diritti umani compiute durante la dittatura. Per questo il Brasile è l'unico Paese sudamericano in cui non sia stata emessa alcuna sentenza di condanna per le stragi delle giunte militari. Per questo, sono in molti a ritenere che la morte di Malhaes possa non essere una casualità. Argomenti brasile 
None Leggi i commenti I commenti dei lettori 
MILANO – Per la legge dei grandi numeri, prima o poi doveva accadere di nuovo: ad oltre vent’anni dall’ultima volta, torna il segno “X” a San Siro tra Inter e Napoli. Finisce senza reti l’anticipo del Meazza ed è un risultato che, ai punti, sta stretto agli uomini di Benitez, che creano (e falliscono) le palle-gol più nitide, fino al palo colpito da Inler nel finale. Può essere soddisfatto Mazzarri, perché la sua squadra tiene bene il campo e completa la terza partita consecutiva senza reti al passivo, dato più che confortante in vista del derby della prossima settimana. In casa partenopea, invece, c’è apprensione per le condizioni di Gonzalo Higuain, infortunatosi nel finale dopo un violento impatto con Andreolli, alla prima da titolare in questa stagione. [[ge:rep-locali:repubblica:84555591]] AZZURRI PIÙ INCISIVI – La partita è molto gradevole, soprattutto nel primo tempo, con rapidi capovolgimenti di fronte e diverse occasioni da rete create su ambo i fronti. È il Napoli, nel quale Benitez sceglie di lasciare Hamsik in panchina, a creare i più grossi pericoli alla porta avversaria, soprattutto con le occasioni fallite da Callejon e Higuain. I partenopei sono più bravi a cambiare ritmo, mentre l’Inter crea le cose migliori dalla distanza: sono Hernanes e Kovacic a creare i più grossi grattacapi a Reina, col lutto al braccio per commemorare Tito Vilanova. Il giovane regista convince anche in fase di rifinitura, pur calando nel rendimento nella ripresa. [[ge:rep-locali:repubblica:84555450]] IL PALO DICE DI NO A INLER – In verità, è tutta la partita a perdere intensità nei secondi 45’, ma è ancora il Napoli ad andare più vicino al gol: in apertura gli ospiti sprecano una doppia chance con il Pipita e con Jorginho, alla quale ha risposto un minuto dopo Palacio con un colpo di testa a lato. Le più grandi emozioni arrivano a pochi minuti dal termine: prima il palo colpito da Inler, al termine di una caparbia azione personale in contropiede, poi l’infortunio ad Higuain, uscito in barella tra gli applausi dopo il contrasto, duro ma regolare, di Andreolli. Neanche i cinque minuti di recupero, concessi da Rizzoli, bastano a scardinare il risultato: per l’Inter è il 15/o pari in 35 partite, per i partenopei un risultato che non chiude ancora il discorso per il terzo posto. HIGUAIN, CONDIZIONI DA VALUTARE – A tranquillizzare i tifosi azzurri arrivano le prime notizie dagli spogliatoi: Higuain, infatti, non dovrebbe rischiare il forfait nella finale di Coppa Italia contro la Fiorentina. Per il Pipita un grande spavento: la prima diagnosi parla di forte trauma contusivo con leggera distorsione della caviglia, ma l’attaccante argentino non è stato portato in ospedale. Ovviamente, bisognerà attendere i successivi accertamenti per avere la garanzia della disponibilità di Higuain a Roma, ma i primi segnali sono incoraggianti. [[ge:rep-locali:repubblica:84557681]] INTER-NAPOLI 0-0 (0-0) INTER (3-5-2): Handanovic 6; Campagnaro 6, Ranocchia 6.5, Andreolli 6.5; D’Ambrosio 5 (23′ st Zanetti 6), Hernanes 6.5 (29′ st Guarin sv), Cambiasso 6, Kovacic 6.5, Nagatomo 6.5; Palacio 6, Icardi 5.5 (36′ st Kuzmanovic sv). (12 Castellazzi, 30 Carrizo, 2 Jonathan, 11 Alvarez, 20 Botta, 21 Taider, 22 Milito). All.: Mazzarri NAPOLI (4-2-3-1): Reina 6; Henrique 6.5, Albiol 6, Britos 5.5, Ghoulam 6.5; Jorginho 5.5, Inler 7; Callejon 6, Insigne 6, Mertens 6 (25′ st Hamsik 6); Higuain 6 (42′ st Pandev sv). (15 Colombo, 2 Reveillere, 80 Doblas, 16 Mesto, 18 Zuniga, 20 Dzemaili, 22 Radosevic, 91 Zapata). All.: Benitez ARBITRO : Rizzoli ANGOLI : 4-2 per il Napoli RECUPERO : 0′ e 5′ AMMONITI : Britos, Henrique, Ghoulam, Hernanes per gioco scorretto SPETTATORI : 47.119, per un incasso di 1.450.211,40 euro. Argomenti serie a inter ssc napoli Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
