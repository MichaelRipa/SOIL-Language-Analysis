SENATORE Albertini, manca un anno e mezzo alle elezioni per il sindaco, e qualcuno dice che lei vorrebbe ricandidarsi... "Si tratta di un sequestro di persona consenziente. Che non mi sento di ripetere: ho già dato". Però lei si è candidato anche l'anno scorso alle regionali, come governatore: che cosa la trattiene? "Facciamo un po' di conti. Nel '97 avevo 47 anni, nel 2016 ne avrò quasi venti in più: non può essere proposto un candidato di 66 anni". E allora chi deve buttare in pista il centrodestra per sfidare Pisapia? "Ce n'è uno solo: Maurizio Lupi, mio collega di partito nell'Ncd. È stato uno degli "assessori intelligenti" della mia prima giunta, un Albertini boy. Spero proprio riesca a mettere insieme tutta la coalizione ". Tutta? Un centrodestra a ranghi completi con dentro la Lega? "Sono convinto che la Lega presenterà comunque Matteo Salvini come candidato sindaco. Al momento l'unica finalità di quel partito è acquisire maggiori consensi sparandole grosse, come ha fatto con la proposta di arrivare a un'unica aliquota Irpef del 15 per cento. Una cosa fuori dal mondo ". Quindi? "A Milano bisognerà, nostro malgrado, provare a vincere senza la Lega. Come a noi riuscì nel '97, quando venni eletto sindaco per la prima volta". Porte sbarrate al Carroccio, ma il resto del centrodestra, e soprattutto Forza Italia, ci starà? "Guardi, non è che non vogliamo la Lega, sono i leghisti con i loro proclami ad autoescludersi. E poi...". E poi? "L'alternativa quale sarebbe? Perdere consegnandoci a Salvini. Perché con loro si perde, questo è chiaro". Però si sta rafforzando l'ipotesi di primarie per il sindaco, come farete a lasciare fuori i leghisti? "Le primarie si devono fare tra forze che condividono un programma. Se questi signori della Lega dicono no all'euro non vedo come sia possibile. Milano non è un villaggetto, ma la seconda città italiana, e la prima se si guarda alla realtà economica. Per scegliere un candidato sindaco bisogna avere un quadro di riferimento nazionale". Non sempre è stato così... "Adesso è necessario, soprattutto a Milano. Altrimenti puoi anche vincere, ma non governi, perché si mette insieme una coalizione non omogenea. Alla Lega non interessa governare, tanto sa che per sei o sette anni sarà ancora all'opposizione". Nell'attesa, come dice lei "le spara grosse"... "Le basta inseguire parole d'ordine velleitarie, puntando solo ad aumentare il consenso. Con partner così, una alleanza seria è impensabile, perché diversamente la Lega dovrebbe sottoscrivere con il centrodestra un accordo politico che collide con il suo unico intendimento: fare propaganda". Ma chi le dice che Berlusconi si convincerà a sostenere Lupi? "Intanto ci sono le primarie, uno strumento che mi vede favorevole, tanto che le proposi quando mi candidai alla presidenza della Regione. E poi credo che a Silvio Lupi non dispiaccia affatto". Come fa a dirlo? "Tra i traditori, pardon tra le persone che a un certo punto si sono responsabilizzate per il bene del Paese, che è superiore a quello del capo, Lupi è sicuramente quello più vicino a Berlusconi. Noi del Nuovo centrodestra ci siamoaffidatiaunamassima: Amicus Silvius, sed magis amica Italia. Tra l'altro se fossimo andati a elezioni, come voleva lui, non è che avremmo potuto evitare la sua decadenza". Dunque Berlusconi alla fine si convincerà a lanciare Lupi? "Penso proprio di sì, è interesse di tutti". Argomenti interviste milano interviste politica 
"BISOGNAVA rifare il Salotto Cinese e non c'era neppure un soldo. Così abbiamo deciso per un crowdfunding basato soprattutto sulla comunità locale: mail, iniziative, tam tam sui social network. E alla fine abbiamo raccolto 66.000 euro, dalle donazioni più piccole alle più grandi". Così Beatrice Merz, direttrice del Museo di Rivoli, racconta come è stato possibile rifare a tempo di record una sala storica importante, una delle tante che ospitano arte contemporanea in un'antica reggia dei Savoia. Che cosa avete offerto ai cittadini che donavano? "Di pubblicare il loro nome vicino alla sala restaurata. Ma vuol sapere la risposta? Tutti hanno detto "no". Importava raggiungere l'obiettivo, non farsi pubblicità. Il 18 marzo abbiamo inaugurato con l'opera, anche questa fatta ad hoc e regalataci, di un artista libanese che si era ispirato al tema dei rapporti tra Oriente e Occidente, l'ideale per il nostro salotto. E l'abbiamo fatto con una grande festa aperta a tutti i cittadini". Qual è stato il messaggio chiave? "Molto semplice: il bene culturale, in questo caso un salotto del Museo, non è dello Stato ma di tutti, a cominciare dalle persone che ci entrano. Dunque se ha un problema il problema è anche della collettività. Per questo in molti si sono mossi anche da Rivoli, perché il Museo, benché riceva persone da tutto il mondo è vissuto con orgoglio da chi abita vicino a noi". Lo rifarete? "Pensiamo di sì. Ci sono molte esigenze di restauro. E dopo questo esperimento riuscito lanceremo una piattaforma più adeguata alle regole generali del crowdfunding: vogliamo andare avanti ". Argomenti beatrice merz 
None Leggi i commenti I commenti dei lettori 
ROMA - "Quel che conta è che abbiamo detto no ai diktat". Quel che conta sembra sia anche il via libera al dialogo con Renzi, ancora una volta. O no, presidente Paolo Romani? "Certo,  ma noi non siamo mai venuti meno al dialogo. È il prensidente del  Consiglio che ha cambiato le carte in tavola non una ma molteplici  volte". Questa volta attende una risposta da voi in tempi rapidi, prendere o lasciare. Che risponderete nelle prossime ore? "Quel che è certo è che dovranno venire meno i toni perentori, gli ultimatum, i diktat". Detto questo? "Detto  questo, sediamoci al tavolo e confrontiamoci, ma non per venire  incontro alle sole esigenze del presidente del Consiglio e leader del  Pd". Romani, capogruppo al Senato, conferma il sì al premio di lista. "Serve calma, devono venire meno i toni perentori" Premio alla lista e non più alla coalizione. Ci state o non ci state? "Calma. Governabilità: è quello che ci interessa. E noi siamo favorevoli a un sistema elettorale che preveda una premio di maggioranza in grado di garantire appunto la governabilità". E quello alla lista lo garantisce. "E quello alla lista è uno dei sistemi possibili per rafforzare il bipolarismo. Anzi, getta le basi per un modello bipartitico. Ovviamente non è l'unico e la nostra proposta è che il premio di maggioranza sia alla coalizione". Altra storia: lo sbarramento per l'assegnazione dei seggi in Parlamento. Dentro la maggioranza di governo spingono  -  Ncd in testa  -  perché non vada oltre il 3 per cento. "Punto primo, a noi è stato illustrato solo il nodo del premio alla lista. Di sbarramento non ne abbiamo parlato. Secondo. Vogliamo parlare di sbarramento? Facciamolo, ma non partendo dal punto di vista e dalle esigenze di forze minoritarie impegnate a lottare per raggiungere percentuali minime. Ecco, un patto per le riforme che faccia gli interessi del Paese non può tenere in considerazione, né tanto meno essere frenato dal veto o dalle preteste dei piccoli. Renzi punta alla governabilità o no?". Vuole conoscere la sera il nome del vincitore. "Bene, è anche il nostro interesse. L'importante è non perdersi in rivoli". Insomma, vi accordereste sul 5 per cento. "Vogliamo fare le cose serie e per bene. Sui dettagli ci si può accordare, se si tengono fermi i principi generali". Sul fronte interno, invece, pace fatta con Fitto? "L'unità del partito non è stata mai messa in dubbio. Forza Italia da oggi è più compatta che mai". Argomenti interviste politica paolo romani Leggi i commenti I commenti dei lettori 
None Leggi i commenti I commenti dei lettori 
NEW YORK - La debolezza dell'economia europea sotto accusa al G20. Il segretario al Tesoro americano, Jack Lew, avverte che il Vecchio continente "rischia un decennio perso" stile Giappone e il "mondo non può permetterselo". A pochi giorni dal vertice di Brisbane, in calendario il 15 e il 16  novembre, gli Stati Uniti puntano dunque il dito contro l'Europa, non  nascondendo la frustrazione per il fatto che i consumatori  americani sono chiamati, ancora una volta, a fare da motore  dell'economia mondiale. Sulla stessa linea Fondo monetario internazionale, nel documento che sarà portato al vertice: "Eurolandia rischia la stagnazione e la bassa inflazione/deflazione che caratterizza la regione è un rischio per la ripresa globale che procede ma lenta". "I recenti dati indicano una ripresa debole nell'area euro", afferma il Fmi. "Eurolandia e il Giappone - mette in evidenza l'istituto di Washington - rischiano un periodo di bassa crescita che potrebbe trasformarsi in stagnazione. A questo si aggiungono i rischi legati alla bassa inflazione". Il Fmi promuovendo le recenti mosse della Bce ma torna a sottolineare che se l'inflazione resterà al di sotto del target e le aspettative di inflazione caleranno ulteriormente, Francoforte dovrà essere pronta a fare di più, incluso l'acquisto di titoli di stato. E' essenziale - aggiunge il Fondo - continuare, nel mondo e soprattutto in Europa, sulla strada delle riforme strutturali, cruciali per alzare il potenziale di crescita ed evitare così un "nuovo mediocre", fatto di crescita debole e rischi al ribasso. Una delle strade da seguire per aumentare la crescita nel breve medio periodo è quella di rilanciare gli investimenti pubblici. La fotografia scattata dal Fmi, che chiede politiche di bilancio equilibrate a sostegno della crescita, fa da sfondo alle critiche non velate degli Stati Uniti, che affidano a Lew un 'attacco' all'Europa. "In breve, lo status quo delle politiche in Europa non ha centrato l'obiettivo comune del G20 per una crescita forte, sostenibile e bilanciata, afferma Lew. La Bce ha preso misure forti a sostegno dell'economia con una politica monetaria accomodante. Ma questo da solo non è stato sufficiente a riportare una crescita salutare. "Una risoluta azione delle autorità nazionali e degli altri organismi europei è necessaria per ridurre il rischio che l'Europa scivoli in un più profondo rallentamento". E ancora: "Il mondo non può permettersi un decennio perso europeo. Il mondo sta contando sull'economia americana come motore dell'economia globale. Ma l'economia globale non può prosperare appoggiandosi sugli Stati Uniti come importatore di ultima istanza e non può appoggiarsi sul fatto che gli Stati Uniti crescano abbastanza velocemente da controbilanciare la crescita debole di altre maggiori economie mondiali". Argomenti g20 eurolandia jack lew 
SI DEFINISCE un cantastorie perché tutti i suoi spettacoli, dalla Cenerentola ambientata nella Londra bombardata dalla Luftwaffe, a Dorian Gray, parodia della fauna narcisa che popola le sfilate di moda, sono dei pretesti per raccontare squarci, danzati benissimo, di realtà. Come questo Swan Lake, il balletto-bandiera di Matthew Bourne, che torna domani agli Arcimboldi dopo quattro anni grazie a Show Bees, il suo promoter italiano, ben deciso a farci conoscere altre meraviglie del coreografo inglese come Sleeping Beauty, previsto dopo l'Expo, e Car Man. Insomma Bourne torna a Milano "per rimanere " ma, a dispetto del ritardo con cui sono arrivate le scene dalla Cina che ha fatto saltare le prime due recite (una sarà recuperata la sera del 23) l'artista non si sconquassa e, da Londra, confida: "In genere dopo una settimana di programmazione c'èsempreuntamtam gigantesco. Milano non farà eccezione anche se in Italia il pubblico è più tradizionalista e identifica il balletto di Ciaikovskij soprattutto con i suoi lunari tutù". Qui, invece, la compagnia è tutta maschile, a cominciare dal ruolo del cigno protagonista, che non è una principessa stregata, ma un animale possente. "Effettivamente quando Swan Lake debuttòaLondranel '95, fu un azzardo e qualcuno si alzò persino dalla poltrona. Ma alla fine questo è diventato il balletto più rappresentato del West End. Perché gli uomini? Quando ho scelto questo titolo ho studiato con attenzione i movimenti dei cigni. Sono flessuosi, ma se difendono il loro territorio o la prole diventano aggressivi, espandono il piumaggio e la loro apertura alare è immensa. Irradiano forza e potenza in ogni movimento. Insomma, dei ballerini maschi mi sembrano più adatti". Una scelta che ha fatto etichettare il suo Swan Lake come il balletto-simbolo della comunità gay. "Il mio obiettivo è raggiungere il maggior numero di spettatori possibili. Comunque credo che questa pubblicità sia una forzatura. Io racconto una storia d'amore; non mi interessa che sia tra uomo e donna. Il mio principe è una creatura fragile che si invaghisce del Cigno perché è irraggiungibile. Il sesso non conta granché. Il protagonista si identifica in quell'uccello, vorrebbe essere libero come lui ma, a Corte, è impossibile". L'impianto drammaturgico è ispirato alla storia dei Windsor: Carlo, Diana, Camilla e la stessa regina. "La famiglia reale mi ha dato molti spunti, ma non ci sono riferimenti precisi a parte il personaggio della Girlfriend, che è ritagliato su Sarah Ferguson. Per questo Swan Lake funziona anche oggi che i protagonisti del gossip di Corte sono cambiati". Perché ha scelto il Lago dei Cigni? "È stato il primo balletto che ho visto quando avevo 18 anni. Mi ha colpito la sua stravaganza e mi sono documentato, molto: il mio standard erano due o tre Laghi a settimana, con ogni compagnia possibile. Una passione compulsiva che mi ha indotto, a 22 anni, a studiare danza. Perché fino a quel momento il mio cuore era tutto per i film di Gene Kelly e Fred Astaire. Ma amo anche Hitchcock. Per la scena in cui il principe, nel suo letto, è assalito dai cigni  -  un vero incubo  -  mi sono ispirato al film Uccelli. Spero che il pubblico riesca a cogliere la stessa violenza, che avverta la stessa paura che ho provato io al cinema". La poesia, lo humour, la spettacolarità dei suoi balletti hanno conquistato le celebrities di Hollywood tanto che il film Billy Elliot finisce proprio col protagonista che, ormai famoso, interpreta il suo Swan Lake. Eppure i protagonisti dei suoi balletti sono sempre degli outsider. Perché? "Perché sono più simpatici. È in loro che la gente, specie in tempi di crisi, si identifica meglio". Argomenti interviste milano interviste spettacoli 
SAN PAOLO – Pelè è in ospedale. La notizia che tiene in ansia il Brasile arriva da San Paolo dove ‘O Rey’ si era recato per presiedere al lancio di un libro nel museo a lui intitolato. Il ricovero si è reso necessario nella notte poiché l’ex fuoriclasse brasiliano non si e’ sentito bene, avvertendo, stando alle prime indiscrezioni, problemi allo stomaco, dovuti presumibilmente ad un’intossicazione alimentare. HA COMPIUTO 74 ANNI POCHI GIORNI FA – La notizia, diffusa dalla prefettura di Santos, è stata confermata dal responsabile del museo che, però, non ha voluto entrare nello specifico adducendo solo “motivi di salute” per spiegare il ricovero all’ospedale Albert Einstein. Naturalmente la presentazione del libro è stata annullata. Pochi giorni fa, il 23 ottobre scorso, Pelè aveva ricevuto auguri da tutto il mondo per i suoi 74 anni. Eletto atleta del secolo dalla Fifa, ‘O Rei’ ha vinto in carriera tre Mondiali. Argomenti calcio brasiliano pelé Leggi i commenti I commenti dei lettori 

NAPOLI - La decisione sarà formalizzata solo dopo il deposito delle  motivazioni: ma la procura di Napoli già sta valutando la possibilità di  ricorrere in appello contro la sentenza con cui la terza sezione penale  del Tribunale ha assolto i boss Iovine e Bidognetti dall'accusa di  minacce mafiose contro Saviano e Capacchione. "Questo  dispositivo offre dei profili che sono tutti da comprendere e chiarire,  ma mi faccia dire che considero inopportuno fare le pulci alle sentenze,  specie quando non si conosce per intero il provvedimento", premette  Giuseppe Borrelli, coordinatore di tutte le inchieste sui Casalesi. È il  magistrato che, che con il collega Filippo Beatrice, è a capo della  Direzione distrettuale antimafia, nell'ufficio guidato dal procuratore  capo di Napoli, Giovanni Colangelo. Procuratore Borrelli, secondo  i giudici di primo grado un difensore dei boss si rende responsabile di  una "minaccia aggravata dalla finalità mafiosa" senza che i capimafia  ne rispondano: come lo spiega? "Possiamo allo stato soltanto  ipotizzare ciò che non è ancora stato esplicitato ed argomentato dai  giudici, ma che sembra discendere dalla loro decisione: e cioè che quel  penalista condannato, l'imputato Santonastaso, potesse avere una  autonomia nella scelta di strategie processuali". Strategie  processuali che, essendo state connotate dall'articolo 7 - l'aggravante  del metodo e della finalità mafiosa - finivano per favorire un clan di  camorra: quindi non erano esattamente strategie adottate nell'ambito  processuale, ma nell'ambito criminale, e senza il mandato dei padrini? "Ecco, proprio questo è il punto che va esplorato e sviscerato". Anche  perché resta una circostanza cristallizzata in dibattimento: la nota  istanza di remissione recava in calce le firme di Iovine e Bidognetti.  Poi Iovine si è pentito e ha detto che il difensore Santonastaso aveva  "una procura speciale" e anche "fogli firmati in bianco da lui". Mentre  Bidognetti è presente in aula quando viene letto il documento equiparato  a una minaccia. Come si superano questi elementi? "Non c'è dubbio che la vicenda della firma dei due boss è un elemento centrale". Stiamo  dicendo che la sentenza, con il rispetto che si deve per il lavoro di  ogni giudice, appare contraddittoria? E che quindi si prepara il vostro  appello? "Non c'è dubbio che ci siano profili di problematicità, in  questa sentenza. Ed è evidente che, laddove non condividiamo le  motivazioni che hanno portato a un determinato dispositivo, noi  ricorreremo doverosamente agli strumenti che la legge ci attribuisce". Argomenti giuseppe borrelli 
