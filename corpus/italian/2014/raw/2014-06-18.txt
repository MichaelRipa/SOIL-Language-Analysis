A pochi giorni dall'inaugurazione del termovalorizzatore del Gerbido prende il via la seconda fase di monitoraggio della popolazione che vive nell'area del termovalorizzatore del Gerbido. I primi prelievi erano stati eseguito a giugno dello scorso quando l'impianto non era ancora a regime: il controllo aveva coinvolto 198 residenti nell'area dell'Asl To 3, quella più vicina al termovalorizzatore, 196 nell'Asl To1, 13 allevatori e 55 addetti all'impianto.Dodici mesi dopo i primi prelievi e l'entrata in funzione dello stabilimento la provincia lancia Spott, un sistema di sorveglianza condotto dai servizi di epidemiologia regionali, Arpa Piemonte, Asl To3, Asl To1 e istituto superiore di sanità. In questi giorni i responsabili del biomonitoraggio stanno inviando alle persone incluse nello studio il necessario per il prelievo delle urine ed un questionario sulle abitudini alimentari utile per l'interpretazione dei risultati. Il nuovo controllo prenderà in considerazione la presenza nel corpo di metalli e idrocarburi. I risultati degli esami sui campioni di urine, che verranno raccolte a partite dall'ultima settimana di giugno, costituiranno un primo punto di valutazione sull'andamento, nel tempo, degli indicatori di esposizione, nei residenti in prossimità dell'impianto dopo la sua entrata in funzione.Intanto il Comitato No Inceneritore- Rifiuti Zero ha organizzato una manifestazione alla vigilia dell'inaugurazione dell'impianto. L'hanno chiamata "Veglia funebre per la nostra salute" perché, dicono, venerdì sarà "inaugurata la tomba nella quale verrà seppellito il nostro futuro". L'appuntamento è giovedì alle 21 in via Gorini. Argomenti veglia funebre 
ROMA - Per tutta la giornata di oggi otto illustri ematologi risponderanno per offrire a tutti coloro che  chiameranno al numero verde 800.22.65.24 consigli su problemi e patologie relative al sangue e sui centri di terapia di tutto il  territorio nazionale. L'iniziativa, posta sotto l'Alto Patronato del Presidente della Repubblica e promossa dell' AIL ( Associazione italiana contro le leucemie -linfomi e mieloma) per il nono anno consecutivo, sarà l'occasione per sottolineare i progressi della Ricerca Scientifica e per essere vicini ai pazienti, attraverso incontri ed iniziative di sensibilizzazione. "Sognando Itaca". Per l'intera giornata sarà dunque attivo uno speciale Numero Verde AIL. Appuntamento centrale della Giornata sarà, anche quest'anno, "... Sognando Itaca", un lungo viaggio solidale in barca a vela nel Mar Adriatico in programma dall'8 al 20 giugno. L'iniziativa ha lo scopo di promuovere la vela come metodo terapeutico volto alla riabilitazione psicologica e al miglioramento della qualità della vita dei pazienti. Argomenti leucemie-linfomi mieloma ail ematologia 
RIO DE JANEIRO – "Non abbiamo alcuna giustificazione, sicuramente non abbiamo giocato bene e non abbiamo meritato". Vicente Del Bosque non cerca alibi dopo la sconfitta col Cile che sancisce la clamorosa eliminazione della Spagna. "I giocatori hanno corso, la condizione fisica era buona  -  il rammarico del ct delle Furie Rosse -. Quando un mese fa abbiamo iniziato la preparazione non avrei mai pensato che saremo stati eliminati". In Spagna e non solo si parla già di fine di un ciclo e di un'era. "Non è il momento per fare queste valutazioni, faremo le riflessioni opportune e abbiamo tempo davanti per farle. Non è il momento di parlare di fine ma di quello che ha dato questo gruppo, che è tanto. Il mio futuro? Non sarò un ostacolo per nessuno, sarò al fianco della Federazione al momento di prendere le decisioni. Siamo caduti, siamo stati inferiori, c'è ora da pensare al futuro e nient'altro". "Se in un Mondiale perdi le prime due partite contro Olanda e Cile, questo spiega tutto. Chiediamo scusa alla gente, ma che sappiano tutti che abbiamo fatto il possibile per regalare loro un'altra gioia anche se non è stato possibile. Siamo i primi responsabili, è stato un duro colpo e bisogna assorbirlo". Iker Casillas, da buon capitano, ci mette la faccia. "Fine di un ciclo? Non credo sia opportuno cominciare a parlare di questo, non è il momento di colpevolizzare o dire se cambiare o meno - dice il portiere del Real Madrid - Qui siamo in diversi oltre i 30 anni, il ct prenderà le sue decisioni e noi le rispetteremo", aggiunge Casillas, che quando gli chiedono se sia stata la sua ultima partita con la nazionale replica: "Non so, vedremo. Questo gruppo non meritava un finale così". "Siamo usciti meritatamente, mentalmente non eravamo preparati, ci è mancata la fame", il pensiero di Xabi Alonso ma Andres Iniesta non concorda: "quando le cose non vanno non è per mancanza di voglia di vincere, solo che non siamo stati all'altezza della situazione. E' un momento molto crudele". Argomenti nazionale spagna mondiali di calcio 2014 vicente del bosque 
RIO DE JANEIRO - La prima volta del Cile. All'undicesima sfida, batte la Spagna, la Spagna più titolata, regina del Mondo e regina d'Europa. Così vola agli ottavi insieme all'Olanda, che ha battuto l'Australia. Ci perdonerà la squadra di Jorge Sampaoli (un argentino che fa volare la Roja, chi l'avrebbe mai detto!), su cui Arturo Vidal giura ("possiamo andare fino in fondo"), ma a fare notizia è la fine di un ciclo. Non c'è nulla nel pallone professionistico che non faccia più danni della riconoscenza. Ne sappiamo qualcosa anche noi, italiani...  Del Bosque - che ha dominato la scena per  lunghi anni - ripresenta il suo gruppo storico, spompato, demotivato e sazio dopo la Grande Abbuffata dei club, ignorando segnali inequivocabili: quella Under 21 che ha dominato la scena solo un anno fa. Abdica la squadra che ha vinto tutto, quasi come se fosse un atto dovuto, nell'ultimo giorno del regno di Juan Carlos. Il principe Felipe sarà il nuovo sovrano, Koke, Thiago Alcantara e i ragazzi  che hanno dominato la scena giovanile continentale sono il futuro delle Furie Rosse.   La partita? C'è una squadra che si siede a tavola e mangia con le posate mentre l'altra si avventa sul cibo, con furore e voglia. Prende quello che vuole e scappa, infischiandosene delle statistiche. Chi se ne frega, dice il pragmatico Sampaoli, se la Spagna crea il doppio delle occasioni pericolose (56 contro 22), tira 15 volte contro 7 e fa segnare una marcata superiorità (56%) nel possesso palla. Nel calcio hai ragione se la metti dentro. [[ge:rep-locali:repubblica:89370473]] La fame cilena si vede al primo assalto: pochi secondi e primi brividi in area iberica. Incursione di Vidal, palla messa affannosamente in angolo da Martinez, poi colpo di testa a colpo sicuro di Diaz e la sfera che sfiora il palo. C'è tutta la differenza di stato d'animo e di gioco. La Spagna che Del Bosque riassesta in mezzo, chiamando fuori Xavi, lasciando a Xabi Alonso la cabina di regia, è lenta, prevedibile, perennemente anticipata da un Cile un po' disordinato, rischia su un paio di palloni perduti dove può far male, Bravo deve opporsi proprio a Xabi Alonso in occasione di uno dei due errori, ma ha più voglia e reattività. La Spagna fa più possesso ma non sa innescare Diego Costa, che fa brutta figura più per colpe altrui. Il Cile fa sempre in tempo a sistemarsi, non trema quasi mai. Quando nel traffico la Roja sudamericana recupera il pallone, agisce con velocità doppia, trova appoggio a centrocampo e affonda con una precisione chirurgica. L'intensità fa la differenza. Attenti a quei tre: Sanchez, Aranguiz e Vargas. Ma anche Vidal, se volete. In ripartenza quei tre costruiscono il vantaggio. Sanchez s'infila a destra, premia la proiezione, come una saetta, di Aranguiz che,  in area, anziché tirare, sterza su Vargas. L'ex Napoli sposta il pallone anziché calciare subito e salta Casillas. Poi con la punta del piede toglie il tempo a  Martinez e infila. L'attimo fuggente. [[ge:rep-locali:repubblica:89377508]] La reazione spagnola: scomposta.  Diego Costa calcia sull'esterno della rete un traversone di Silva. Iniesta è sempre raddoppiato, Alonso lentissimo perde la testa e Geiger lo grazia dopo un'entrata violenta su Isla. Il rude centrocampista del Real, peggiore in campo, stende Sanchez al limite dell'area e Alexis disegna una traiettoria a rientrare sulla quale Casillas respinge goffamente. Stop di Aranguiz in area, sorprendente solo: esterno morbido dove Casillas non arriva. Il match è finito, andate in pace. Per venti minuti nella ripresa, la Spagna ritrova l'autorevolezza del possesso palla, ringhiando sulla trequarti. Il Cile non si scompone, sembra se l'aspetti. Difende in undici, si apre a ventaglio, ogni compagno di squadra trova il mutuo soccorso degli altri. Una squadra. Quando la Spagna sembra riaccendere la luce, ci pensa un portiere, Bravo di nome e di fatto, a togliere ogni speranza. Ci pensa Medel uno dei pochi difensori di ruolo schierati dal trasformista di Casilda di Santa Fè, ad arrivare per primo su ogni pallone. Ci prova la Spagna, per dovere più che per convinzione. Ma il suo destino è segnato:  quando Busquets sbuca dietro a tutti, e di piatto mette fuori la più facile palla gol, la rassegnazione cala sul gruppo. Ramos la prende male. E come il compagno di club, Alonso, rischia la cacciata per espulsione. Geiger è americano: volete che faccia un piacere al Cile? Non importa. La squadra di Sampaoli, argentino di Santa Fè, vince, passa il turno e scrive la storia. [[ge:rep-locali:repubblica:89378126]] SPAGNA-CILE 0-2 (0-2) SPAGNA: Casillas 5,5 - Azpilicueta 6, Martinez 5,5, Ramos 5, Jordi Alba 5,5 - X. Alonso 4,5 (46' Koke 6), Busquets 5 - Pedro 5 (75' Cazorla 6), Silva 5, Iniesta 6 - Diego Costa 5 (62' Torres 6). All. Del Bosque CILE: Bravo 7- Jara 6, Medel 7,5, Silva 6,5 - Isla 6,5, Aranguiz 7 (62' Gutierrez 6), Vidal 6 (87' Carmona sv.), Diaz 6, Mena 6 - Sanchez 7, Vargas 7 (84' Valdivia 6). All. Sampaoli. ARBITRO : Geiger 5 (Usa) RETI : 20' Vargas, 43' Aranguiz. NOTE : ammoniti: X. Alonso, Mena, Vidal. Recupero: 2' e 6'. Argomenti nazionale spagna nazionale cile mondiali di calcio 2014 
Collegno come la Valle di Susa. La Agrati come la Tav. "Chiamparino ha invocato sgravi sulle accise dei carburanti in Valle di Susa, noi chiediamo agevolazioni fiscali per le aziende interessate a rilevare lo stabilimento Agrati". Lo ha detto il sindaco di Collegno, Francesco Casciano che oggi pomeriggio ha riunito i suoi assessori davanti ai cancelli della fabbrica per la prima riunione della giunta comunale. Insieme agli amministratori erano presenti anche i lavoratori dell'ex fabbrica di viti e bulloni. Degli 82 dipendenti licenziati ad aprile, una cinquantina è ancora in cassa integrazione, altri 30 anno firmato per la mobilità volontaria. "Di questi 30, dieci hanno trovato una nuova occupazione, 5 di loro hanno accettato il trasferimento in una controllata Agrati di Tronzano Vercellese", spiega Marinella Baltera, Fiom-Cgil. La prossima settimana l'assessorato al lavoro del Comune aprirà un tavolo tecnico con i lavoratori "per scrivere insieme a loro l'agenda da seguire" dice il vicesindaco Antonio Garruto. "Ma vorrei incontrare anche l'assessore regionale al lavoro o il governatore per capire quali incentivi possiamo dare per la riqualificazione di quest'area e la ricollocazione dei lavoratori", aggiunge Casciano. "Alle istituzioni chiediamo un intervento definito che non permetta che in Italia ci siano altri casi Agrati. Bisogna evitare che altre aziende sane chiudano", assicura Baltera. 

RIO DE JANEIRO - "Siamo stati all'altezza". Jorge Sampaoli applaude il suo Cile, capace di battere la Spagna e guadagnare il pass per gli ottavi con un turno d'anticipo. "Ora pensiamo a giocare la partita contro l'Olanda e conquistare il primo posto nel girone, poi pensiamo giorno per giorno", ha aggiunto il ct della Roja, a proposito di quelle che possono essere le ambizioni di Vidal e compagni. [[ge:rep-locali:repubblica:89370473]] E proprio Vidal non si nasconde: "Abbiamo fatto una bella partita, siamo una squadra giovane, che vuole vincere il Mondiale. L'avevo detto, saremo la sorpresa del torneo". Lo juventino ne è convinto: "Possiamo arrivare fino in fondo se giochiamo come oggi", avverte il centrocampista, che appare finalmente recuperato dall'intervento al menisco. "Sto bene, oggi è andata meglio che nella prima partita, è importante per me continuare a mettere minuti nelle gambe". E il futuro? Può attendere. "Sono contento alla Juventus ma per adesso sono con la nazionale in un Mondiale e non penso a nient'altro". Argomenti mondiali di calcio 2014 nazionale cile jorge sampaoli arturo vidal 
None Leggi i commenti I commenti dei lettori 
