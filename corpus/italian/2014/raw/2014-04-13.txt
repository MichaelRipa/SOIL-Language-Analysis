ROMA – Un finale di stagione da leccarsi i baffi, di quelli in grado di appassionare gli amanti del pallone e di accontentare anche i palati più esigenti. E’ quello che sta regalando il campionato di Lega Pro, sempre più avvincente nei suoi quattro tornei, dopo aver mandato in scena la terzultima puntata nel fine settimana di metà aprile, a precedere la sosta pasquale. E poi dal 27 aprile gli ultimi, emozionanti e decisivi, 180 minuti. ENTELLA SI SALVA A SAVONA, PRO VERCELLI SI RIPORTA A -4 –  Nel girone A di Prima Divisione a due giornate dalla conclusione la Pro Vercelli recupera altri due punti alla capolista Virtus Entella e si porta a -4. Il vantaggio è ancora più che rassicurante ma la matematica consente ai piemontesi di poter sperare, anche e soprattutto perché nel penultimo turno il calendario proporrà lo scontro diretto fra le prime due della classe, a Chiavari. Come c’era da immaginarsi, riserva non poche insidie alla squadra di Luca Prina il derby ligure di Savona: inizialmente in vantaggio, l’Entella rischia di capitolare ma poi raddrizza la situazione in extremis e deve ringraziare Moreo, autore di una doppietta a pareggiare le segnature di Quintavalla e Demartis per i locali. Nessun problema invece per la formazione piemontese che risolve la sfida con il Sudtirol grazie ai gol di Manuel Scavone in apertura e Ardizzone nel finale. CREMONESE E COMO A SEGNO, PASSI FALSI DI ALBINOLEFFE E VENEZIA – La Cremonese di Dionigi, adesso sicura dei play-off, fa sua la sfida contro il Vicenza (2-1), rimontando con Brighenti e Armellini il vantaggio biancorosso di Castiglia, e consolida così il terzo posto. Passo deciso in avanti del Como (adesso sesto a -1 dalla coppia Vicenza e Sudtirol), che con un perentorio 3-0 vince il derby lombardo con il Lumezzane grazia a una doppietta di Le Noci inframmezzata dalla marcatura di Defendi. Passi falsi invece per Albinoleffe, che si fa sorprendere a domicilio dalla Carrarese (decide Cellini), e Venezia, al tappeto a San Marino (2-1), lanciato da Cicarevic e Lolli (i lagunari accorciano solo in pieno recupero con un penalty di Franchini). Per loro fortuna conservano l’ottavo posto, ultimo utile per i play-off, visto che il Feralpisalò esce sconfitto dall’altro confronto tutto lombardo a Busto Arsizio: a firmare l’affermazione della Pro Patria è Serafini alla mezz’ora della ripresa. REGGIANA RIPRESA DUE VOLTE DAL FANALINO PAVIA – L’altro pareggio di giornata, oltre a quello di Savona, arriva da Reggio Emilia, dove per due volte il fanalino di coda Pavia risponde ai padroni di casa dimostrando di voler onorare fino in fondo il proprio campionato: al rigore di Alessi per la Reggiana replica Speziale, poi nel 2° tempo Anastasi riporta avanti i locali, ripresi da Carraro. Girone A, 28ª giornata: Albinoleffe-Carrarese 0-1, Como-Lumezzane 3-0, Cremonese-Vicenza 2-1, Pro Patria-Feralpisalo’ 1-0, Pro Vercelli-Sudtirol 2-0, Reggiana-Pavia 2-2, San Marino-Venezia 2-1, Savona-Virtus Entella 2-2. Classifica: Virtus Entella 55 punti; Pro Vercelli 51; Cremonese 47; Sudtirol e Vicenza 43; Como 42; Savona 41; Unione Venezia e Albinoleffe 38; Feralpisalo’ 35; Carrarese 33; Reggiana 32; Pro Patria 29; Lumezzane 28; San Marino 23; Pavia 20. Penalizzazioni: Pro Patria e Albinoleffe -1, Vicenza -4 FROSINONE KO NEL BIG MATCH A LECCE, PERUGIA AL COMANDO – Nel girone B è sempre più avvincente e incerta la sfida per la promozione diretta. Ora in testa rimane da solo il Perugia dopo aver piegato 1-0 il Pontedera al “Curi” grazie al solito Mazzeo. Nel big match della giornata al “Via del Mare” il Lecce si impone sul Frosinone per 2-0 con i gol di Beretta e Bogliacino, centrando il sorpasso e portandosi a un punto dalla vetta ma con una partita in più perché i giallorossi salentini riposeranno proprio nell’ultimo turno in calendario. Intanto L’Aquila, che usufruisce dei tre punti a tavolino per l’esclusione della Nocerina puntellando la quarta posizione in classifica, guadagna la matematica qualificazione ai play-off. CATANZARO E BENEVENTO, TRIS DA PLAYOFF. SALERNITANA STOP A PRATO – biettivo raggiunto anche dal Catanzaro (imbattuto dalla terza giornata di ritorno), che con un secco 3-0 passa al "Cosimo Puttilli” di Barletta chiudendo la pratica in poco più di un tempo con le segnature di Sabatino, Germinale su rigore e 6′ Fioretti. Per il resto in quattro lottano per i restanti tre posti disponibili. Chi sta meglio è il Benevento di Fabio Brini, vittorioso 3-0 ad Ascoli con doppietta di Fabrizio Melara e gol di Mancosu così da portarsi in sesta posizione, scavalcando il Pisa, che oggi ha effettuato la sua giornata di riposo, e il Pontedera (battuto a Perugia). Non riesce invece ad approfittarne la Salernitana, che si sveglia tardi sul terreno del Prato facendosi sfuggire un’ottima occasione: le reti a metà ripresa di Ginestra e Volpe arrivano quando i toscani si sono già portati sul 3-0 con Corvesi, Lanini e Romanò. GROSSETO, 0-0 INUTILE A VIAREGGIO. PARI RICCO DI GOL IN ARZANESE-GUBBIO – Due pareggi completano il quadro dei risultati di giornata. Serve un po’ a poco quello ad occhiali ottenuto dal Grosseto a Viareggio, considerando che il club maremmano si ritrova a cinque lunghezze dalla zona play-off. Più ricco di gol ed emozioni quello fra Paganese e Gubbio, compagini che non hanno più ormai grandi motivazioni di classifica: De Sena porta avanti i campani, Addae e Boisfer ribaltano la situazione in favore degli umbri, riagguantati però da  Grillo. Girone B 32ª giornata: Ascoli-Benevento 0-3, Barletta-Catanzaro 0-3, Lecce-Frosinone 2-0, L’Aquila-Nocerina 3-0 a tavolino, Paganese-Gubbio 2-2, Perugia-Pontedera 1-0, Prato-Salernitana 3-2, Viareggio-Grosseto 0-0. Riposava il Pisa. Classifica: Perugia 62 punti; Lecce 61; Frosinone 59; L’Aquila 52; Catanzaro 51; Benevento 47; Pontedera e Pisa 46; Salernitana 45; Grosseto 41; Prato 39; Gubbio 37; Viareggio 28; Ascoli 24; Barletta 21; Paganese 17; Nocerina** 12. Penalizzazioni: Nocerina -2, Ascoli – 4. ** = Nocerina esclusa dal campionato. BASSANO, CHE CINQUINA ALLA TORRES. MONZA TRAVOLTO A FORLI’ – Passando in Seconda Divisione, nel girone A il Bassano, che ha già da tempo vinto il campionato, si impone con un sonoro 5-2 sul campo di una Torres ancora in lotta per una delle otto posizioni che valgono il campionato unico, ma alla seconda sconfitta di fila. E dire che i sardi vanno avanti per due volte, prima con Bottone e poi con un rigore di Infantino in avvio di ripresa dopo il momentaneo pari di Pelagatti, ma poi si scatenano gli uomini di Petrone che in poco più di un quarto d’ora colpiscono quattro volte, con doppietta di Pietribiasi e una rete a testa per Maistrello e Berrettoni. Pesante stop anche per il Monza di Asta, che facendo un pensierino alla gara di ritorno della finale di Coppa Italia (mercoledì a Salerno) incassa un poker a Forlì: a lanciare i romagnoli la doppietta di Docente e i gol di Djuric e Bernacci, rete della bandiera per i brianzoli di Asta ad opera di Zullo. ALESSANDRIA E RENATE TAGLIANO IL TRAGUARDO, COLPO MANTOVA – Sulla seconda poltrona si accomoda così l’Alessandria, che rispetta il copione piegando il Bellaria grazie al gol di Ferrari e si assicura il campionato unico. Stesso traguardo tagliato anche dal Renate, nonostante il pari a reti bianche con la Pergolettese, retrocessa matematicamente come gia’ in precedenza Bra, Bellaria e Castiglione. Proprio il fanalino di coda Bra esce battuto 2-1 dal ‘Menti’ di Vicenza, con il Real a mettere in chiaro le cose con Lavagnoli e Pradolin nel primo tempo, per poi nel finale di match venir colpito da Isoardi. Con questi 3 punti i veneti di Zauli agganciano in quinta posizione il Santarcangelo, che scivola in casa per mano del Mantova, rilanciato dalla marcatura di Fioretti in zona Cesarini che consente ai virgiliani di scavalcare la Torres e riprendersi l’ottava posizione. SPAL E RIMINI PAREGGIANO, PORTO TOLLE PASSA A CASTIGLIONE – La Spal deve invece accontentarsi di un pari casalingo con la Virtus Vecomp Verona, che con Pompilio risponde al solito Varricchio. Sul terreno dell’ormai rassegnato Castiglione coglie tre punti pesanti in ottica spareggi il Delta Porto Tolle, che in settimana si era visto restituire dalla Corte di Giustizia Federale 2 punti inflitti in precedenza come penalizzazione: ai mantovani non basta andare in vantaggio due volte con la doppietta di Romero, perché i veneti rispondono con Pettarin, Gomes e Mogos. Termina in bianco infine fra Cuneo e Rimini, un risultato che serve sicuramente di più ai piemontesi di Rossi che ai biancorossi di Osio, il cui cammino rimane in salita. Girone A 32ª giornata: Alessandria-Bellaria Igea 1-0, Castiglione-Delta Porto Tolle 2-3, Cuneo-Rimini 0-0, Forli’-Monza 4-1, Real Vicenza-Bra 2-1, Renate-Pergolettese 0-0, Santarcangelo-Mantova 0-1, Spal-Virtusvecomp Verona 1-1, Torres-Bassano 2-5. Classifica: Bassano 67 punti; Alessandria 54; Monza e Renate 53; Real Vicenza e Santarcangelo 51; Spal 50; Mantova 48; Torres 46; Forli’ e Delta Porto Tolle 45; Cuneo 43; Rimini 41; Virtusvecomp Verona 40; Pergolettese 35; Castiglione 27; Bellaria Igea 15; Bra 9. Penalizzazioni: Bellaria e Rimini -1. APRILIA SGAMBETTA COSENZA, IN VETTA ANCHE TERAMO E CASERTANA – Nel girone B, dove in quattro hanno già potuto festeggiare la ‘promozione’ (prima il Cosenza, poi domenica scorsa è toccato a Casertana, Teramo e Foggia), torna a formarsi un terzetto al comando dopo la sconfitta dei calabresi in casa con l’Aprilia (Corsetti firma il colpo dei laziali). A raggiungere il Cosenza sono Casertana e Teramo, entrambi vittoriosi in trasferta. I campani passano in rimonta nel finale sul terreno dell’Aversa Normanna (2-1), illusa da un rigore di Galizia ma poi riportata alla realtà da Antonazzo e Chiavazzo. Dal canto loro gli abruzzesi si impongono con identico punteggio a Castel Rigone con Fiore e Gaeta, dopo il momentaneo pari di Tranchitella per gli umbri. MESSINA FESTEGGIA LA PROMOZIONE, ARZANESE STENDE IL FOGGIA – Può brindare alla conquista di un posto nella prossima Lega Pro unica il Messina dopo l’1-0 al Sorrento con gol del portoghese Costa Ferreira, un successo che scatena la festa nella città siciliana per la seconda promozione consecutiva in due anni del club che ha come patron Pietro Lo Monaco, arrivata dopo un campionato travagliato e in seguito ad una straordinaria cavalcata nel girone di ritorno. Un’affermazione che consente agli uomini di Grassadonia di issarsi in quarta posizione a scapito del Foggia, che esce senza niente in mano dal match sul terreno dell’Arzanese sempre più castiga grandi: Sandomenico e Palumbo lanciano i padroni di casa, ma nella ripresa nel giro di quattro minuti Agnelli e Cavallaro permettono ai pugliesi di recuperare, prima del definitivo 3-2 siglato quasi allo scadere da Ripa, facendosi perdonare il rigore calciato alto in precedenza. MELFI E LAMEZIA VINCONO, IN SERIE D GAVORRANO E POGGIBONSI – Prezioso è il successo che il Melfi coglie a spese dell’Ischia (decide Dermaku), con sorpasso degli uomini di Bitetto, ora al sesto posto. Così come è importante l’affermazione della Vigor Lamezia in casa del Poggibonsi (2-0), grazie alle segnature di Giampà e Zampaglione, colpo esterno che permette ai calabresi di conservare l’ottavo posto con tre punti di vantaggio su Aprilia e Tuttocuoio. Quest’ultima si fa imporre il pari interno dal Gavorrano ultimo della classe (a Ferrari risponde Bianchi), che saluta però i professionisti proprio insieme al Poggibonsi. Stesso risultato (1-1) fra Chieti e Martina Franca (pugliesi subito avanti con Guadalupi, ripresi poi da Di Filippo) che proseguono appaiate in classifica ma vedono diventare quattro le lunghezze di distacco dal Lamezia, tante a due gare dal termine e con altre due compagini davanti. Girone B 32ª giornata : Arzanese-Foggia 3-2, Aversa Normanna-Casertana 1-2, Castel Rigone-Teramo 1-2, Chieti-Martina Franca 1-1, Melfi-Ischia 1-0, Messina-Sorrento 1-0, Nuova Cosenza-Aprilia 0-1, Poggibonsi-Vigor Lamezia 0-2, Tuttocuoio-Gavorrano 1-1. Classifica: Nuova Cosenza, Casertana e Teramo 54 punti; Messina 51; Foggia 50; Melfi 48; Ischia 47; Vigor Lamezia 43; Aprilia e Tuttocuoio 40; Sorrento, Chieti e Martina Franca 39; Arzanese e Aversa Normanna 37; Castel Rigone 34; Poggibonsi 32; Gavorrano 30. Penalizzazioni: Chieti -1. Argomenti lega pro Leggi i commenti I commenti dei lettori 
Leggi i commenti I commenti dei lettori 
None Leggi i commenti I commenti dei lettori 
WASHINGTON - Quando lo hanno ammanettato urlava "Heil Hitler". Poco prima aveva seminato morte a colpi di pistola in due centri ebraici del Kansas: il bilancio - provvisorio - è di tre morti. Ad alimentare la follia omicida apparentemente ragioni di odio razziale: il killer, arrestato in una scuola elementare poco lontana, ha prima aperto il fuoco al Jewish Comunity Center di Kansas City, dove si è registrata la prima vittima; la seconda nel parcheggio della struttura. Il terzo morto viveva nel villaggio di Shalom. Era un disabile assistito in un centro specializzato. La prima sparatoria si è verificata nel 'Lewis and Shirley White Theatre' all'interno del centro dove erano in corso audizione di adolescenti per il concorso 'Kc (Kansas City) Superstar' e dove i genitori stavano facendo freneticamente il tifo per i figli. In totale nel teatro si trovavano 75 persone. Secondo la polizia alle tre vittime si aggiunge un ragazzo 14enne rimasto ferito e ricoverato in condizioni critiche in ospedale di Overland Park, un sobborgo di Kansas City in Missouri. Fonti di polizia hanno riferito alla Cnn che l'uomo che ha aperto il fuoco nei due centri ebraici in Kansas è un neonazista sulla settantina. Testimoni hanno affermato che prima di sparare chiedeva ai presenti se fossero ebrei e poi gridava "Heil Hitler". E sulla sparatoria è intervenuto il presidente americano Barack Obama:  il leader Usa ha espresso le sue condoglianze alle famiglie delle vittime della sparatoria in due centri ebraici in Kansas e ha chiesto al suo "team di rimanere in stretto contatto con i partner federali, statali e locali per fornire tutte le risorse necessarie per sostenere le indagini". In una nota, Obama afferma che "anche se non disponiamo di tutti i dettagli sulla sparatoria, le informazioni iniziali sono strazianti". e "voglio offrire le mie condoglianze alle famiglie che tentano di dare senso a questa difficile situazione". Reazioni della comunità ebraica anche in Italia. "Mentre ci prepariamo a celebrare la Pasqua Ebraica, un'incredibile notizia in arrivo dal Kansas che colpisce tutti gli ebrei del mondo compresi i membri della Comunità Ebraica di Roma. Il duplice attentato negli States in due luoghi ebraici è un atto che ci lascia con le lacrime agli occhi per le morti dei nostri fratelli e per la rabbia contro chi ancora oggi propaga odio". Lo dichiara in una nota il presidente della Comunità ebraica di Roma, Riccardo Pacifici. "L'attentatore avrebbe inneggiato a Hitler mentre veniva ammanettato - continua Pacifici - non possiamo mai abbassare la guardia e dobbiamo riconoscere che il neonazismo è un pericolo reale che va combattuto giorno dopo giorno. I rigurgiti dell'ideologia nazista sono presenti in Europa come negli Stati Uniti e le democrazie dei due continenti non possono restare inermi di fronte a questi fenomeni. Ora si faccia giustizia. E alle famiglie delle vittime ci stringiamo come mai alla vigilia di Pesach". Argomenti kansas sparatoria ebraismo nazismo neonazisti 
MILANO – Lentamente, gara dopo gara, con sofferenza e spirito di sacrificio, il Diavolo prova a ricucire lo strappo che c’è tra lui e l’Europa. Il Milan, nel posticipo della 33/a giornata, batte di misura (1-0) il Catania ultimo in classifica e conquista la quarta vittoria consecutiva, nonché il quinto risultato utile di fila, evento decisamente straordinario in questa stagione. Decide un gran gol di Montolivo nel primo tempo con gli etnei in 10 nel finale di gara per l’espulsione di un nervosissimo Rinaudo. EUROPA A PORTATA DI MANO - La cura Seedorf inizia a dare i suoi frutti. I rossoneri continuano passo dopo passo a scalare posizioni in classifica avvicinando il sesto posto difeso dal Parma. Con le sconfitte di Lazio, Verona e Atalanta e col pareggio degli uomini di Donadoni, i rossoneri fanno un bel balzo in avanti scavalcando orobici e felsinei, e agganciando in settima posizione i biancocelesti e il Torino, con i ducali distanti appena tre lunghezze. Tiene duro l’Inter che ha mantenuto invariato il vantaggio. Numeri a parte, il Milan di questa sera non ha brillato particolarmente. La difesa ha corso davvero tanti rischi, soprattutto nei primi 20′ di gara e nella ripresa, dove solo l’imprecisione etnea e due belle parate di Abbiati hanno evitato brutte sorprese. Bene Balotelli che ha giocato moltissimo per la squadra accontentandosi delle punizioni per rendersi pericoloso dalle parti di Andujar. [[ge:rep-locali:repubblica:83526947]] SALVEZZA SEMPRE PIU’ LONTANA - Proprio un’incertezza dell’estremo difensore siciliano ha permesso al Milan di portare a casa una pesante vittoria sia per il bilancio rossonero, sia per quello etneo. Si complica pesantemente, infatti, la situazione del Catania che ora vede la soglia salvezza distante ben 8 lunghezze. Il cambio di allenatore ha sicuramente dato la scossa agli elefantini che hanno giocato a tratti un buon calcio peccando soprattutto di imprecisione nell’ultimo passaggio. Ora mancano cinque giornate e, Roma a parte, il Catania avrà quattro gare alla portata di mano con lo scontro diretto col Bologna alla penultima giornata, quando ormai potrebbe essere troppo tardi. IL MATCH - Non è una gara esaltante, ma è chiaro sin da subito che non sarà affatto in discesa per i padroni di casa. I siciliani, infatti, mettono spesso in affatto la difesa rossonera e solo uno straordinario Abbiati nega a Barrientos la gioia del gol. Rete che arriva, però, dall’altra parte poco più tardi con un gran destro di Montolivo dai 30 metri sul quale Andujar poteva fare sicuramente meglio. Il vantaggio sveglia il Diavolo che prende in mano il pallino del gioco smorzando l’entusiasmo ospite. Nella ripresa è, però, ancora Catania, e deve pensarci ancora Abbiati a tenere inviolata la propria porta con un intervento sotto l’incrocio su punizione da fuori di Lodi. Poco dopo la mezz’ora Rinaudo si fa ammonire per la seconda volta lasciando i suoi in 10 e il Milan va vicino al raddoppio prima con un tiro a giro di Taarabt, poi con una gran botta di Balotelli: entrambe le volte, però, la palla esce di pochissimo. Sono le ultime emozioni di un match non indimenticabile. MILAN-CATANIA 1-0 (1-0) MILAN (4-2-3-1): Abbiati 6.5; Bonera 6.5, Mexes 6.5, Rami 6, Constant 6 (33′st Emanuelson sv); De Jong 6, Montolivo 7; Poli 6 (29′st Abate 6), Kaka’ 6 (42′st Pazzini sv), Taarabt 6.5; Balotelli 6 In panchina: Coppola, Gabriel, Silvestre, Zaccardo, Zapata, Birsa, Saponara Allenatore: Seedorf CATANIA (4-2-3-1): Andujar 5; Gyomber 5.5, Spolli 6, Rolin 6, Monzon 5.5; Rinaudo 5, Lodi 6; Leto 5 (14′st Castro 5.5), Barrientos 5.5, Plasil 5.5 (32′st Izco sv); Bergessio 5 (37′st Boateng sv) In panchina: Frison, Legrottaglie, Biraghi, Capuano, Fedato, Petkovic. Allenatore: Pellegrino ARBITRO: De Marco di Chiavari RETI: 23′pt Montolivo NOTE: serata fresca, terreno in buone condizioni. Espulso al 34′st Rinaudo per doppia ammonizione. Ammoniti: Barrientos, Rolin, Plasil, Mexes, Monzon. Angoli: 7-7. Recupero: 1′; 3′. Argomenti serie a milan ac catania calcio Leggi i commenti I commenti dei lettori 
MILANO – Clarence Seedorf si gode la quarta vittoria consecutiva che vale il quinto risultato utile di fila. Tre punti sofferti contro un buon Catania, ma che avvicinano l’Europa League. “Non guardo la classifica, so in che situazione siamo. Abbiamo ancora cinque partite da giocare, la vedrò alla fine, dopo aver fatto il nostro massimo”. ORA GIOCHIAMO DA SQUADRA - L’Europa sembrava impensabile, appena arrivato al posto di Allegri, anche a Clarence Seedorf, che ora, però comincia a raccogliere i frutti della sua cura. Nulla di esaltante, perché il suo Milan “è sufficiente”. Perché, spiega il tecnico olandese, “gioca da squadra, e così si rischia di meno. Sono aggressivi e determinati, stasera le belle giocate ci sono state solo a sprazi, ma sono cose che succedono. Questa è una squadra che sa mettere in difficoltà, il Catania, però non molla mai, diamo anche valore agli etnei”. C'è ancora però da lavorare su un Milan che, nonostante la superiorità numerica, non ha saputo chiudere il match né gestirlo: “Dobbiamo migliorare nella tranquillità, che non c’è ancora del tutto. Facciamo degli errori tecnici e delle scelte sbagliate e l’avversario riesce a rubar palla. Quando riuscivamo a tenere palla andavamo al tiro, dobbiamo lavorare, ma la base è lo spirito di fare le cose assieme per portare a casa il risultato. Poi speriamo di migliorare anche nel gioco”. [[ge:rep-locali:repubblica:83526947]] PIU’ COMUNICAZIONE TRA REPARTI - Dopo qualche incomprensione iniziale, il Milan sta rispondendo positivamente alla cura Seedorf: “Stanno collaborando molto. C’è più comunicazione nelle linee, stanno capendo a cosa serve la fase difensiva e questo dà compattezza. Abbiamo giocatori che possono fare la differenza davanti, ma è un processo, non possiamo fare tutto subito. Però la squadra sta dimostrando di avere il carattere per uscire fuori da questa situazione”. Argomenti serie a milan ac clarence seedorf Leggi i commenti I commenti dei lettori 
KANO (Nigeria) - Una strage senza fine, villaggio dopo villaggio. Almeno 60 persone sono state massacrate da uomini armati in attacchi in alcune zone del nord-est della Nigeria. La notizia arriva da fonti locali che attribuiscono le stragi alla setta terrorista islamica di Boko Haram.  Secondo quanto ha dichiarato alla Bbc online il  senatore dello Stato del Borno, Ahmed Zannah, da mercoledì in quella parte del paese "135 civili sono stati uccisi". Zannah ha poi spiegato che le stragi  sono avvenute in almeno tre attacchi separati nel suo Stato. "Gli assalitori, che sono sicuramente insorti di Boko Haram, oggi hanno attaccato Amchaka e alcuni villaggi vicini, lanciando ordigni improvvisati all'interno delle abitazioni per incendiarle", ha detto Baba Shehu Gulumba, un esponente dell'amministrazione locale da Maiduguri, capoluogo dello stato di Borno, roccaforte dei terroristi islamici. "Subito dopo hanno iniziato a sparare in tutte le direzioni sugli abitanti che cercavano di fuggire, uccidendone almeno 60 e ferendone molte altre. I terroristi, ha aggiunto, sono arrivati con dei fuoristrada, due veicoli blindati e alcune moto". Nelle ultime settimane diversi abitanti della zona sono fuggiti per paura di nuovi attacchi. Ieri circa 400 studenti non si sono recati all'università per sostenere gli esami per timore di violenze. Nei due giorni precedenti, infatti, 19 persone, fra cui 6 insegnanti, sono stati uccisi in vari attacchi nello stato di Borno. Boko Haram (il cui nome significa "i costumi occidentali sono  peccato") conducono una campagna di terrore per imporre la sharia. Ma le  loro azioni sono dirette sempre più contro i civili dei villaggi. Il  governo del presidente Goodluck Jonathan in quasi cinque anni di  contrasto militare non è riuscito a contenere la violenza degli  estremisti islamici (almeno 1.200 morti dal 2009) nelle regioni  remote del vasto e popoloso nord, a maggioranza musulmana, e soprattutto  negli stati dove Boko Haram ha le roccaforti del suo jihad, che  colpisce parallelamente la minoranza cristiana del nord e le forze di  sicurezza federali. Sul piano politico, il Ghana è pronto ad allearsi con la Nigeria nella lotta contro il terrorismo e nel sostegno alle attività dell'economia nell'area. E' quanto ha affermato il console generale dell'Alta Commissione del Ghana a Lagos, Alhaji Abdulai Abukari, spiegando che ora il sostegno del Paese africano è diventato un imperativo e spiegando che il suo paese collaborerà con l'Interpol e con le altre agenzie di sicurezza nazionale per far fronte alla criminalità al confine. "Sappiamo che al momento la Nigeria, paese fratello, deve far fronte alla sfida dei ribelli di Boko Haram". Abukari ha spiegato che il Ghana è pronto anche a scambiare informazioni di intelligence con la Nigeria riguardo al traffico di armi tra i due paesi. Argomenti nigeria boko haram 
MILANO – La sconfitta di Milano ha lasciato l’amaro in bocca a Maurizio Pellegrino che a San Siro ha visto un buon Catania. “Siamo soddisfatti per l’atteggiamento, l’approccio e la concentrazione tenuti durante tutto l’arco della partita. E’ quello che voglio vedere da qui alla fine. La squadra l’ha fatto con lucidità ed equilibrio. Sotto questo aspetto i miei giocatori sono stati bravi”. CATANIA DINAMICO E CONCENTRATO - Nonostante l’ottimo atteggiamento, gli etnei rischiano di dire addio alla serie A. “Oggi il Catania era diverso, più dinamico e concentrato – ha continuato il tecnico -. Diamogli il giusto merito, ha messo in difficoltà il Milan”. Poi Pellegrino si è soffermato sul modulo tattico e sulla possibilità di affiancare una seconda punta a Bergessio, apparso troppo isolato: “In questo momento la seconda punta non è pronta. Stasera avevamo Barrientos come rifinitore e puntavamo su qualche inserimento di Plasil e Leto. Se Bergessio è supportato dai compagni di squadra con i giusti tempi credo che possa solo fare bene. Abbiamo avuto anche due o tre occasioni pericolose. Il grande problema di quest’anno è stato l’atteggiamento troppo passivo in difesa, stasera abbiamo provato a registrare qualcosa. Se poi ci fosse stato più cinismo in attacco la squadra avrebbe una diversa classifica”. [[ge:rep-locali:repubblica:83526947]] IL FUTURO E’ NEL SETTORE GIOVANILE - Pellegrino non crede che l’esperienza sulla panchina della prima squadra continuerà anche nella prossima stagione: “Io ho fatto una scelta di vita diversa, mi occupo del settore giovanile e a Catania ci stiamo dedicando a questo lavoro con grande passione. Però mancano ancora cinque partite, che in Serie A sono tantissime. Dobbiamo portare a termine questo campionato in un modo professionalmente degno perché credo la città di Catania lo meriti e che questi giocatori possano ottenere qualcosa in più”. Argomenti serie a catania calcio maurizio pellegrino Leggi i commenti I commenti dei lettori 
PARIGI - Continua il momento no del Paris Saint-Germain. La settimana terribile della squadra di Blanc, cominciata con l'eliminazione dalla Champions per mano del Chelsea, si è conclusa con la sconfitta in campionato: doveva essere il weekend del +16 e della festa e invece il Psg si ritrova ora a +10 sul Monaco a cinque giornate dal termine. La vittoria di ieri degli uomini di Ranieri aveva già rovinato i piani alla capolista ma allo Stade Gerland arriva addirittura il ko: 1-0, decide la rete di Ferri al 31' con i Gones che riscattano così l'eliminazione in Europa League per mano della Juventus. Ibra (assente) e compagni non perdevano in Ligue 1 dallo scorso 4 dicembre (unica sconfitta finora): 2-0 sul campo dell'Evian. RISULTATI 33^ GIORNATA VENERDI' Montpellier - Marsiglia 2-3 SABATO Lille - Valenciennes 1-0 Ajaccio - Bordeaux 1-1 Evian TG - Bastia 2-1 Nizza - Lorient 1-2 Rennes - Monaco 0-1 Sochaux - Tolosa 2-0 DOMENICA Nantes - Guingamp 1-0 Reims - Saint Etienne 2-2 Lione - Paris Saint Germain   1-0 Argomenti calcio francese ligue 1 paris saint germain olympique lione Leggi i commenti I commenti dei lettori 
None Leggi i commenti I commenti dei lettori 
