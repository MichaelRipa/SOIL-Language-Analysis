LOSANNA - Sono Pechino, Oslo e Almaty (in Kazakistan) le tre città candidate scelte dal Cio per ospitare le Olimpiadi invernali del 2022. La decisione definitiva verrà ufficializzata il 31 luglio 2015 all'assemblea del Comitato olimpico internazionale a Kuala Lumpur. Le città escluse sono Stoccolma, Cracovia e Leopoli (Ucraina). Oslo ha già ospitato i Giochi invernali nel 1952 (in Norvegia si sono svolti anche nel 1994 a Lillehammer), mentre Pechino è stata sede, nel 2008, di quelli estivi. Per Almaty è una prima volta in assoluto. Le Olimpiadi invernali 2018 invernali si terranno a Pyeongchang, in Corea del Sud. Argomenti olimpiadi invernali 2022 cio pechino oslo Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Raddoppia il numero delle firme per promuovere un referendum abrogativo (da 500mila a un milione), ma scende il quorum: per la validità del referendum deve votare la metà più uno del numero dei votanti alle ultime elezioni della Camera (e non più la metà più uno di tutti gli elettori). Questa la novità di un emendamento presentato dai relatori del ddl costituzionale, Anna Finocchiaro e Roberto Calderoli. Viene introdotto anche un giudizio preventivo in corso d'opera, sull'ammissibilità del quesito, da parte della Corte costituzionale: esso arriverà una volta raccolte la metà delle firme, cioè 500mila. Infine l'emendamento introduce dei limiti che recepiscono alcune indicazioni emerse da recenti sentenze della Corte costituzionale: i referendum dovranno riguardare intere leggi o parti di legge con valore normativo autonomo. Non potrà essere proposto un quesito che elimina solo una parte di un articolo o di un comma per ottenere effetti diversi dalla legge in oggetto. Vengono cioè esclusi quelli che in gergo sono chiamati referendum manipolativi o additivi. Il termine per presentare sub-emendamenti questo emendamento dei relatori è stato fissato a domani alle 13. Subito dopo, alle 14, la commissione tornerà a riunirsi per proseguire con le votazioni. Argomenti referendum abrogativo anna finocchiaro roberto calderoli Leggi i commenti I commenti dei lettori 
di GINO RONCAGLIA / da Eutopia* La rilevanza di Internet come spazio pubblico di confronto, discussione ed elaborazione politica e come una fra le sedi del processo di costituzione dell'opinione pubblica è ormai indiscutibile. Tuttavia, se da questo generico riconoscimento si passa alla considerazione del ruolo specifico che può avere la rete come strumento di partecipazione politica, la questione diventa assai più complicata: occorre infatti esplicitare e considerare una serie di premesse troppo spesso trascurate. Innanzitutto, Internet è una realtà estremamente articolata, e non ha senso parlarne senza distinguere con attenzione i molteplici strumenti di interazione sociale e di mediazione informativa disponibili. Quel che è possibile realizzare utilizzando un certo strumento (ad esempio una piattaforma Wiki) potrebbe non essere realizzabile usandone un altro (ad esempio un forum o un blog). In secondo luogo, molto spesso le funzionalità teoricamente offerte da un determinato strumento non sono concretamente fruibili senza alcune precondizioni (a livello di infrastrutture, di possibilità di accesso, di competenze, di impegno di tempo...) che a loro volta sarebbe assai fuorviante considerare come scontate. In terzo luogo, sappiamo bene come il buon funzionamento dei sistemi politici dipenda da equilibri spesso delicati, rispetto ai quali modifiche apparentemente 'locali' possono avere conseguenze sistemiche impreviste e indesiderate. Occorre dunque guardarsi dalle generalizzazioni e riconoscere che il problema degli usi politici della rete ha un altissimo livello di complessità, che sarebbe assai pericoloso trascurare. Consideriamo ad esempio il ruolo che può avere la rete rispetto a tre prerequisiti 'classici' per un buon funzionamento di una democrazia: 1) La necessità di competenze e strumenti che permettano ai cittadini di comprendere e formulare opzioni politiche e di decidere in maniera consapevole e informata (strumenti che rispondano dunque alle esigenze di formazione e di informazione dell'opinione pubblica) 2) l'esistenza di regole condivise che prevedano le forme, i tempi, i limiti dell'esercizio della sovranità e limitando l'influenza di condizionamenti esterni, impropri o portatori di interessi di parte (regole 'costituzionali', dunque, al cui interno ha un ruolo fondamentale la separazione fra i poteri) 3) la previsione di strumenti di partecipazione e di rappresentanza politica che garantiscano la possibilità di esprimere liberamente e confrontare efficacemente opinioni diverse; permettano la costituzione di corpi via via più articolati e complessi  -  associazioni, partiti, movimenti, e che infine prevedano istituzioni rappresentative alle quali siano affidati sia un ulteriore livello di mediazione, sia le deliberazioni finali. In altri termini, la democrazia non si limita a dar voce (o voto) al singolo, ma deve offrire gli strumenti che consentano a quella voce e a quel voto di formarsi in maniera libera e informata e di confrontarsi  -  e non solo di contrapporsi  -  con le voci e i voti altrui, fino a produrre una sintesi intorno alla quale si possa coagulare un sostegno il più largo possibile. Di questo processo, la mediazione politica è componente essenziale, e opera a diversi livelli: all'interno dei partiti (nei quali pure si confrontano opinioni diverse, anche se auspicabilmente accomunate da riferimenti ideali e valori comuni), e naturalmente all'interno delle istituzioni rappresentative: dal municipio fino al Parlamento Europeo. È purtroppo fin troppo facile osservare che la situazione dell'Europa e dei paesi che la compongono si discosta in molti casi  -  talvolta in maniera notevole  -  da questo modello. In particolare, la disponibilità delle basi culturali necessarie a un'effettiva partecipazione politica è troppo spesso limitata: fra i 'costi dell'ignoranza' va considerato anche quello  -  enorme  - legato alla cattiva qualità di scelte politiche poco e male informate. Uno fra i più comuni effetti di questo deficit di conoscenze, competenze e capacità di elaborazione è nel fatto che la percezione degli interessi immediati e locali (più semplici da comprendere e immediatamente accessibili) prevale sulla comprensione degli interessi generali e di lungo periodo (per loro natura più complessi e fondati su competenze e conoscenze assai meno accessibili e diffuse). Accade così che la complessità della costruzione dell'edificio europeo sembri in molti casi superiore alla capacità di comprensione e di analisi sia dei cittadini europei sia delle loro classi dirigenti; e gli organismi di partecipazione e rappresentanza  -  i partiti e le istituzioni  -  appaiono, sia a livello nazionale sia a livello europeo, di volta in volta o come strumenti per garantire la difesa di interessi immediati e locali o come corpi separati e lontani dai cittadini, senza riuscire a conquistare la dimensione che dovrebbe essere loro propria, quella di soggetti collettivi capaci di garantire da un lato partecipazione allargata, dall'altro elaborazione politica di largo respiro. La capacità di costruzione di una opinione pubblica europea che non sia una semplice aggregazione più o meno occasionale di opinioni pubbliche locali ne risulta inevitabilmente minata. D'altro canto, l'Europa sconta senz'altro ritardi e incertezze anche rispetto al secondo e al terzo dei prerequisiti che abbiamo ricordato: la costruzione di un contesto di regole condivise che abbia l'effettivo respiro di una 'Costituzione' comune, e la costruzione di un sistema politico e istituzionale che sia effettivamente capace di garantire al lavoro di mediazione politica e negoziazione normativa livelli soddisfacenti di partecipazione e rappresentanza da parte dei cittadini. La rete può aiutare a superare questi problemi? Partiamo proprio dal tema della costruzione di una opinione pubblica europea attraverso strumenti formativi, informativi e di confronto culturale adeguati.  Non vi è dubbio che Internet  -  medium globale per eccellenza  -  può giocare a questo riguardo un ruolo importante. Sarebbe tuttavia pericoloso sottovalutare un problema specifico che presenta oggi la rete: la difficoltà del passaggio dalla frammentazione e dalla granularità delle informazioni alla strutturazione complessa. Un problema che potrà essere certo corretto in futuro, anche attraverso lo sviluppo di strumenti nuovi, ma che caratterizza molti fra gli strumenti dello stesso 'Web 2.0', il web sociale orientato alla produzione dei contenuti da parte degli utenti. Il Web 2.0 è infatti caratterizzato da una vasta partecipazione degli utenti al processo di costruzione dei contenuti informativi, ma da una bassa complessità 'verticale' dei contenuti informativi prodotti. Dai messaggi di stato sui social network ai post di un blog, dai filmati su YouTube alle immagini su Flickr o Picasa, gli utenti tendono indubbiamente a inserire in rete una grande quantità di informazioni; ma si tratta soprattutto di informazioni granulari: singoli contenuti informativi relativamente poco complessi. Ne risultano edifici informativi fra i quali esistono infiniti percorsi 'orizzontali', ma che non sviluppano effettiva complessità verticale. Non c'è alcuna necessità per cui il mondo dei contenuti digitali debba essere granulare e frammentato: è al contrario probabile (ed è senz'altro auspicabile) che con il tempo impareremo via via a costruire sempre meglio anche informazione complessa e strutturata. Ma il Web non ha ancora raggiunto l'era delle cattedrali, e deve ancora fare proprio il motto di E. M. Forster "Live in fragments no longer!". La granularità dei contenuti non può non ripercuotersi sulla qualità del dialogo politico in rete, soprattutto a livello europeo. Selezionare contenuti di qualità e utilizzarli per costruire edifici informativi complessi non è un compito facile. Nel suo piccolo, anche la rivista che state leggendo vorrebbe essere un esempio di un lavoro di questo tipo: ma come costruire il livello 'superiore' a quello dei singoli articoli e dei singoli interventi, come evidenziare percorsi e connessioni tematiche, come favorire lo sviluppo di un dibattito che non si limiti a commenti occasionali su questo o quell'articolo ma produca a sua volta una elaborazione complessa e articolata, possibilmente attraverso una partecipazione larga e informata? Come è facile capire, non si tratta affatto di un compito facile: servirà lavoro, servirà tempo, serviranno probabilmente strumenti nuovi per l'organizzazione 'di alto livellò dei contenuti. Da soli e nella loro forma attuale, strumenti come i blog o i social network difficilmente potranno contribuire in maniera significativa a garantire, nell'immediato, la costituzione di una opinione pubblica capace di affrontare la sfida complessa e affascinante rappresentata dal processo di costruzione dell'Europa. A maggior ragione, questo discorso vale quando si parla della rete come strumento di partecipazione politica. Certo, dal punto di vista pratico un meccanismo di 'consultazione permanente' dei cittadini attraverso la rete è perfettamente concepibile. Le infrastrutture tecnologiche ci sono. E supponiamo pure  -  ipotesi per ora sicuramente infondata  -  che chiunque abbia accesso diretto alla rete e sappia usarla al meglio. Basta questo a garantire una democrazia funzionante? Evidentemente no: non basta votare, occorre mettersi d'accordo innanzitutto su cosa votare. Occorre insomma una fase di negoziazione redazionale che permetta di elaborare ad esempio i testi delle proposte di legge, che permetta di arrivare a documenti e politiche condivise partendo da opinioni singole e differenti. Gli strumenti oggi disponibili (un buon esempio è Liquid Feedback, software aperto e non proprietario orientato alla formulazione e alla discussione regolata di proposte), sono certo interessanti ma ancora assai lontani da quel che sarebbe necessario . Ma anche la disponibilità di buoni strumenti per la negoziazione redazionale non basterebbe. L'obiettivo di una piattaforma efficace di democrazia diretta non dovrebbe essere infatti solo quello di predisporre singole proposte all'interno di un gruppo ragionevolmente omogeneo e informato di persone, ma quello assai più complesso di garantire sia il processo di negoziazione redazionale sia quello di deliberazione, e di farlo su scala nazionale e su scala europea. E per farlo servirebbero strumenti molto, ma molto più complessi. Strumenti in grado di garantire l'identificazione dei singoli (non basta la firma digitale: potrei dare  -  magari a pagamento o in cambio di favori  -  il mio dispositivo di firma digitale a qualcuno che si troverebbe a poter votare al posto mio), e di farlo per ogni singola azione sul sistema (votazioni, messaggi ecc.). La piattaforma dovrebbe essere a prova di intrusioni e manipolazioni esterne di qualunque genere. Dovrebbe permettere di riconoscere e verificare le competenze, di cui in molti casi occorre tenere conto (per fare solo un esempio, negli Stati Uniti la maggioranza della popolazione non crede alla validità della teoria dell'evoluzione: siamo sicuri di voler fare scrivere a loro i programmi scolastici o universitari?). E tutti questi strumenti dovrebbero essere utilizzabili, in maniera facile e sicura, da parte di un'utenza di decine di milioni di persone. E' bene dire chiaramente che non solo non abbiamo niente di simile, ma non lo avremo neanche nel prossimo futuro. Ed è assai dubbio che strumenti del genere possano esistere senza riprodurre in qualche forma al loro interno livelli di mediazione basati sul riconoscimento di competenze e sul ricorso a meccanismi di delega rappresentativa. E' infatti davvero ragionevole supporre che ciascuno di noi voti effettivamente su ogni provvedimento, anche su quelli su cui non ha alcuna competenza? E quanto tempo sarebbe necessario a ciascuno per farlo in maniera informata? Non si rischierebbe di produrre una 'elite digitale' che decide per tutti? La rete, insomma, potrà essere in futuro  -  e in parte già è  -  uno strumento prezioso di partecipazione politica. Bisogna lavorare  -  e si può farlo  -  per rafforzare e migliorare gli strumenti di rete utilizzabili a questo fine. Ma la rete non è e non può essere uno strumento di disintermediazione politica, perché il livello della mediazione, della negoziazione, della rappresentanza  -  se vogliamo restare in una democrazia  -  resta indispensabile. *Eutopia è la prima rivista web europea. Analisi politica, storia, economia, costume: articoli scritti in diverse lingue dai migliori autori di diversi paesi. Eutopia, per immaginare quale Europa vogliamo, per cominciare a pensare europeo. Argomenti web eutopia internet 
BELO HORIZONTE - "Ho già in mente la squadra titolare, ma non la svelerò". Alla vigilia della semifinale contro la Germania, Felipe Scolari nasconde le proprie carte ma assicura di avere le idee chiare. "Dobbiamo rispettare la Germania per tutto quello che ha fatto, che fa, per la maniera in cui gioca - dice il ct della Seleçao al fianco di Thiago Silva (che non sarà della partita, è squalificato) in conferenza stampa a Belo Horizonte - Ma noi dobbiamo rispettare e imporre il nostro gioco, indipendentemente dall'avversario. Nel modo in cui stiamo giocando credo che potremo metterli in difficoltà. Ci faremo rispettare, ho un gruppo di lavoro spettacolare e stiamo facendo il nostro massimo per il popolo brasiliano". Di certo l'assenza di Neymar è pesante: "Neymar non ci sarà, ma abbiamo altri 22 giocatori - sottolinea Felipao - Giocheremo non solo per il Paese, ma anche per Neymar. Per tutto quello che fatto. Chiunque però può entrare e fare la differenza. Si avverte la competizione, l'allegria, ma abbiamo un gruppo ottimo e in grado di superare le difficoltà e andare avanti: il nostro obiettivo è centrare la finale". Thiago Silva, squalificato per il giallo rimediato contro la Colombia che la Fifa non gli ha tolto nonostante il ricorso della Federcalcio, ammette che "è molto difficile stare fuori, saltare la semifinale, ma sono molto fiducioso dei miei compagni. Ci sono giocatori di qualità da una parte e dall'altra, è un classico del calcio mondiale. Io non ci sarò e sto soffrendo, ma i miei compagni sono tranquilli e penso che faranno una grande partita. Il mio cuore, così come quello di Neymar, saranno in campo", aggiunge. E poi se la prende con Zuniga, autore del fallo che ha messo fuori Neymar: “E' stato un codardo, sono un difensore e so che il fallo su Neymar è il  fallo di un vile” . Argomenti mondiali di calcio nazionale brasile felipe scolari thiago silva 
None Leggi i commenti I commenti dei lettori 
None Leggi i commenti I commenti dei lettori 
Si apre una nuova stagione sul fronte della riscossione delle entrate e nel rapporto fra Comune di Milano e cittadini. Dopo 14 anni di gestione affidata a Equitalia, Palazzo Marino volta pagina e dal 1 ottobre 2014 gestirà direttamente le attività di riscossione, volontaria e forzata, delle proprie entrate. Lo stabilisce la delibera - approvata dal consiglio comunale con 35 voti favorevoli, un astenuto e nessuno contrario - che contiene il regolamento per la gestione della riscossione delle sanzioni e dei tributi comunali. La gestione diretta del Comune fa venir meno l'aggio dovuto a Equitalia, ossia la percentuale sulle somme riscosse, fissato dalla legge all'8 per cento a titolo di remunerazione omnicomprensiva per il lavoro svolto. La riscossione diretta da parte del Comune prevede invece solo l'addebito dei costi vivi sostenuti dall'ente (indicativamente un massimo di 12 euro per atto). Anche le spese di notifica sono destinate a ridursi: grazie alla scelta di sostituire progressivamente il recapito a mezzo raccomandata (5,88 euro) con l'invio su posta certificata. Il nuovo sistema, infine, prevede anche l'individuazione di importi minimi sotto i quali non è più prevista alcuna riscossione e per i quali non si attueranno azioni cautelari ed esecutive perché economicamente non sostenibili. E in casi di particolare disagio economico dei cittadini, il Comune potrà sospendere fino a un anno l'avvio o la prosecuzione delle procedure. Argomenti equitalia Leggi i commenti I commenti dei lettori 
