ROMA - Domenica scorsa l' UNICEF ha consegnato il terzo carico di aiuti salvavita alle donne e ai bambini sfollati a causa delle violenze nella provincia di Anbar, circa 250 km a sud ovest di Bagdad nell'ambito del coordinamento della risposta umanitaria congiunta portata avanti con UNHCR e OIM . "Insieme con le altre agenzie della Nazioni Unite e la comunità umanitaria in Iraq - ha detto Marzio Babille, Rappresentante dell'UNICEF in Iraq - dobbiamo fare tutto ciò che possiamo per supportare le autorità centrali e locali ed  aiutare i bambini e le donne colpiti dagli eventi ad Anbar attraverso  un corridoio umanitario sicuro e duraturo". Per evitare una tragedia. "L'impegno dell'UNICEF è ora interamente focalizzato ad ottenere un passaggio nelle aree con accesso ristretto, dove più di 40.000 bambini hanno urgente bisogno di aiuti salvavita. Il nostro obiettivo è di distribuire aiuti di base e beni - acqua potabile sicura, dispositivi per lo smaltimento dei rifiuti, cure mediche e nutrizionali - alle persone più vulnerabili per evitare una tragedia". Insicurezza diffusa. Le violenze nella provincia di Anbar, hanno costretto - dall'inizio dell'anno - più di 62.000 famiglie a fuggire dalle proprie case e hanno colpito altre migliaia di persone, a causa delle condizioni di sicurezza, delle infrastrutture e della situazione dei servizi di base a Fallujah, Ramadi e nelle zone vicine, che peggiora costantemente. I bambini e le loro famiglie sono vulnerabili e devono affrontare scarsità di cibo; limitato accesso all'acqua potabile; livelli sanitari pericolosi e la sospensione dei programmi d'istruzione, così come un limitato ricorso a cure mediche. 500 tonnellate di aiuti consegnati. L'UNICEF, insieme alle altre agenzie delle Nazioni Unite e ai partner locali, ha consegnato circa 500 tonnellate di aiuti fondamentali  a beneficio di  90.000 donne e bambini; gli aiuti comprendono : sapone; tavolette per potabilizzare l'acqua; coperte; kit igienici per bambini e altre scorte salvavita. Ulteriore assistenza umanitaria dell'UNICEF- destinata  a raggiungere aree dove le persone sfollate si sono radunate (scuole, moschee, istituti) e le comunità che li ospitano - viene fornita attraverso: camion che distribuiscono 96.000 litri di acqua potabile al giorno; installazione di latrine; distribuzione di  taniche d'acqua e tavolette per il trattamento e la purificazione dell'acqua. Il piano d'intervento dell'UNICEF prevede la consegna di ulteriori 300 tonnellate di aiuti soltanto questa settimana. Argomenti unicef iraq unhcr oim sfollati aiuti umanitari sicurezza alimentare unicef 
ROMA - A cinque anni dall'inizio della più profonda recessione della recente storia europea, Oxfam produce Notizie dal futuro un cortometraggio per sostenere l'adozione in Europa della Robin Hood Tax (Tassa sulle Transazioni Finanziarie, TTF) e raccontarne l'enorme potenziale. Proiettati nel 2024. David Yates, regista degli ultimi 4 capitoli della saga di Harry Potter, ci proietta in chiave ironica nel 2024, immaginando di celebrare il decimo anniversario dall'adozione della tassa miracolosà in un talk televisivo in cui intervengono rappresentanti della finanza europea. Francia, Italia, Spagna e Germania hanno pienamente beneficiato dell'introduzione della Tassa, utilizzandola non solo per attenuare i tagli ai già indeboliti servizi pubblici, ma anche per  combattere a livello globale la povertà e i cambiamenti climatici. Partecipa anche il CEO di un gruppo finanziario britannico, interpretato dall'attore Bill Nighy (Love Actually e I pirati dei Caraibi), che via via perde la calma perché non riesce a trovare una spiegazione valida alla mancata adozione della Robin Hood Tax da parte della Gran Bretagna. Un potenziale punto di svolta. Il cortometraggio viene lanciato nel quadro delle iniziative della Campagna ZeroZeroCinque , alla vigilia della bilaterale franco-tedesca di Parigi, in una fase delicata dell'iter di approvazione in Europa di questa piccola tassa  sugli strumenti finanziari - azioni, obbligazioni e derivati - che potrebbe generare fino a 37 miliardi di euro all'anno. "Siamo ad un potenziale punto di svolta - ha detto Leonardo Becchetti, professore di economia all'Università di Tor Vergata e portavoce della Campagna ZeroZeroCinque - con 11 Paesi membri, tra cui l'Italia, impegnati nei negoziati per l'adozione della TTF, abbiamo l'opportunità di scrivere un pezzo di storia europea compiendo un primo importante passo verso la riforma della finanza". "Ecco perché - ha aggiunto Becchetti -  è importante che tutti i cittadini si sentano chiamati in causa e firmino la petizione per arrivare ad essere un milione e far sì che questa tassa diventi realtà. In questo contesto si colloca la lettera pubblica in cui indichiamo al Governo quelli che per noi sono elementi essenziali per assicurare un modello efficace di tassa. L'uso speculativo del denaro è un'attività che si pone in netta antitesi agli sforzi di settori produttivi che determinano un reddito stabile e duraturo nel tempo. Avallarne gli effimeri benefici vuol dire creare pericolose illusioni che spingono singoli ed istituzioni finanziarie a mettere a rischio il benessere di famiglie, comunità ed interi Paesi." Hanno detto. David Yates . Regista degli ultimi quattro capitoli della saga di Harry Potter: "Ho accettato la regia del film perché la TTF è un'idea semplice ma geniale. Dobbiamo imparare dalla crisi finanziaria e assicurarci che banche e hedge fund lavorino per l'interesse della società e non viceversa. Javier Cámara . Parla con lei e La mala educación di Pedro Almodovar; Il destino di un guerriero - Alatriste. "Per i quasi otto milioni di spagnoli che rischieranno di scendere al di sotto della soglia di povertà entro il 2025, la Robin Hood Tax rappresenta un'opportunità per aiutare coloro che sono in stato di maggior bisogno non solo in Europa ma anche nel resto del mondo". Andrew Lincoln . Protagonista della serie TV The Walking Dead: "Dopo sei anni di ripresa instabile e di abbassamento del tenore di vita, è arrivato il momento per i nostri leader di essere ambiziosi e di agire per l'interesse delle persone e del pianeta. E' raro che una tassa possa ottenere un sostegno così forte da parte dei cittadini europei, ma la Robin Hood Tax è uno strumento obiettivamente giusto per assicurare che i responsabili della crisi economica paghino per il caos generato". Heike Makatsch . Storia di una ladra di libri, Love Actually : "I leader europei hanno discusso abbastanza della Tassa sulle Transazioni Finanziarie. E' arrivato ora il momento di fare sul serio, mettere da parte gli argomenti poco credibili che giocano a sfavore e adottare una tassa giusta che può aiutare milioni di persone in Europa e nei paesi in via di sviluppo". Bill Nighy . Love Actually , I pirati dei Caraibi : "Quattro anni dopo il lancio della campagna Robin Hood Tax, questa piccolissima tassa che può fare così tanto bene, sta per diventare realtà in Europa. Francia, Germania e altri nove Paesi europei stanno per introdurla. Sarebbe davvero un peccato se il resto del mondo si facesse trovare dalla parte sbagliata della storia. Ma non basterà solo introdurre la tassa, bisognerà anche investire i miliardi che verranno raccolti nella lotta alla povertà a livello nazionale e internazionale e per combattere i cambiamenti climatici". Clémence Poesy . Harry Potter , 127 ore e In Bruges : "Se la Francia e gli altri dieci Paesi che stanno seriamente considerando di procedere all'adozione della tassa, si decidessero a farlo, potrebbero essere raccolti fino a 37 miliardi di euro ogni anno. La cosa giusta da fare è utilizzare queste risorse per la lotta alla povertà, inclusa la lotta all'AIDS e ai cambiamenti climatici. Argomenti oxfam italia robin hood tax leonardo becchetti oxfam 
MANCHESTER – Il City dovrà probabilmente attendere un altro anno per poter sperare di entrare tra le migliori otto d’Europa. Il Barcellona lo boccia sonoramente passando per la prima volta nella sua storia a Manchester con un secco 2-0 che, in pratica, riduce al lumicino le speranze di passaggio ai quarti degli inglesi. I catalani hanno dimostrato di essere più squadra, più forti sia tecnicamente che mentalmente. Pellegrini ha dalla sua l’attenuante di non aver potuto schierare un giocatore fondamentale come Aguero ma si può dire che si è arreso agli avversari ancor prima di scendere in campo, schierando una squadra troppo prudente, soprattutto come atteggiamento. PELLEGRINI TROPPO PRUDENTE – Spaventato dalla forza d’urto dei rivali, il tecnico cileno ha finito, infatti, per optare per un più accorto 4-4-2 lasciando Nasri e Dzeko in panchina con Kolarov alzato a sinistra a centrocampo. Il Barcellona ha provato a fare la differenza prendendo subito il possesso del centrocampo ma il suo gioco lezioso, pieno di triangolazioni centrali, non ha trovato scoperta, nel primo tempo, la retroguardia dei Citizens dove Clichy e Demichelis, in particolare, hanno fatto un figurone, con un paio di ottime chiusure a testa. UN CITY SOLO MUSCOLI – Il City, dal canto suo, l’ha messa sul fisico puntando a vincere i duelli a centrocampo col trio Fernandinho-Touré-Kolarov. Ma se i tre hanno fatto bene in fase d’interdizione, non altrettanto sono riusciti in fase di costruzione. Non a caso gli inglesi, per spaventare Valdes, si sono fatti notare solo su due traversoni su cui si sono avventati, senza fortuna, prima Kompany (su punizione di Silva) e poi Negredo (su cross di Navas). MESSI-GOL SU RIGORE INESISTENTE – Era chiaro che per sbloccare un atteggiamento tattico piuttosto bloccato serviva un episodio. E questo è puntualmente arrivato al 53’: Messi si è fatto trovare smarcato sul filo del fuorigioco su un lancio di Iniesta e a Demichelis non è rimasto altro che atterrarlo. Sarebbe stata punizione dal limite con conseguente, inevitabile, espulsione, invece l’arbitro Eriksson ha spostato il fallo dentro l’area e ha concesso agli ospiti il rigore che la “Pulce” non ha sbagliato, realizzando il 66° gol in Champions. DANI ALVES CHIUDE I CONTI – Pellegrini ha ridisegnato il City varando il 4-3-1-1 con Lescott e Nasri al posto di Kolarov e Jesus Navas e poi Dzeko in sostituzione di Negredo ma la squadra è riuscita a impensierire Valdes solo con un destro da fuori di Silva. Il Barcellona ha controllato con ordine e al terzo tentativo, di rimessa, è passato ancora, al 90’: Alves ha triangolato sulla destra col subentrato Neymar, è entrato in area e ha battuto Hart con un preciso diagonale. Così sull’Etihad è calato il sipario. Al City ora servirà ben più di un miracolo per ribaltare la situazione al Camp Nou. MANCHESTER CITY-BARCELLONA 0-2 (0-0) Manchester City (4-4-2) Hart 6; Zabaleta 6, Kompany 6, Demichelis 5.5, Clichy 5.5; Jesus Navas 6 (13′ st Lescott 5.5), Fernandinho 5.5, Yaya Toure’ 6, Kolarov 5.5 (12′ st Nasri 6); David Silva 6.5; Negredo 6 (29′ st Dzeko sv). In panchina: Pantilimon, Richards, Javi Garcia, Jovetic. Allenatore: Pellegrini. Barcellona (4-3-3) Valdes 6.5; Dani Alves 7, Pique’ 6.5, Mascherano 6, Jordi Alba 6; Xavi 6.5, Busquets 6, Fabregas 6.5 (41′ st Sergi Roberto sv); Sanchez 5.5 (29′ st Neymar 6.5), Messi 6.5, Iniesta 6. In panchina: Pinto, Bartra, Adriano, Song, Pedro. Allenatore: Martino. Arbitro : Eriksson (Svezia) 5. Reti : 9′ st Messi (rig), 45′ st Dani Alves. Note : serata fredda, terreno in buone condizioni. Espulso Demichelis all’8′ st per gioco scorretto. Ammoniti : Dani Alves, Negredo, Kolarov, Mascherano. Angoli : 4-1 per il Barcellona. Recupero : 1′ pt; 3′ st. Argomenti champions league barcellona fc manchester city Leggi i commenti I commenti dei lettori 
LEVERKUSEN - Salvo miracoli, il Psg è la prima squadra ad accedere ai quarti di finale di Champions League. Manca ancora la gara di ritorno, è vero, ma i parigini passano 4-0 sul campo del Bayer Leverkusen, dominato dall’inizio alla fine e timbrano in pratica il passaggio del turno. Apre le marcature Matuidi, poi sale sugli scudi Zlatan Ibrahimovic con una doppietta (il primo su calcio di rigore, il secondo con una sventola micidiale sotto al sette), chiude nel finale Cabaye, arrivato nel mercato di gennaio dal Newcastle. Male i ragazzi di Hyppia, in 10 dall’8° del secondo tempo per l’espulsione di Spahic. LA CRONACA - Sia Hyppia che Blanc schierano un 4-3-3, ma dai risultati decisamente opposti. Nei tedeschi ci sono Sam e il giovane sudcoreano Son a far coppia con Kiessling. Negli ospiti, al posto di Cavani, giocano Lucas e Lavezzi con Ibrahimovic. Bastano due minuti alla squadra di Blanc per sbloccare il risultato: Matuidi, unico francese in campo, recupera palla a centrocampo e dopo un uno-due Ibrahimovic-Verratti riceve di nuovo palla in area, riuscendo a battere Leno in uscita. Il Psg potrebbe raddoppiare dopo una decina di minuti, ma il tiro a botta sicura di Ibrahimovic dall’interno dell’area si spegne sul petto di Toprak. I francesi gestiscono la gara per tutto il primo tempo e, prima dell’intervallo, riescono a raddoppiare con Ibrahimovic su rigore (fallo su Lavezzi di Spahic) e addirittura a triplicare sempre con il fuoriclasse svedese che, ben servito da un super Matuidi, fa partire un tiro imprendibile dal limite. Gol strepitoso e risultato già in tasca per gli ospiti. POKER FIRMATO CABAYE - Nella ripresa i francesi fanno accademia, gestendo il possesso palla senza mai soffrire i tentativi di rientrare in partita dei padroni di casa, che comunque ci prova con i positivi ingressi in campo di Reinartz e Brandt. Ma all’8° minuto arriva anche lespulsione, per doppia ammonizione, di Spahic. Nel finale arriva il poker conuna rete dell’appena entrato Cabaye, il quale finalizza al meglio un assist di Pastore, servito prima da Ibrahimovic. RITORNO IL 12/3 - Qualificazione, quindi, ormai in tasca per il Psg. Ora appuntamento il prossimo 12 marzo al Parco dei Principi di Parigi, dove si tratterà semplicemente di timbrare il cartellino. BAYER LEVERKUSEN – PSG 0-4 (0-3) BAYER LEVERKUSEN (4-3-3) - Leno 5.5; Hilbert 5,5, Spahic 5, Toprak 6, Guardado 5,5; Bender 5,5, Rolfes 5,5 (1′ st Reinartz 6), Castro 5,5; Sam 5 (15′ st Wollscheid 6), Kiessling 5, Son Heung-Min 5 (1′ st Brandt 6,5). In panchina: Yelldell, Hegeler, Boenisch, Öztunali. Allenatore: Hyypia. PARIS SAINT-GERMAIN (4-3-3) - Sirigu 6; Van Der Wiel 6.5, Alex 6,5, Thiago Silva 6.5, Maxwell 6.5; Verratti 7, Thiago Motta 6,5, Matuidi 7,5 (21′ st Cabaye 7); Lucas 6, Ibrahimovic 7,5, Lavezzi 6 (30′ st Pastore 6.5). In panchina: Douchez, Marquinhos, Digne, Menez, Rabiot. Allenatore: Blanc. Arbitro Kassai di Tatabanya Reti Matuidi al 2′, Ibrahimovic (rig.) al 38′ e 42′ e Cabaye all’87′ Ammoniti Matuidi, Hilbert, Guardado, Castro Espulso Spahic per doppia ammonizione Angoli 3-1 per il Bayer Leverkusen Recupero 0′ e 2′ Argomenti paris saint germain bayer leverkusen champions league Leggi i commenti I commenti dei lettori 
None Leggi i commenti I commenti dei lettori 
