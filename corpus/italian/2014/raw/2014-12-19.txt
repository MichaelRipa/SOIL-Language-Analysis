AVELLINO - Il  Bologna crolla al Partenio e la panchina di Lopez ora vacilla pericolosamente.  L'uno a zero finale degli irpini, nel secondo anticipo della diciannovesima  giornata, relega i rossoblù momentaneamente al settimo posto, a meno nove dalla  capolista Carpi. La partita è stata decisa a dodici minuti dalla fine, con un  tiro da distanza ravvicinata del neoentrato Pozzebon, lesto a sfruttare una  tragicomica carambola tra la testa di Oikonomou, che tentava di respingere fuori  area un traversone da calcio piazzato, e il volto di Masina. Ma il quinto  ko stagionale, il terzo nelle ultime otto partite, ha origini più profonde. A  fine primo tempo l'Avellino aveva già battuto dieci calci d'angolo e realizzato  sette tiri verso la porta, una mole di attacchi cui il Bologna aveva risposto  con un tentativo di tacco di Cacia al 5', respinto sotto porta, e con un  contropiede di Acquafresca mal finalizzato da Masina, entrato al 25' al posto  dell'infortunato Morleo (problemi al ginocchio). [[ge:rep-locali:rep-bologna:103339162]] L'inizio della  ripresa aveva illuso: protagonista Cacia al 50', veloce a proporsi a tu per tu  contro il portiere Frattali, che però ha respinto con ottimi riflessi nonostante  la febbre alta. Da lì, il Bologna s'è spento. Col doppio giallo subito da  Matuzalem al 75', la squadra di Lopez ha abdicato completamente il gioco. E gli  effetti si sono visti tre minuti dopo, con il gol di Pozzebon e la complicità di  mezza difesa. Un fallo sconsiderato di Ceccarelli (tacchetti sulla faccia dello  sventurato Soumaré) e la conseguente espulsione del terzino rossoblù hanno fatto  il resto. Sette punti nelle ultime otto partite sono un bottino magrissimo. E  contro la Pro Vercelli, la vigilia di Natale al Dall'Ara, Lopez si giocherà  letteralmente il panettone. AVELLINO Frattali; Pisacane, Vergara, Chiosa,  Visconti (77' Fabbro); Moussa Kone, Arini, Zito (66' Angeli); Soumaré; Arrighini  (57' Pozzebon), Castaldo. All. Rastelli BOLOGNA Coppola;  Ceccarelli, Oikonomou, Maietta, Morleo (25' Masina); Zuculini (83' Improta),  Matuzalem, Bessa (67' Casarini); Laribi; Cacia, Acquafresca. All.  Lopez Arbitro: Luigi  Nasca di Bari Ammoniti:  Masina, Arrighini, Laribi Espulsi:  Matuzalem al 75' per somma di ammonizioni, Ceccarelli al 79' per gioco  pericoloso Marcatori: 78'  Pozzebon Argomenti calcio serie b campionato 2014-2015 provincia avellino 
ROMA - Non accenna a rallentare la cavalcata del Bayern Monaco. Il club bavarese si aggiudica per 2-1 l'anticipo della 17esima giornata di Bundesliga, sul terreno del Mainz, conservando la propria imbattibilità in campionato al termine del girone di andata, con un eloquente ruolino di marcia di 14 vittorie e 3 pareggi (migliore anche di quello record della passata stagione, quando erano 44 i punti al giro di boa). SOTO ILLUDE IL MAINZ, BAYERN RIMONTA CON SCHWEINSTEIGER E ROBBEN - La notizia è che la squadra di casa riesce a segnare una rete alla formazione guidata da Pep Guardiola, appena la quarta al passivo per i campioni di Germania, passati in svantaggio al 21' ad opera di Soto. Bastano tre minuti però e Bastian Schweinsteiger rimette la partita in parità. E' poi di Arien Robben, al 90', la rete del successo: per il talento olandese decimo centro nel torneo. In classifica il Bayern sale così a 45 punti, contro i 31 della seconda, il Wolfsburg, che sabato riceve il Colonia. Argomenti bundesliga bayern monaco Leggi i commenti I commenti dei lettori 

None Leggi i commenti I commenti dei lettori 
Tre banditi armati hanno fatto irruzione a Prato al supermercato Margherita Conad. Ora di chiusura, ma all'interno c'erano ancora dei clienti. In tre incappucciati sono andati verso le casse, uno ha aggredito un impiegato facendosi consegnare l'incasso. Un'azione rapida, con i fucili spianati. Il supermercato si trova in via Santa Gonda. Secondo le prime testimonianze all'uscita uno dei banditi avrebbe esploso un colpo contro il muro. Sul posto sono arrivati i carabinieri che hanno ascoltato i testimoni e avviato subito le indagini. Argomenti conad prato rapina 
None Leggi i commenti I commenti dei lettori 

Avrebbero tentato di agevolare la prova d'esame di sei aspiranti avvocati ma sono stati bloccati e denunciati dai Carabinieri.  E' accaduto mercoledì nella Fiera del Levante di Bari dove sono in corso gli esami di abilitazione professionale degli avvocati baresi. In circa 1500 hanno sostenuto le prove scritte in questi giorni ma nell'ultimo giorno degli scritti, i carabinieri sono intervenuti intercettando una busta contenente i compiti diretti a sei candidati. Un dipendente della Corte di Appello, con il compito di sorvegliante nei tre giorni di prova, avrebbe consegnato a un dirigente dell'Università la busta con le tracce. Questi, dopo alcune ore, gli avrebbe restituito la busta con all'interno i compiti corretti e un biglietto con i sei nomi a cui consegnare i temi. Proprio nel momento del passaggio sono intervenuti i Carabinieri, che pedinavano il dirigente fin dal primo giorno, dopo aver ricevuto una segnalazione. Sequestrata la busta i militari hanno condotto i due in caserma per interrogarli. Al momento sono indagati a piede libero per la violazione della legge n. 475 del 1925 sugli esami di abilitazione professionali, che prevede la condanna da tre mesi a un anno di reclusione per chi copia. Le indagini dei Carabinieri, coordinate dal pm Eugenia Pontassuglia, verificheranno nei prossimi giorni la posizione dei sei aspiranti avvocati destinatari delle tracce e quella di altre persone eventualmente coinvolte nella vicenda. 
