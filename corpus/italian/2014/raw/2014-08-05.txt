
None Leggi i commenti I commenti dei lettori 
Approvato all'unanimità (con applauso finale) dalla Conferenza delle Regioni l'accordo sul riparto del fondo sanitario 2014. La conferenza era presieduta dal governatore del Piemonte Sergio Chiamparino, vicepresidente Stefano Caldoro. Sono stati stanziati 107 miliardi di euro: alla Campania vanno 10 miliardi e 12 milioni.  Soddisfatto Chiamparino, secondo il quale l'accordo sul riparto del fondo sanitario 2014 "è una buona notizia e rappresenta un punto di partenza importante per molti territori e anche per il confronto futuro con il governo". Caldoro e Chiamparino hanno precisato: "E' stato fatto un grande lavoro di equilibrio, anche grazie alla disponibilità di alcune Regioni che hanno perso risorse. E' probabilmente la prima volta  che le Regioni approvano un riparto senza attendere iniziative o sollecitazioni dal governo. Credo si tratti di un segnale di crescita importante". La particolarità dell'accordo firmato oggi dai governatori lo ha spiegato nei particolari il presidente della Campania Stefano Caldoro, quando ha ricordato che i criteri applicati per la definizione del calcolo hanno riguardato in particolare i costi, il fattore di incremento della popolazione, il riallineamento e riequilibrio rispetto alle medie pro-capite e la premialità. Argomenti sanità stefano caldoro 
ROMA - La Camera conferma la fiducia al governo sul dl Competitività con 352 voti a favore, 193 contrari e 7 astenuti: è la 19ª fiducia ottenuta dal governo. Scontata quindi l'approvazione finale, che però arriverà con il voto complessivo sul decreto che si terrà domani nel tardo pomeriggio, come comunicato dal vicepresidente della Camera Luigi Di Maio. Dalle 18 si terranno le dichiarazioni di voto finali, mentre l'esame del provvedimento riprenderà domani dalle 9:30 con le votazioni sui 181 ordini del giorno presentate dalle forze politiche. Tra soppressioni e modifiche che non t'aspetti, dubbi della Ragioneria dello Stato, e rinvii in commissione, il testo del provvedimento è stato ancora cambiato nel suo passaggio a Montecitorio, e ora dovrà ritornare a Palazzo Madama dove dovrà essere approvato così com'è perché in scadenza il 22 agosto. Molti i temi caldi trattati dal decreto (composto da 34 articoli) che, proprio per l'ampiezza di argomenti, è stato derubricato, almeno dalle opposizioni, nella categoria 'omnibus': dall'Ilva alla doppia soglia Opa, dai rifiuti Lazio alle nutrie, passando per l'agricoltura (pacchetto 'campolibero') e l'ambiente (misure ad hoc). Ilva. Per il grande siderurgico jonico viene introdotto il prestito ponte; il rafforzamento del ruolo del subcommissario ad hoc per il Piano di risanamento e lo sblocco delle risorse della famiglia Riva poste sotto sequestro Doppia soglia Opa. Viene introduzione la doppia soglia nelle Offerte pubbliche di acquisto al 25% per le società quotate, escluse le Pmi (l'altra soglia rimane al 30%) che invece potranno scegliere di inserire nello statuto una soglia compresa tra il 20% e il 40%; norme sulle azioni a voto plurimo Rifiuti Lazio. Il dl conferisce poteri per forme 'speciali' di gestione dei rifiuti al governatore del Lazio e al sindaco di uno dei comuni del territorio regionale. Basta commissari-ex governatori. Previsto lo stop ai commissari se governatori dimessi; i presidenti di Regione che cessano anticipatamente la carica di governatore non potranno più conservare "incarichi commissariali" (per esempio Errani e Scopelliti) Taglia bollette. Un nuovo spalma incentivi, per la riduzione del 10% delle bollette alle Pmi, con la riscrittura dell'art.26, introduzione di opzioni per gli incentivi, tre scaglioni di riduzione. Per le rinnovabili in generale viene innalzata anche la soglia per lo scambio sul posto Crediti imprese. Il termine entro il quale le imprese possono presentare l'istanza di certificazione è stato portato dal 31 agosto al 31 ottobre 2014 Ambiente. Imposti limiti scarichi acque e in fogne; multe per chi non rispetta regole sui bioshopper, accelerazione interventi contro il dissesto idrogeologico (presidenti di Regione subentrano a commissari), procedure semplificate per bonifiche, estensione indagini per la Terra dei fuochi, inasprimento regole contro le carrette del mare, 350 milioni per l'efficienza energetica degli edifici (da Fondo Kyoto). Norme soppresse. Alla Camera sono state 'depennate'  alcune norme come la cancellazione della deroga al tetto di 240mila euro  per gli stipendi dei manager Pa per le società quotate e quelle  emittenti strumenti finanziari quotati o che rilasciano titoli  scambiati, l'eliminazione del pagamento dei crediti per 535 milioni a  Poste italiane, la cancellazione dell'abolizione del limite della soglia  dei 1.000 euro per l'uso del contate a stranieri e turisti in Italia,  la soppressione della possibilità nell'ambito delle semplificazioni per  l'attività imprenditoriale della sola Scia per fare impresa. Ed ancora i  'condhotel' (hotel condomini), la norma per le assunzioni per chiamata  diretta alla Consob. Poi alcuni aspetti legati a rifiuti, fondali  marini, accordi di programma per le risorse sul rischio idrogeologico e  il 'no' ai led per le luci dei semafori. Stop anche ad alcune  disposizioni sull'agricoltura biologica, disposizioni penali urgenti per  la garantire la sicurezza agroalimentare, e l'istituzione del servizio  integrato per la tutela del patrimonio agroalimentare italiano. Al  Senato invece è stato soppresso l'anatocismo, cioè la capitalizzazione  degli interessi. I Argomenti dl competitività decreti legge ilva rifiuti Leggi i commenti I commenti dei lettori 
NEW YORK - Non solo Edward Snowden. I sospetti c'erano da tempo, ma adesso sembra certo: c'è un'altra 'talpa' in grado di diffondere documenti 'top secret' che riguardano la sicurezza nazionale degli Stati Uniti e che è responsabile di una nuova massiccia fuga di notizie. Ad affermarlo sono fonti dell'amministrazione Obama alla Cnn: secondo tali fonti, il governo federale è giunto a questa conclusione sulla base di prove certe, dopo i nuovi articoli pubblicati su Intercept , il magazine online del giornalista Glenn Greenwald, quello che lanciò per primo le rivelazioni di Snowden. Ebbene, sembra proprio che le nuove informazioni rivelate dal sito ( documenti segreti del National Counterterrorism Center datati agosto 2013 ) non provengano dall'ex contractor della Nsa rifugiatosi in Russia. In particolare le nuove rivelazioni di Greeenwald riguardano la crescita esponenziale durante l'amministrazione Obama del database della Nsa che raccoglie i nomi delle persone sospettate di terrorismo. Il Terrorist Identities Datamart Environment (TIDE), in pratica, sarebbe cresciuto a dismisura in seguito ad alcuni gravi rischi per la sicurezza nazionale, come il fallito attentato di Natale del 2009, quello dell'attentatore a bordo di un aereo con le cosiddette 'mutande-bomba'. Nel 2012 nel TIDE c'erano 875 mila nomi, contro i circa 500 mila del 2009. In un'altra lista, il Terrorist Screening Database, secondo Intercept ci sarebbero invece 680 mila nomi, quasi tutti non americani, di cui almeno il 40% non avrebbe legami col terrorismo. Lo stesso Greenwald di recente aveva parlato dell'esistenza di una seconda 'talpa'. E all'inizio di luglio un settimanale tedesco aveva pubblicato un'analisi del cosiddetto 'codice sorgente' della Nsa che sembrerebbe non provenire da Snowden. Un'analisi che riguarda il programma 'XKeyscore', quello che rivela le regole che l'agenzia utilizza per decidere chi debba essere sorvegliato. Argomenti datagate nsa nsagate glenn greenwald edward snowden 
WASHINGTON - Il presidente degli Stati Uniti Barack Obama ha deciso di puntare sulle economie crescenti dell'Africa. E lo fa mettendo sul piatto una 'fiche' da 33 miliardi di dollari di investimenti, di cui 14 in arrivo da aziende private e multinazionali come Coca-Cola, General Electric e Marriot. L'annuncio è arrivato nel corso del summit Stati Uniti-Africa in corso a Washington, dove sono riuniti leader della politica e del settore economico. Una risposta alla Cina, che negli ultimi anni ha invaso l'Africa dal punto di vista economico, con investimenti e partnership in molti Paesi. Questi investimenti "nel lungo periodo" riguardano in gran parte (12 miliardi) il programma "Power Africa", che punta a raddoppiare l'accesso all'elettricità nell'Africa sub-sahariana. Altri 7 miliardi di dollari saranno destinati per promuovere ulteriormente le esportazioni e gli investimenti Usa. Dopo il primo giorno dedicato a democrazia e diritti umani, il summit - su cui aleggia lo spettro dell'emergenza Ebola - entra nel vivo e si concentra sugli impegni presi dal presidente americano un anno fa nel viaggio che lo portò in Senegal, Sudafrica e Tanzania, sostenendo come l'Africa "è il Paese del futuro". "L'Africa affronta enormi sfide. C'è ancora tanta povertà, fame, malattie. Ma una nuova Africa sta crescendo. E gli Usa vogliono essere protagonisti del suo successo", ha detto il presidente nel suo intervento, durante il quale ha anche sottolineato come "per investire in Africa servono pace e sicurezza. E' difficile operare investimenti nel mezzo di guerre e conflitti". L'amministrazione Usa e i giganti dell'industria sperano così di costruire forti legami economici con una delle regioni più promettenti del pianeta, con un tasso di crescita più elevato rispetto al resto del mondo (previsto a 5,8% nel 2015, secondo le stime dell'Fmi). "Questi accordi rappresentano la prova inconfutabile che gli Usa sono aperti al commercio con l'Africa e che l'ascesa economica del Paese è solo all'inizio", ha affermato Penny Pritzker, segretario al Commercio Usa. In serata, i capi di stato e di governo presenti al vertice sono stati invitati a cena da Barack Obama e della first lady Michelle con un menu a base di piatti della tradizione americana, ma - garantiscono - con un 'tocco' africano. Argomenti africa stati uniti - usa barack obama 
NEW YORK - Rupert Murdoch ha ritirato l'offerta di acquisto di Time Warner . La decisione annunciata dal magnate di Century Fox in un comunicato. Il primo risultato è stato un tracollo delle azioni di Time Warner di dieci punti a Wall Street poco dopo la fine della chiusura della giornata azionaria. La decisione di Murdoch mette la parola fine all'assalto al colosso del cinema, della tv e delle telecomunicazioni Usa. Un assalto che aveva ottenuto solo un rifiuto da parte dell'azienda nonostante i numeri record dell'offerta che il magnate australiano aveva messo in piedi: 85 dollari per azione contro i 71  dollari del valore di borsa; uno dei maggiori finanziamenti della storia, con JPMorgan e Goldman Sachs pronte a offrire 25 miliardi di dollari; la nascita di un colosso da 65 miliardi di ricavi. "La nostra offerta - ha spiegato Murdoch - aveva un significato  strategico" ed era "molto convincente" ma l'atteggiamento della  controparte ha reso la transazione "non attraente agli occhi degli  azionisti della Fox". L'offerta  presentata e respinta prevedeva il pagamento di un 40% in  contanti e il resto in azioni. Nell'accordo anche la vendita della Cnn, per un valore pari a 8-10 miliardi di dollari. Argomenti time warner 21st century fox cnn rupert murdoch 
None Leggi i commenti I commenti dei lettori 
LONDRA - La guerra di Gaza, interrotta per una tregua che si spera  definitiva , fa una vittima politica a Londra. Si è dimessa dal suo incarico,  importante, di sottosegretario agli Esteri la baronessa Sayeeda Warsi, la  prima donna musulmana chiamata in un governo britannico. La Warsi era anche  "junior minister" per le fedi e l'integrazione, e in questa veste poteva  partecipare alle riunioni di governo. Ieri la baronessa ha scritto una lunga  lettera al premier David Cameron, e poi l'ha messa su Internet. Attacca l'atteggiamento  "moralmente indifendibile", di tolleranza del governo inglese per gli  attacchi israeliani e spiega che a questo punto "per me è insostenibile  continuare a far parte del governo". Dopo una fase iniziale in cui tutto il partito conservatore si è schierato  compatto nel difendere il diritto di Israele a difendersi con le armi, negli  ultimi giorni contro Cameron si sono schierati prima il capo dell'opposizione  laburista Ed Miliband, ma poi anche esponenti minori del partito  conservatore, che non hanno attaccato direttamente il premier ma si sono  allontanati dalla sua linea filo-israeliana. Lo stesso nuovo ministro degli  Esteri Philip Hammond ha criticato duramente gli ultimi attacchi di Israele  contro scuole Onu in cui si erano rifugiati civili palestinesi, seguendo le  obiezioni dell'amministrazione Obama. Ma Cameron, in vacanza in Portogallo, non è riuscito a tenere tutto insieme.  Le dimissioni della Warsi sono imbarazzanti innanzitutto perché il premier  ha atteso troppo a fare quello che altri leader europei hanno fatto,  chiedere a Israele di cessare gli attacchi contro i civili e condannare le  uccisioni dei rifugiati nelle scuole Onu. Poi perché la Warsi era un simbolo  accuratamente ricercato da Cameron nella formazione del suo governo. Nata in  Gran Bretagna da genitori pachistani, nominata baronessa dalla regina per i  suoi meriti nel lavoro (è avvocato ed è stata giudice) e in politica, la  Warsi era anche un segnale del tentativo dei Tory di tenersi collegati all'elettorato  musulmano, tendenzialmente di sinistra, che alle elezioni vota  massicciamente ed ha un peso ormai strategico. "Il nostro approccio, il nostro linguaggio durante questa crisi di Gaza è  stato moralmente indifendibile - ha scritto la baronessa - non è nell'interesse  nazionale britannico e a lungo termine avrà un impatto negativo sulla  reputazione internazionale e nazionale" del nostro partito. [[ge:rep-locali:repubblica:93188932]] Il caso Warsi ha messo in evidenza le contraddizioni del governo sulla  guerra di Gaza. Innanzitutto il vicepremier liberaldemocratico, Nick Clegg  aveva criticato per primo gli eccessi negli attacchi militari israeliani.  Adesso ha confermato che "non è un segreto il fatto che ci siano opinioni  diverse nel governo". Il più duro è stato il capo del Labour, Ed Miliband,  ma naturalmente per lui era facile farlo, visto che il suo elettorato di  riferimento è in stragrande maggioranza più favorevole ai palestinesi della  media dell'elettorato britannico. L'imbarazzo del governo Cameron è stato dimostrato anche da una mossa poco  lineare: Londra non ha mai criticato gli eccessi militari di Israele a Gaza,  ma Cameron ha però deciso di avviare una "revisione delle licenze" per  l'export di armi e attrezzature militare verso Israele. Non è chiaro perché  la revisione sarebbe stata ordinata, visto che non è stato contestato nulla  a Netanyahu, e soprattutto non è chiaro a cosa servirà adesso che la tregua  è scattata. Argomenti gran bretagna israele striscia di gaza palestina 

