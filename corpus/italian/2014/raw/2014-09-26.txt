None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 

Giornata nera per le ferrovie in Emilia Romagna. In due distinti episodi, due persone hanno perso la vita: una tra Modena e Reggio, l'altra a metà strada tra Bologna e Ferrara Il primo incidente è avvenuto nel tardo pomeriggio: un uomo è stato investito da un convoglio sulla linea ferroviaria emiliana nel tratto fra Modena e Reggio Emilia, ed è morto sul colpo. Si tratterebbe di un suicidio. In seguito all'incidente la linea ferroviaria è rimasta interrotta per un'ora, tra le 17 e le 18, poi è stata riaperta su un solo binario alternato. In serata, nuoba tragedia: una donna è stata uccisa dal regionale Bologna-Ferrara, partito dal capoluogo alle 20.22, nel tratto fra le stazioni di San Giorgio di Piano e San Pietro in Casale. Anche in questi la vittima è morta al momento dell'impatto con il treno. La circolazione è rimasta bloccata per circa un'ora e mezza. Argomenti ferrovie incidenti stradali investimenti 
None Leggi i commenti I commenti dei lettori 
SEREGNO - Ha vegliato per giorni il cadavere del figlio riverso sul pavimento del salotto, fin quando i carabinieri non sono entrati nel loro appartamento di Seregno (Monza e Brianza). Sarà l'autopsia a chiarire le cause del decesso dell'uomo, un 52enne che viveva in un appartamento insieme con la madre malata di 73 anni. L'uomo è morto per cause naturali, stando ai primi accertamenti, e sembra esclusa così l'ipotesi del suicidio. A dare l'allarme sono stati alcuni familiari che da giorni non riuscivano a contattare il 52enne. Quando i carabinieri sono entrati in casa, il suo corpo era riverso a terra, in avanzato stato di decomposizione. La madre era sdraiata al suo fianco in stato letargico. Trasportata in codice rosso all'ospedale di Desio, non sarebbe in pericolo di vita. Su di lei i medici stanno effettuando esami per verificare se abbia ingerito sostanze nocive, se sia rimasta vittima di una intossicazione o se le sue condizioni siano peggiorate perché non accudita per diversi giorni. Argomenti seregno provincia di monza e brianza 
None Leggi i commenti I commenti dei lettori 

