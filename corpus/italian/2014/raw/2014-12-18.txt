None Leggi i commenti I commenti dei lettori 
LUBINO - Milano festeggia nel migliore dei modi l’accesso alla Top 16 centrando a Lubino il 5° successo del proprio girone eliminatorio. Giù qualificata come quarta, l’Armani si è tolta la soddisfazione di collezionare la 3/a vittoria di fila in Europa contro un Turow Zgorzelec senza grandi motivazioni. Il grande protagonista della serata è stato Linas Kleiza che con 29 punti (di cui 18 solo nel terzo quarto), ha spinto i compagni, firmando la migliore partita in carriera in Eurolega. BRILLANO ANCHE BROOKS E GENTILE - Milano, pur priva di Samuels ma con un Gigli convincente, ha comandato quasi sempre la scena, rintuzzando nella ripresa il tardivo tentativo di rimonta dei polacchi. Bene anche Brooks (14 punti) e Gentile (11) ma si sono fatti sentire anche gli altri, inclusi Cerella (due canestri di difficolta' inaudita) e Melli che ha realizzato 6 punti pesanti nell’ultimo periodo. Al Turow non è bastato chiudere con ben 6 uomini in doppia cifra (Kulig il migliore con 23 punti) per portare a casa un successo che, almeno, gli avrebbe consentito di non chiudere il girone all’ultimo posto. Argomenti basket basket eurolega olimpia milano Leggi i commenti I commenti dei lettori 
Lo prendono a calci e pugni e poi lo caricano a forza all'interno della loro macchina. È giallo in via del Porto Fluviale, dove due uomini sono stati visti picchiare selvaggiamente un terzo ragazzo in strada al culmine di una lite nata probabilmente tra i locali della movida dell'Ostiense. Il pestaggio è avvenuto pochi minuti dopo le 21.30 vicino al ponte di ferro e alla sede dei sommozzatori dei vigili del fuoco. Allertati da un passante che ha assistito alla scena, gli agenti del commissariato San Paolo sono arrivati immediatamente sul posto. Ma la macchina, un'utilitaria grigia con il parabrezza in frantumi e targa straniera, si era già allontanata con aggressori e vittima a bordo. "Abbiamo sentito urlare in strada e visto schizzare via una macchina a tutta velocità", hanno confermato i pompieri alla polizia, che si è subito messa sulle tracce dei due picchiatori. Argomenti polizia porto fluviale aggressione 
NAPOLI - "Niente alibi": Roberto Donadoni non tira il ballo la poco chiara situazione societaria per spiegare la sconfitta del Parma a Napoli : "Queste non sono cose che dipendono da noi - spiega il tecnico degli emiliani -. E' chiaro che avere alle spalle una certa solidità e delle certezze dà sicurezza, ma in campo andiamo noi. Aggrapparci a queste situazioni diventa comodo, ma noi dobbiamo tirarcene fuori, non è che se domani arriva un magnate pieno di soldi cambia la classifica se l'atteggiamento resta questo. Speriamo comunque che domani tutto si tranquillizzi e andiamo avanti". Nello specifico della partita: "Nel primo tempo abbiamo subito troppo nei duelli individuali, abbiamo preso i due gol senza che Mirante fosse particolarmente impegnato. In quelle circostanze siamo stati poco determinati. Siamo andati meglio nel secondo tempo, più intraprendenti e meno preoccupati. Abbiamo creato qualcosa di più e colpito un palo. Ma serve meno timore di un avversario anche se superiore, siamo troppo impauriti" [[ge:rep-locali:repubblica:103252585]] "Abbiamo fatto diverse partite in cui non siamo stati inferiori ma il singolo episodio, la singola giocata ci ha penalizzato. Se ha una squadra che può creare 5-6 palle gol puoi anche permetterti il lusso di concedere qualcosa all'avversario, altrimenti quell'errore diventa pesante. Stiamo recuperando dei giocatori, vedi Paletta, ma abbiamo perso qualche ricambio in avanti come Coda e Jorquera, non abbiamo Biabiany che era importantissimo e queste situazioni ci complicano la vita". Leggi i commenti I commenti dei lettori 
Dopo tre pareggi e una sconfitta, il Napoli ritrova la vittoria e risponde alla Juventus in vista della Supercoppa di lunedì a Doha. Contro un Parma spaesato dalle incertezze societarie e sempre più ultimo, i partenopei vincono senza troppi problemi e ritrovano temporaneamente il terzo posto in classifica salendo a 27 punti. Di fronte ai circa diecimila spettatori che sfidano il calcio spezzatino, Benitez non fa poi molto per invogliare gli ultimi indecisi. Lascia in panchina mezza difesa ma soprattutto Higuain. Un pò in vista della sfida di Supercoppa, un pò perchè in questo momento Duvan Zapata sembra più in forma. Fiducia ripagata subito segnando il gol del vantaggio che mette subito in discesa il match e quindi in cassaforte i tre punti. Il gol che spacca la partita arriva al 19': Zapata si gira in area, si libera della morsa di Paletta e lascia partire un micidiale rasoterra che beffa Mirante e porta in vantaggio i partenopei. Si tratta del quarto gol in 8 presenze in campionato per il colombiano, una vera risorsa a per Benitez. Per la verità la rete è la cartina tornasole della sua partita, un tank che punta l'avversario senza paura e quel pressing spesso manda in tilt gli stessi difensori gialloblù che non sanno cosa fare palla al piede. La retroguardia di Donadoni è allo sbando e da oggi possiamo dire che la colpa non era neanche tutta delle assenze. Lo si era addotto come scusa per i 36 gol (dato aggiornato ad oggi) subiti in 16 partite, ma il rientro di Paletta non migliora poi di molto la situazione lì dietro e anzi, è proprio l'italo-argentino a combinarla grossa sul gol del vantaggio di Zapata. Una rete che sgonfia subito le speranze degli emiliani di poterla fare franca con un 4-5-1 che concentra tutti i propri sforzi non si sa su cosa. Perchè Palladino parte troppo esterno, non aiuta mai Cassano che finisce per arretrare nel tentativo di toccare qualche volta il pallone, e in mezzo al campo prevale anche il centrocampo B dei partenopei. Ben figura dunque anche David Lopez in coppia con Gargano, mentre continua a faticare nella costruzione Hamsik. Nel complesso, gli azzurri si ritrovano sopra di due reti già alla fine del primo tempo grazie soprattutto a dei lampi e sfruttando gli errori evidenti dei gialloblu. Come al 30', quando Callejon liquida Gobbi con un sombrero, quello lo atterra e provoca rigore. Penalty realizzato da Mertens (prima rete stagionale in campionato) con Mirante che intuisce ma non riesce a neutralizzare. E' proprio dalla parte di Gobbi che il Napoli veleggia e al 36' un'accelerazione di Zapata costringe Galloppa al fallo e sulla conseguente punizione Britos di testa spedisce alle stelle. Nella ripresa Donadoni toglie De Ceglie e punta su Rispoli ma è sempre il Napoli ad accelerare e per ben due volte arriva alla conclusione ancora con Zapata. Nell'ultima mezzora dentro Lodi per il Parma, che si fa notare per un palo che poteva riaprire il match, De Guzman e Higuain per i partenopei. Nel finale, gol annullato al Pipita per fuorigioco. NAPOLI (4-2-3-1): Rafael 6; Maggio 6.5, Britos 6, Henrique 6, Ghoulam 6; Gargano 6, David Lopez 6.5; Callejon 7 (33'st Jorginho sv), Hamsik 6, Mertens 6 (20'st De Guzman 6); Zapata 7.5 (25'st Higuain 6). In panchina: Andujar, Colombo, Mesto, Koulibaly, Inler, Luperto, Radosevic. Allenatore: Benitez 6.5. PARMA (4-5-1): Mirante 6; Santacroce 5 (31'st Mendes sv), Lucarelli 6, Paletta 5, Gobbi 4.5; Palladino 6, Galloppa 5 (13'st Lodi 6), Mauri 6, Acquah 5.5, De Ceglie 5 (1'st Rispoli 6); Cassano 6. In panchina: Iacobucci, Cordaz, Costa, Felipe, Bidaoui, Ristovski, Lucas, Mariga, Belfodil. Allenatore: Donadoni 5.5. RETI: 19'pt Zapata, 31'pt Mertens (rig.) ARBITRO: Di Bello di Brindisi 6. NOTE: spettatori 10.000 circa. Ammoniti: Gobbi, Galloppa, Santacroce, Mendes. Calci d'angolo: 3-2 per il Napoli. Recupero tempo: 0', 3'. 
"Vi è la consapevolezza da parte di tutti che è stato approvato un bilancio sotto ipoteca perchè i tagli che stanno per raggiungere tutte le Regioni d'Italia raggiungeranno anche la Puglia". Lo ha detto il presidente della Regione Puglia, Nichi Vendola, parlandonell'Aula del Consiglio regionale al termine della seduta con cui l'Assemblea pugliese ha approvato il bilancio di previsione dell'esercizio finanziario 2015 e quello pluriennale 2015-2017. "Sono tagli per centinaia di milioni di euro e non c'è motivo di non capire quanto questo - secondo Vendola - rischi di mettere in discussione l'organizzazione dei servizi sociali, di ferire in maniera importante l'esercizio del diritto alla salute, di far saltare frammenti importanti di esigenze della società pugliese, borse di studio per esempio". "Insomma - ha aggiunto Vendola - il successo politico di questa giornata, con in poche ore l'approvazione del bilancio, non può minimamente oscurare la consapevolezza della drammaticità della condizione del nostro Paese, della situazione economico finanziaria che tutte le regioni inclusa la Puglia dovranno affrontare. Per me - ha concluso Vendola - è un motivo di orgoglio aver avuto coesa la maggioranza, ma sottolineo anche il senso di responsabilità di tutti i protagonisti di questo Consiglio regionale". 
NAPOLI – Una partita chiusa dopo mezz'ora, con la possibilità di preservare le forze, era quello che ci voleva in vista della partenza per Doha, dove il Napoli affronterà la Juventus con la Supercoppa Italiana in palio, lunedì prossimo. A far notizia, però, nel match vinto sul Parma , c'è la nuova esclusione dal 1' di Gonzalo Higuain, la terza in quattro partite, decisione che Rafa Benitez difende: ''Higuain è fondamentale per noi, ma Zapata sta facendo così bene che per me è facile alternarli  -  dice il tecnico spagnolo  -  Duvan ha fatto una buona partita, ha segnato, era adatto a questo incontro. Meglio del Pipita? Gonzalo può fare sempre bene, è un campione che può fare la differenza''. ''LA PARTITA SEMBRAVA CHIUSA MA NON LO ERA'' - Intanto, il Napoli è riuscito a fare quello che spesso non gli riesce, ossia imporsi nettamente su una medio-piccola tra le mura amiche: ''Era una partita difficile, di quelle che sembrano finite e non lo sono  -  commenta Benitez - il Parma ha colpito un palo nella ripresa, mentre noi avremmo dovuto fare il terzo gol e non ci siamo riusciti. Fino alla fine ho chiesto attenzione nella fase difensiva e non solo in quella offensiva, nella quale abbiamo creato tanto come dovevamo fare. Callejon troppo egoista? Sa che in certe occasioni deve cercare i compagni e non intestardirsi a caccia del gol, gliel'ho detto a fine gara ma non l'ho sostituito per questo''. [[ge:rep-locali:repubblica:103252585]] ''HIGUAIN-ZAPATA IN AVANTI? È UNA SOLUZIONE'' - L'obiettivo, ora, è puntato sulla sfida alla Juve, in Qatar: ''La prossima partita è sempre la più importante  -  dice Benitez - quella con la Juventus lo è per forza perché c'è un trofeo in palio. Higuain e Zapata insieme? È una soluzione, l'abbiamo fatto già a partita in corso, dipende dall'avversario''. Infine, il tecnico spagnolo è costretto a fare catenaccio sul tema delle due squadre che, nelle ultime due settimane, gli avrebbero fatto la corte, come ha ammesso a poco più di 24 ore dalla sfida col Parma: ''Non posso dire chi mi ha cercato, al massimo toccherebbe a loro  -  dice con diplomazia l'allenatore azzurro - ammetto solo che una è una nazionale''. Argomenti ssc napoli serie a rafael benitez Leggi i commenti I commenti dei lettori 
NAPOLI - Senza mai soffrire, il Napoli supera il Parma e si avvicina nel migliore dei modi alla sfida di Supercoppa contro la Juventus. Classifica alla mano sembrerebbe un risultato scontato, ma gli azzurri hanno spesso sofferto contro le medio-piccole, soprattutto tra le mura amiche. Stavolta, invece, Benitez incassa tre punti pur facendo riposare Higuain (inserito solo a 20' dalla fine), al termine di una gara chiusa già dopo mezz'ora, con le firme di Zapata e Mertens. Altra serata amara per Donadoni, che vede i suoi tenere bene il campo finché non vanno in svantaggio, per poi cedere in maniera ben più netta di quanto non dica il risultato. ZAPATA NON DELUDE - Benitez rilancia Hamsik dal 1', nel terzetto con Mertens e Callejon, e Britos ad affiancare Henrique al centro della difesa, per preservare Koulibaly (diffidato) in vista della trasferta in Qatar. Donadoni conferma la fiducia a Palladino e De Ceglie, nel tridente con Cassano, rinunciando a Lodi in favore di Galloppa. L'approccio al match delle due squadre sembra quello giusto e ne risulta un avvio equilibrato. La differenza la fa la qualità degli azzurri, che passano alla prima vera sortita offensiva: Maggio mette in mezzo per Zapata, il colombiano si gira verso la porta, resistendo all'opposizione di Paletta, e fulmina Mirante. RISULTATO DECISO GIÀ ALLA MEZZ'ORA - È il 19' e la partita sembra finire qui, perché il Parma si demoralizza e quasi si sgretola, concedendo agli azzurri il penalty del 2-0 alla mezz'ora: trasforma Mertens, nonostante Mirante sfiori il suo tiro, consentendo al Napoli di rilassarsi. Gli azzurri controllano e non corrono rischi fino all'intervallo, cercando con insistenza il terzo gol nella ripresa, soprattutto con Zapata e Callejon. A un quarto d'ora dal termine, il subentrato Lodi dà una sveglia ai suoi (mai capaci di impegnare Rafael fino a quel momento): il centrocampista, napoletano di nascita, riceve palla da Cassano e colpisce un palo clamoroso. [[ge:rep-locali:repubblica:103252585]] MIRANTE LIMITA I DANNI - In casa azzurra, d'altro canto, entra un Higuain caricato a mille ma Mirante salva tutto il salvabile, limitando il passivo dei suoi. Il Pipita sembra riuscire a far gol allo scadere, ma è in fuorigioco sul tiro di Hamsik respinto dal portiere ospite. Finisce così e al Napoli va più che bene: era questa la partita che serviva agli azzurri, un successo ottenuto con autorità e senza bisogno di strafare, salvaguardando le forze in vista della Supercoppa. Una vittoria a Doha potrebbe davvero cambiare marcia alla stagione del Napoli, e lo sanno anche i (non molti) tifosi partenopei accorsi al San Paolo: l'invito corale a vincere la coppa, al triplice fischio dell'arbitro, ne è la prova. NAPOLI-PARMA 2-0 (2-0) NAPOLI (4-2-3-1): Rafael 6, Maggio 6, Henrique 6, Britos 6, Ghoulam 6,5, Gargano 6, Lopez 6, Callejon 6,5 (33' st Jorginho sv), Hamsik 6,5, Mertens 6,5 (19' st De Guzman 6), Zapata 7 (24' st Higuain 6,5). (45 Andujar, 15 Colombo, 16 Mesto, 26 Koulibaly, 22 Radosevic). All.: Benitez PARMA (3-5-2): Mirante 6, Paletta 5, Lucarelli 5,5, Gobbi 5,5, Santacroce 5 (31' st Mendes sv), Acquah 6, Galloppa 5,5 (12' st Lodi 6), Mauri 5,5, De Ceglie 5 (1' st Rispoli 6), Cassano 5,5, Palladino 5,5. (1 Cordaz, 22 Iacobucci, 10 Belfodil, 13 Ristovski, 15 Costa, 19 Felipe, 20 Bidaoui, 31 Mariga, 70 Souza Lucas). All.: Donadoni ARBITRO : Di Bello RETI : nel pt 18' Zapata, 30' Mertens (rig) ANGOLI : 3-2 per il Napoli RECUPERO : 0' e 3' AMMONITI : Gobbi, Galloppa, Santacroce e Britos per gioco scorretto; Mendes per proteste SPETTATORI : 15 mila. Argomenti ssc napoli parma calcio serie a Leggi i commenti I commenti dei lettori 
