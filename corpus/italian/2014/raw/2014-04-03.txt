Murray era già uno dei fantastici quattro del grande tennis. Con la Gran Bretagna che lo aveva eletto a idolo dopo tanti anni di astinenza da campioni. Eppure in quel Roland Garros di inizio estate 2009 Potito Starace lo mise in crisi per un set e mezzo. Dritti a sventaglio potenti e vincenti. Alternati a smorzate millimetrice. E a qualche discesa a rete in contropiede. Così Andy, dopo aver vinto il primo set per 6-3, prende un severo 6-2 nel secondo e si ritrova sotto per 5-1 nel terzo. Il pubblico comincia ad affollare le tribune, fiutando la clamorosa sorpresa. Ma in quel momento Poto commette l'errore che spesso nel tennis porta alla sconfitta. "Pensai di aver vinto anche il terzo set e mentalmente mi rilassai proiettandomi nel quarto e credendo di aver ormai quasi sconfitto quel gran giocatore che è lo scozzese", racconta lui stesso con onestà e un antico rammarico. E invece..."Invece Andy risalì punto dopo punto, io cominciai a spingere di meno, lui trovò un paio di passanti pazzeschi e, soprattutto, mi annullò due set point e il match girò. Prevalse per 7-5 e con un solo break conquistò il quarto e la partita per 6-4. Ma sono convinto che se avessi conquistato il terzo set avrei potuto fare l'impresa. Fu comunque una partita molto intensa". Come lo saranno quelle che aspettano gli azzurri a Napoli proprio contro Murray, vero Potito? "Non ci sono strategie da adottare quando giochi con un atleta praticamente perfetto, senza punti deboli. Murray sa fare tutto e tutto bene. Se proprio vogliamo trovare una imperfezione possiamo dire che ogni tanto si perde quel fantastico diritto ma insomma, è proprio un grandissimo, tuttavia sono convinto che sia Fabio Fognini che Andreas Seppi possono provare a fare il colpaccio". Peccato non esserci...nella "tua" Napoli, una convocazione da quarto uomo, vista anche la tua duttilità (singolo e doppio dove il campano vanta risultati importanti), te la aspettavi, no? "Fa male non essere lì, inutile starci a girare attorno - dice senza giri di parole il 32enne di Cervinare che in carriera è stato anche numero 27 del mondo -  e in tutta sincerità pensavo di meritarmelo, soprattutto per tutto quello che ho dato alla Nazionale e che è lì, e nessuno potrà mai cancellare. Ma vado avanti, dai, continuo per la mia strada, voglio risalire la corrente". Starace è in Marocco, dove disputerà le qualificazioni del torneo Atp. Poi farà quelle di Montecarlo e alcuni challenger. A caccia di una serie di vittorie che lo riportino a una classifica degna della sua qualità. "Un anno fa ero oltre il 400esimo posto, ora non sono lontano dai primi 100, ma non nego che mi aspettavo di più e meglio, invece mi sono reso conto che è più difficile del previsto". Perchè, Starace, un problema tecnico, di motivazioni, fisico? "Onestamente fisico, soprattutto fisico. Legato anche ai viaggi, ai luoghi più distanti dove alcune volte devo giocare: prima li assorbivo, ora, dopo tanti anni sul circuito, la stanchezza si accumula e spesso non sto bene. Ma voglio farcela, ci credo e penso positivo: ora inizia la stagione europea sulla terra e se la sfortuna decide di lasciarmi perdere sono convinto di potermi togliere parecchie soddisfazioni". E magari di tornare in Nazionale, a suon di risultati, vero, Potito Starace? "Lo ripeto, vado avanti e voglio dare il meglio, il resto si vedrà. E per adesso naturalmente spero che i miei compagni azzurri conquistino la semifinale, possono farcela e dico a chi scenderà in campo: forza Fabio, Andreas e Simone". Twitter: @jmarino63 Facebook: Giovanni Marino g.marino@repubblica.it Argomenti davis cup 

None Leggi i commenti I commenti dei lettori 
None Leggi i commenti I commenti dei lettori 
LIONE – La Juventus, soffrendo, torna alla vittoria dopo il k.o. di Napoli e conquista un prezioso 1-0 in casa del Lione nel match di andata dei quarti di finale di Europa League. Partita complicata per i bianconeri che nel primo tempo e a inizio ripresa subiscono l’alto ritmo francese. Quando Tevez si fa male e Conte cambia la coppia d’attacco inserendo prima Vucinic e poi Giovinco, la musica cambia e Bonucci regala il successo nel finale di gara. GARA TATTICA ED EQUILIBRATA – Conte, senza lo squalificato Vidal e l’infortunato Barzagli, punta su Osvaldo in attacco, lasciando in panchina Vucinic. Con l’italo-argentino completa il reparto Tevez. Davanti a Buffon (700 gare in bianconero stasera) ci sono Caceres, Bonucci e Chiellini. Centrocampo a cinque con Isla, Pogba, Pirlo, Marchisio e Asamoah. Il tecnico Garde è alle prese con tanti infortunati e allora schiera un 4-3-1 -2 con Briand e Lacazette in attacco supportati da Malbranque. In mezzo al campo Mvuemba, Ferri e Gonalons. Davanti a Lopes, difesa a quattro con Tolisso, Kone, Umtiti e Bedimo. La chiave tattica del match vede il Lione giocare come fosse in trasferta: squadra chiusa e pronta a ripartire in contropiede. Malbranque marca Pirlo quando la palla è bianconera, costringendo così Bonucci all’impostazione, fatta soprattutto di lanci lunghi spesso sbagliati. Ne deriva una partita molto equilibrata. [[ge:rep-locali:repubblica:82679935]] TEVEZ CI PROVA, BRIAND SBAGLIA - Tevez cerca ancora la sua prima marcatura nelle coppe europee. Al 6’ ci prova di testa, dopo una palla contesa a Osvaldo. Sfera nettamente sul fondo. In un minuto, dal 26’ al 27’, il Lione ha due lampi in attacco. Prima Malbranque calcia rasoterra dopo un assist dalla destra e Buffon in tuffo devia in angolo. Corner, Konè colpisce di testa smarcando così Briand davanti alla porta, ma il centravanti sceglie il pallonetto trovando solo l’esterno della rete sopra la traversa. Al minuto 29 finalmente Pirlo illumina con una gran palla in area; lì Tevez può colpire ma Lopes è veloce, esce e respinge. TEVEZ VA K.O. – Il Lione parte fortissimo nel secondo tempo e mette in seria difficoltà la Juventus. Un gran punizione di Untiti viene respinta in angolo da Buffon. Al 9’ break di Tevez che prova una conclusione da fuori, facilmente parata da Lopes. Ma l’argentino chiede il cambio per un problema all’adduttore. Conte lo rimpiazza allora con Vucinic. Al 14’ punizione di Pirlo con deviazione pericolosa di Briand verso la sua porta e Lopes in tuffo devia in corner. Al 17’ Conte cambia anche Osvaldo con Giovinco, rivoluzionando così l’attacco. DECIDE BONUCCI – Il Lione perde colpi e non riesce a tenere l’alto ritmo fin qui dimostrato. La nuova coppia offensiva bianconera composta da Vucinic e Giovinco funziona e la Juventus può finalmente rendersi pericolosa. Tanti i palloni mandati ora nell’area francese ma Asamoah trova la respinta di un difensore, Chiellini sbaglia il cross decisivo, Isla perde l’attimo giusto e ancora Chiellini devia sul fondo da buona posizione. Garde vede i suoi in sofferenza e manda in campo Gomis per Lacazette, Conte invece opta per Lichtsteiner al posto di Isla. Al minuto 39’ Vucinic fallisce una chance incredibile, ben servito da Giovinco: palla alta sopra la traversa. Ma la Juve ci crede e passa pochi secondi dopo: angolo di Pirlo, cross in area di Marchisio, liscio di Kone’ e tiro di Pogba che Gonalons respinge. Il pallone cade sul destro di Bonucci che spara sotto la traversa per l’1-0. Gli ultimi cambi di Garde non danno effetti e, dopo tre minuti di recupero, la Juventus può festeggiare in attesa del match di ritorno. LIONE-JUVENTUS 0-1 (0-0) LIONE (4-3-1-2) : Lopes, Tolisso, Kone’, Umtiti, Bedimo; Ferri, Gonalons, Mvuemba; Malbranque (42′st Fekir); Briand (44′st Njie’), Lacazette (30′st Gomis). In panchina: Vercoutre, Zeffane, Sarr, Danic. Allenatore: Garde. JUVENTUS (3-5-2) : Buffon; Caceres, Bonucci, Chiellini; Isla (33′st Lichtsteiner), Pogba, Pirlo, Marchisio, Asamoah; Tevez (10′st Vucinic), Osvaldo (17′st Giovinco). In panchina: Storari, Peluso, Padoin, Llorente. Allenatore: Conte. ARBITRO : Collum (Scozia). RETE : 40′st Bonucci. AMMONITI : Tolisso, Lopes, Giovinco, Vucinic. ANGOLI : 9-7 per la Juventus. RECUPERO : 1′ pt; 3′ st. Argomenti olympique lione europa league juventus fc Leggi i commenti I commenti dei lettori 
NEW YORK - Brendan Eich, l'amministratore delegato di Mozilla, la società di browser Firefox, si è dimesso. A meno di una settimana dalla nomina e dal suo insediamento al vertice della società, il manager è stato costretto a rassegnare le dimissioni dopo le critiche e le polemiche sollevate dalla sua posizione contraria ai matrimoni gay. Eich è stato criticato dai dipendenti e dal pubblico per aver contribuito con mille dollari, nel 2008, a sostegno del referendum anti nozze gay in California. In un'intervista rilasciata martedì al New York Times, Eich ha difeso il suo punto di vista e si è descritto come in grado di saper separare le sue idee personali da quelle sul lavoro. Ma alla società non è bastato: "Mozilla crede nell'uguaglianza e nelle liberta di parola", ha scritto la presidente Mitchell Baker in una lettera aperta di scuse pubblicata sul sito ufficiale: "Non ci siamo comportati come ci si attendeva che si comportasse Mozilla - ha scritto Baker - . Chiediamo scusa, dobbiamo far meglio". La notizia è stata accolta con gioia dalla comunità gay. Molto meno bene nel mondo del web perché Eich era stato co-fondatore di Mozilla e l'inventore del linguaggio di programmazione Javascript. La 'colpa' di Eich, secondo la società, sarebbe stata quella di aver donato 1.000 dollari nel 2008 al comitato che propose il referendum (peraltro approvato ma poi ribaltato da una sentenza della Corte Suprema) sulla Proposition 8, che portò sei anni fa, al divieto di nozze gay in California. Le sue dimissioni giungono all'indomani della campagna contro Eich lanciata da OkCupid.com, un popolare sito di appuntamenti Usa, che aveva chiesto di boicottare Mozilla Firefox, il secondo sistema di navigazione web. 
ROMA – E’ il tonfo del Valencia a Basilea la grande sorpresa dell’andata dei quarti di Europa League. Gli spagnoli cadono per 3-0 in Svizzera e ora, tra una settimana, dovranno compiere un’impresa per approdare in semifinale. Il Porto piega di misura il Siviglia nell’equilibrato derby iberico mentre il Benfica ipoteca la qualificazione battendo 0-1 ad Alkmaar l’AZ. AZ ALKMAAR-BENFICA 0-1 Con il minimo sforzo il Benfica piega l’AZ e mette un’ipoteca sul passaggio in semifinale. Gli olandesi partono forte e per quattro volte impegnano Artur con Beerens (2), Johannsson, Berghuis. Il Benfica viene fuori solo dopo la mezz’ora ma non inquadra lo specchio con Siqueira e Rodrigo. Poi, dopo aver rischiato su una conclusione di Berghuis, passa, ad inizio ripresa (48′): Salvio si fa trovare pronto su una corta respinta della difesa dell’AZ e con un bel destro al volo in mezza girata dal limite supera Alvarado. Il gol abbatte gli olandesi che, nel tentativo di pareggiare, si scoprono e nel finale rischiano di subire il tris sulle conclusioni di Rodrigo, Lima e André Gomes. BASILEA-VALENCIA 3-0 Nonostante le porte chiuse (si è giocato senza pubblico) il Basilea sorprende il Valencia e sogna di proseguire il cammino in Europa League. Gli elvetici dominano nel primo tempo e dopo aver sfiorato il bersaglio con Stocker e Schar, mettono a segno in 3’ un uno-due micidiale che stende il Valencia. Il protagonista è Delgado che prima (35’) batte Guaita con un gran destro in diagonale dal limite e poi (38’) si ripete con un pregevole tocco volante di destro in controbalzo su cross dalla sinistra di Stocker. Nella ripresa si gioca ad una sola porta ma al Valencia non basta costruire occasioni in serie per riaprire la partita: a tradirlo sono Vargas (3), Piatti e Parejo. Il Basilea stringe i denti e, in pieno recupero (93′), cala il tris in contropiede con Stocker che, lanciato sul filo del fuorigioco, scavalca Guaita in uscita con un morbido pallonetto. PORTO-SIVIGLIA 1-0 Il Porto piega di misura il Siviglia e conquista un piccolo vantaggio in vista della sfida di ritorno in Spagna. Dopo un’occasione per parte (Martinez e Rakitic) i lusitani sbloccano il risultato con un bel colpo di testa in tuffo di Mangala su cross d’esterno destro, dalla sinistra, di Quaresma. Sulle ali dell’entusiasmo i padroni di casa insistono e sfiorano il raddoppio con Defour, che colpisce un palo, Varela, Quintero e Ghilas. Il Siviglia si rende pericoloso solo nel finale quando va vicino al pari con Bacca e Gameiro. Il Porto resta in 10 all’86′ per l’espulsione per somma di ammonizioni, di Fernando ma al 90′ va ancora vicino al 2-0 con Quaresma che colpisce un palo su punizione. Al ritorno i portoghesi dovranno fare a meno anche di Jackson Martinez che, diffidato, ha rimediato un’ammonizione. Argomenti europa league Leggi i commenti I commenti dei lettori 
None Leggi i commenti I commenti dei lettori 

LIONE – Risultato “importante e meritato”. Antonio Conte applaude la sua Juventus dopo l’1-0 di Lione nel match di andata dei quarti di finale di Europa League. “Loro erano nella propria metà campo, ci marcavano a uomo ed era difficile trovare una soluzione anche se un paio d’occasioni le abbiamo avute – l’analisi del tecnico bianconero – Hanno cercato di non farci giocare, di arginare le nostre offensive. Sono stati bravi ma col tempo hanno pagato dazio dal punto di vista fisico, siamo cresciuti e abbiamo trovato il gol ma potevamo trovarne altri”. “NON E’ FINITA” – Il tecnico, comunque, avverte che non è ancora finita e ribadisce che l’Europa League resta un grande obiettivo. “Stiamo cercando di fare esperienza con un gruppo di calciatori che non ne hanno a livello di Champions ed Europa League – continua – E’ un percorso importante, è una coppa prestigiosa ma molto difficile da vincere, cercheremo di andare il più avanti possibile e sarebbe bello fare la finale nel nostro stadio. Ma prima c’è il ritorno col Lione e poi l’eventuale semifinale. Ma mi lascia tranquillo la prestazione dei ragazzi, molto attenti, molto vogliosi di riscattare la sconfitta in campionato”. “SCONFITTA DI NAPOLI SALUTARE” – Marotta si è lamentato dell’eccessiva euforia del Napoli. “A me non piace perdere e una sconfitta non fa mai piacere – prosegue Conte – E’ inevitabile che alla fine una sconfitta può essere salutare, come quella di Firenze dopo la quale abbiamo marciato a grandissimi ritmi. Siamo grandi e vaccinati e andiamo avanti consci dei nostri mezzi e convinti di quello che facciamo. Ho grandissimi uomini prima ancora che grandissimi calciatori e questo ci permette di uscire da una sconfitta nel migliore dei modi”. “PER TEVEZ SOLO UN PROBLEMINO” – Per quanto riguarda l’infortunio di Tevez, “aveva un problemino all’adduttore, eravamo d’accordo che al primo dolore avrebbe chiesto il cambio – minimizza Conte – Da qui alla fine abbiamo bisogno di tutti ed è importante che tutti si facciano trovare pronti”. E Giovinco ha risposto presente. “Deve credere di più in se stesso e credere di poter fare la differenza anche in una grande squadra come la Juve, ho fiducia in lui come negli altri attaccanti”. ASAMOAH: “IMPORTANTE VITTORIA” – “Una vittoria importante, con un gol fuori casa. Nel primo tempo abbiamo fatto pochissimo movimento ma nella ripresa abbiamo fatto bene, anche in fase di non possesso, pressando alti”. Kwadwo Asamoah si gode il successo di misura sul Lione. “Stanchi? Abbiamo avuto molti infortuni, io sono sempre pronto, l’importante è stare bene”, aggiunge il ghanese, che ammette come nell’intervallo della gara di oggi sia arrivata la strigliata di Conte: “Se le cose non vanno bene, il mister s’arrabbia”. Argomenti juventus fc europa league antonio conte Leggi i commenti I commenti dei lettori 
