"SMETTIAMO di dare la colpa al clima, piogge così ci sono sempre state, sono simili a quelle che nel 1966 provocarono l'alluvione. E fanno ancora male perché non abbiamo imparato la lezione: continuano ad essere assenti gli interventi di difesa del territorio. Stato, Regioni, Province e Comuni non investono ". Così parla Nicola Casagli, professore ordinario di geologia tecnica e geomeccanicaall'università di Firenze. PROFESSOR Casagli, antico tema quello dell'insufficienza degli investimenti in sicurezza idrogeologica. "Antico ma purtroppo sempre attuale: la mancanza di finanziamenti è ormai cronica. Da due settimane giro l'Italia per fare sopralluoghi sulle frane  -  da quella che si è mangiata un supermercato a Montescaglioso in Basilicata all'altra dove è deragliato il treno a Savona  -  e la situazione è sempre la stessa, se possibile più grave. Si è smesso anche di fare la manutenzione ordinaria perché i Comuni non hanno i soldi e quando ce li hanno sono bloccati dal patto di stabilità, mentre il "piano di instabilità" del governo, nonostante le promesse del presidente Letta, ha stanziato appena 30 milioni di euro per l'intero Paese. Poco più di un milione a Regione. Ma cosa ci si fa con queste briciole? In più questa settimana si è varato un nuovo condono che di sicuro non contribuirà a dare una mano al superamento del dissesto idrogeologico". Quali sono gli interventi più urgenti in Toscana? "Quelli individuati e programmati dopo l'alluvione del 1966dalla commissione De Marchi, per la messa in sicurezza dell'Arno con opere per due-tre miliardi di euro da impiegare nell'arco di vent'anni. Ebbene in oltre 40 anni si sono invece fatti investimenti esigui ed è stata realizzata una parte minima di quanto previsto come necessario. Più recentemente anche l'Autorità di bacino presieduta da Giovanni Menduni aveva fatto un ottimo lavoro ed elaborato un piano di sicurezza del bacino dell'Arno che però non è mai stato finanziato". Quali opere restano da fare? "Le casse di espansione a monte di Firenze, mentre delle 22 piccole dighe di difesa ne è stata realizzata solo una, e poi una serie di misure di natura forestale e di prescrizioni sulle escavazioni, sempre a monte, per evitare che detriti e arbusti vadano ad ostacolare il deflusso del fiume, mentre assistiamo ad una crescente cattiva manutenzione. Nel suo lavoro negli anni Settanta la commissione De Marchi aveva valutato i rischi e concepito la sicurezza a livello di bacino e partendo da monte. I pochi interventi che si fanno sono sugli argini, invece di realizzare le opere in una visione integrata di bacino, che è definitivamente cessata nel 2006 quando un decreto legislativo del governo Berlusconi ha abolito la legge sulla difesa del suolo: la direttiva europea non è stata recepita, e così dobbiamo far fronte anche ad un vuoto legislativo". C'è un allarme speciale a Pisa. "Se a Pisa si evitano disastri è grazie allo scolmatore, che ha una capacità di far defluire 2.500-2.600 metri cubi di acqua al secondo, e ha funzionato. È la prova che quando le opere si fanno, i problemi si risolvono. Ma vanno fatte bene. Invece nei miei giri per l'Italia ho visto casse di espansione che sono crollate perché realizzate con materiale inadeguato: ghiaia e calcinacci dell'edilizia. Non si può ragionare in un'ottica di risparmio, come fa chi pensa che tanto queste opere entrano in funzione una volta ogni dieci anni: quando questo succede, le opere devono rispondere alle necessità di tutela". Ha visto opere fatte male anche in Toscana? "Sì, ci sono". Qual è la situazione più critica che ha incontrato nella nostra regione? "Ho appena terminato sette sopralluoghi per la protezione civile. A Barga una frana ha sbarrato un torrente e si è formato un lago che è molto pericoloso. Ma in quelle zone, tra le province di Massa e Lucca, si è creata una cultura della sicurezza che non trovo altrove: c'è un'ottima gestione da parte delle comunità locali, una buona organizzazione, una protezione civile efficiente, consulenti bravi. Insomma si è formata una spaccatura tra il nordovest della Toscana e il resto della regione che appare più impreparato". Argomenti interviste firenze nicola casagli 
None Leggi i commenti I commenti dei lettori 
L'ANNO prossimo compirà il suo primo secolo di vita. Senza mai smettere di lavorare un solo giorno, passando indenne due guerre mondiali, finendo addirittura su una banconota da 500 miliardi di marchi nella Repubblica di Weimar travolta dall'inflazione e nonostante da qualche anno sia stata insignita del titolo di "monumento sull'acqua" che potrebbe tranquillamente consentirle una vita agiata di ricordi. È la storia della Langer Heinrich, la gru galleggiante che, attraverso i suoi armatori, si candida a sollevare dall'acqua il treno deragliato ad Andora. Costruita nel 1915 a Bremenhaven, in Germania, per conto della Marina Militare tedesca come pontone al servizio delle costruzioni navali, la Langer Heinrich ha poi subito una serie di trasformazioni e di passaggi di proprietà che, alla metà degli anni Novanta, l'hanno portata finoa Genova. Dalla linea di galleggiamento, il suo braccio può alzarsi fino a 84 metri e la sua massima capacità di carico è di 250 tonnellate. Ma potrebbe realmente la gru "Maestrale", questo il nome assegnatole dalla nuova proprietà dopo il suo arrivo all'ombra della Lanterna, affrontare questa nuova avventura? "Certamente sì  -  risponde l'armatore Alessandro Zamponi  -  ma a precise condizioni, che per altro valgono anche per altre strutturesimili". In che senso, dottor Zamponi? "È molto semplice. Il problema da risolvere, prima di qualunque altra questione da affrontare per un'operazione di questo tipo, riguarda il pescaggio dei fondali". C'è il rischio che non sia sufficiente? "Certo, non è pensabile chiedere l'intervento di una gru galleggiante senza prima aver verificato la profondità del mare nel punto in cui si intende operare. Detto questo, non lo ritengo affatto un problema insormontabile. Proprio dalla verifica del pescaggio si può stabilire come intervenire". E se si verificasse che i fondali non sono sufficienti? "Bisognerebbe rimuovere gli scogli che potrebbero creare problemi. Non è comunque difficile toglierli con una tecnica più volte utilizzata quale quella delle microcariche. Una gru come la nostra ha un pescaggio di poco superiore ai tre metri". Ma una gru come la "Maestrale", che si appresta a celebrare un secolo di vita dato che è stata costruita nel 1915 potrebbe garantire un intervento di recupero di questo tipo? "Assolutamente sì. Intanto cominciamo a dire che la gru è regolarmente in classe, cioè ha avuto tutti i controlli e le autorizzazioni del Registro Navale Italiano che le consentono di lavorare e di navigare. La gru raggiungerebbe il luogo indicato con l'ausilio dei rimorchiatori e qui verrebbe ancorata per poter lavorare". Le sue dimensioni sono notevoli. Questo è sicuramente un punto di forza, ma non potrebbe rappresentare anche un problema? "No, guardi, la larghezza della gru è di trenta metri. Per noi è necessario avere a disposizione un canale di mare largo quaranta dentro al quale infilarci per poter iniziare a operare. Abbiamo sollevato navi intere, un treno è un problema. Se ci chiamano, noi siamo pronti". Argomenti interviste genova 
MILANO – Dopo due vittorie in altrettanti impegni di campionato, Clarence Seedorf deve accontentarsi di un pareggio contro il Torino, risultato che accetta di buon grado: "Sappiamo che le squadre di Ventura sono organizzate, hanno degli automatismi che noi ancora non abbiamo  -  riconosce il tecnico del Milan  -  i ragazzi sono stati bravi, sul gol subito qualche errore lo abbiamo fatto ma lo spirito è giusto e, nella ripresa, con un po' di pazienza in più siamo riusciti a mantenere ampiezza del campo". SEEDORF: "SQUADRA CRESCE, RAMI HA POTENZIALE"  - "I ragazzi stanno crescendo  -  aggiunge l'allenatore olandese  -  hanno bisogno tutti di ritrovare la migliore condizione, bisogna migliorare su alcune cose. Rami? Da quando lo ho visto allenarsi, e lo avevo visto anche a Valencia, ho sempre creduto che abbia un grande potenziale. Deve crescere, conoscere il calcio italiano ma è un ragazzo positivo e ci può dare una grande mano". "BRAVI LORO A SFRUTTARE LE OCCASIONI"  - Il Milan prende nuovamente gol nel primo tempo, rischiando anche sull'occasione fallita da Farnerud, ma l'allenatore non vuole che questo diventi un tormentone: "Non creiamo luoghi comuni  -  conclude Seedorf  -  sono stati bravi loro a sfruttare due occasioni e complimenti. Ma nella ripresa, tiri da parte del Torino non li ho visti. È normale che qualcosa rischi, ma è un rischio calcolato". GALLIANI: "L'EUROPA LEAGUE? PER ORA PENSIAMO ALLA CHAMPIONS"  - Nonostante il primo mezzo passo falso in campionato, Adriano Galliani è soddisfatto dell'operato di Clarence Seedorf: "Seedorf sta facendo molto bene, i giocatori sono tutti sereni e motivati  -  riconosce l'ad rossonero ai microfoni di Milan Channel  -  anche se è presto, direi che stiamo giocando bene, vedo i giocatori molto contenti e sereni e la mia esperienza mi dice che è una cosa positiva. Lottare per l'Europa League? Per adesso siamo in Champions, siamo ancora gli unici italiani che sentono la musichetta e speriamo di sentirla anche ad aprile, l'altra coppa non l'abbiamo mai fatta non è nel nostro Dna, ma prima o poi succederà. Intanto pensiamo al campionato e alla Champions, visto che la doppia sfida con l'Altetico Madrid si sta avvicinando". "PER BIABIANY È MANCATO L'ACCORDO"  - A poche ore dalla chiusura del mercato, Galliani ripercorre anche la trattativa, fallita all'ultimo istante, per portare Biabiany a Milano: "Loro (il Parma, ndr) volevano il prestito con obbligo di acquisto, noi con il riscatto e ci siamo fermati  -  spiega il dirigente del Milan  -  Abbiamo avuto l'idea di un altro esterno, non dico il nome, ma non poteva giocare la Champions e in questo momento non può giocare e visto che il campionato finisce tra tre mesi e mezzo abbiamo deciso di fermarci con Seedorf. Il difficile qui è vendere, perché qui a Milano le signore stanno bene e mandare via un giocatore è una cosa impossibile". RAMI: "FELICE PER IL GOL, SERVONO TEMPO E FIDUCIA"  - Eroe della serata, in casa rossonera, è ovviamente Adil Rami, che corona la sua terza presenza in Serie A con la rete che vale il pari: "Sono molto felice  -  dice il francese, sfoderando già un buon italiano  -  perché personalmente venivo da un momento molto complicato, 4-5 mesi senza giocare. Ora mi sento bene fisicamente, ma più importante è la squadra e il gruppo. Oggi abbiamo pareggiato ma vogliamo sempre vincere. Continuiamo così. Seedorf è arrivato da poco, servono fiducia e tempo: giochiamo bene ma dobbiamo lavorare di più. Il mio impatto col calcio italiano? Rispetto alla Liga è totalmente differente ma oggi inizio a capire e credo che, con un po' di lavoro, posso far bene. Oggi non era semplice, perché il Torino è una buona squadra, complimenti a lor Argomenti milan ac serie a adriano galliani clarence seedorf Leggi i commenti I commenti dei lettori 
NEW YORK - Dylan Farrow, figlia adottiva di Woody Allen e Mia Farrow, torna a ribadire le accuse di molestie sessuali contro il padre adottivo. In una lettera al New York Times , la giovane sostiene che il regista abusò di lei quando aveva 7 anni, subito dopo l'adozione. "Affermazioni false e vergognose" il laconico commento che il regista affida ad un portavoce. [[ge:rep-locali:repubblica:77513870]] Nella lettera, diretta al columnist del giornale Nicholas Kristof e motivata con la volontà di rompere la solidarietà e l'affetto di Hollywood per l'uomo che le ha rovinato la vita, Dylan Farrow racconta un episodio del 1992. Avvenne nella casa di famiglia in Connecticut. La condusse in un attico buio e "mi assalì sessualmente", racconta. "Mi disse di stendermi pancia a terra e di giocare con il trenino di  mio fratello. Poi abusò sessualmente di me, sussurandomi che ero una  brava ragazza, che era il nostro segreto, promettendomi che sarei andata  con lui a Parigi e sarei stata una star nei suoi film". "Ricordo che fissavo il trenino elettrico, cercando di concentrarmi sui cerchi del suo percorso. Ancora oggi non riesco a guardare i trenini elettrici". Spesso le chiedeva di giacere a letto con lui, a volte "metteva la testa sul mio ventre nudo e respirava forte". "Per quanto ho memoria mio padre mi ha fatto cose che non mi piacevano", scrive Farrow. "Queste cose accadevano regolarmente, e spesso, ed erano così abilmente nascoste a mia madre - lei mi avrebbe protetto se avesse saputo - che pensavo fosse normale". "Il fatto che l'abbia fatta franca mi ha perseguitato durante tutta la mia giovinezza", scrive Farrow. "Ero travolta dal senso di colpa per avergli lasciato avvicinare altre bambine". [[ge:rep-locali:repubblica:77502892]] Allen è già finito sotto inchiesta per l'episodio del 1992 in Connecticut, ma la procura ha deciso di non perseguirlo. Un processo che ha causato aspre critiche, dopo che il procuratore della contea di Litchfield, Frank S. Maco, dichiarò che esisteva una "probabile causa" per accusare Allen ma che lui aveva scelto di non farlo. Un collegio disciplinare accusò Maco di aver pregiudicato l'allora battaglia per l'affidamento dei figli tra Mia Farrow e Woody Allen formulando accuse senza incriminazioni formali. L'accusa del 1992 arrivò subito dopo l'affaire tra il regista e la figlia adottiva di Mia Farrow, Soon-Yi Previn. Allen, allora cinquantenne, non era il padre adottivo della ragazza, allora diciannovenne. I due si sono sposati nel 1997 e hanno due figlie adottive. Nonostante la controversa vita privata, la carriera cinematografica di Allen non si è mai interrotta. Ha continuato a produrre almeno un film all'anno, e con l'ultima produzione, "Blue Jasmine", si è guadagnato tre nomination agli Oscar, compreso quella per la regia. La lettera di Dylan Farrow arriva subito dopo l'attribuzione di Allen del Golden Globe alla carriera. Allen non ha partecipato alla cerimonia, ma durante la trasmissione tv, Ronan Farrow - il figlio biologico di Allen e Mia Farrow, anche se lui sostiene che probabilmente il suo padre naturale è l'ex marito dell'attrice Frank Sinatra - ha twittato un'accusa pesante: "Mi sono perso il tributo a Woody Allen: hanno messo prima o dopo Annie  Hall la parte in cui una donna ha pubblicamente confermato che l'ha  molestata quando aveva sette anni?", facendo riferimento proprio alla  sorellastra Dylan. [[ge:rep-locali:repubblica:77514414]] Dylan Farrow, che ora vive in Florida sotto un altro nome, conclude la sua lettera implorando l'opinione pubblica di non dimenticare la sua versione dei fatti e accusa il mondo di "celebrare un tormentatore". E si rivolge alle star di Hollywood, coinvolgendole in prima persona: "Cosa faresti se fosse tuo figlio, Cate  Blanchett? Louis CK? Alec Baldwin? Cosa faresti se si fosse trattato di te, Emma Stone?  O te, Scarlett Johansson?". E a Diane Keaton, attrice musa di Allen: "Mi conosci da quando ero bambina. Mi hai dimenticata?". "Woody Allen - conclude - è la prova vivente di come la nostra società non protegge i superstiti di abusi sessuali". Argomenti woody allen dylan farrow mia farrow ronan farrow 
UN ENNESIMO raid aereo con barili riempiti di esplosivo lanciati dagli elicotteri del regime di Assad su Aleppo. Secondo il direttore dell'Osservatorio siriano dei diritti umani, Arami Andel Rahmane, nell'attacco sono morte almeno 46 persone, tra cui 3 bambini. Tra le vittime anche  cinque donne. Sui quartieri orientali della città, controllati dai ribelli, è forte la pressione militare di Damasco. E - secondo l'Osservatorio - vengono utilizzati barili riempiti di Tnt. L'Unione europea, gli Stati Uniti e la Lega Araba hanno condannato l'uso di queste armi che Human Right Watch ha definito "illegali". Sono oltre 136mila le persone uccise finora in Siria dall'inizio del conflitto, secondo le stime dell'Osservatorio. Di queste 136mila, 6mila sarebbero morte nel solo mese di gennaio. Il conteggio copre il periodo che va dall'inizio della rivolta nel 2011, con il primo manifestante ucciso a Deraa il 18 marzo, fino al 31 gennaio di quest'anno. Delle vittime, 47.998 sono civili. Intanto, in Calabria, alcune centinaia di persone si sono radunate, sotto una pioggia battente, davanti al Comune di San Ferdinando per manifestare contro la decisione del governo di far transitare dal porto di Gioia Tauro le armi chimiche siriane. Un gruppo di studenti ha esposto uno striscione con scritto "no veleni, sì alla vita". 
"NEGLI ultimi anni tutte le nomine sono avvenute a maggioranza. Così, invece, tutti i soci hanno dimostrato quanto tengono a questa istituzione, hanno dato prova di grande lungimiranza, perché così potremo lavorareassieme, pancia a terra, alla Triennale del futuro prossimo. Ci attendono le sfide fondamentali di Expo e della Triennale internazionale del 2016, c'è tantissimo da fare per costruire eventi all'altezza della storia dell'unica istituzione culturale internazionale riconosciuta dal Bie". Claudio De Albertis, il nuovo cda l'ha riconfermata presidente all'unanimità: che cosa è successo nel testa a testa con il rettore Azzone? "Non so cosa sia successo, guardo soltanto alla decisione finale: tutti i soci che decidono di votare per una sola persona dimostrano che per loro viene prima di tutto l'istituzione che rappresentano. È anche, credo, un grande segnale per la città: questo entusiasmo, il fatto che nel cda ci siano persone molto colte e molto note nella società  -  il rettore Azzone è una persona di grandissimo spessore, avremo molto bisogno di lui  -  sono ottimi punti di partenza per il futuro della Triennale, che potrà continuare a dare lustro a Milano e all'Italia". È un segnale, forse, anche a chi non credeva nella sua presidenza? Al primo mandato c'è chi aveva storto il naso. "Ho dimostrato con i fatti di non essere solo l'uomo dei conti o il costruttore. Sì, forse la mia riconferma è una risposta a qualcuno: vuol dire che forse qualcosa di buono in questi anni l'ho fatto. Nella Triennale ho messo tantissimo impegno, ora ne metterò ancor di più". Nella sua riconferma ha pesato l'ingresso nel cda della Camera di commercio di Monza e Brianza? "Quando la Provincia ha smesso di contribuire abbiamo cercato un nuovo socio, parlando con Expo, con Federlegno Arredo e con la Camera di commercio di Monza e Brianza. Alla fine chi ha accettato di entrare incda  -  con un contributo di 360mila euro in quattro anni  -  è stata quest'ultima. Che poi questo abbia rappresentato un beneficio per me sarà anche vero: ma prima di tutto è un beneficio per la Triennale, che è nata proprio a Monza nel 1923". Parliamo di cosa vi aspetta, allora. Da Expo trapela la preoccupazione sui tempi per organizzare il Padiglione dell'arte in Triennale. Ce la farete? "Siamo grati ad Expo di aver pensato di portare in Triennale un suo padiglione, perché questo risponde all'idea dell'Expo diffuso in città. Abbiamo avviato un dialogo, stiamo lavorando con l'obiettivo di farcela e ce lametteremo tutta". I progetti per quest'anno? "A breve, con il nuovo cda, faremo una specifica presentazione del programma. Ma intanto già ad aprile aprirà in Triennale un nuovo museo del design, il curatore è Beppe Finessi. A novembre, la grande mostra sull'Africa. E poi la preparazione ai sei mesi di Expo, con un museo del design legato al tema dell'Esposizione, il cibo. La sfida più grande, quella su cui ora dovremo lavorare tutti assieme, è quella della XXI Esposizione internazionale delle arti del 2016, che coinvolgerà tutta la città e arriverà alla Villa Reale di Monza". Progetti ambiziosi. Resterà presidente anche di Assimpredil? "Mi fa domande a cui non so ancora rispondere. Ma alla Triennale ho dato tanto e voglio dare ancora di più". Argomenti interviste milano interviste politica claudio de albertis 
MILANO – Primo mezzo passo falso in campionato per Clarence Seedorf, dal suo arrivo sulla panchina del Milan: i rossoneri non riescono ad avere la meglio su un Torino dinamico e concentrato, che strappa un punto prezioso per continuare a coltivare sogni europei, agganciando momentaneamente l'Inter al quinto posto in classifica. Sono proprio i granata a passare in vantaggio, col gol n.11 di Ciro Immobile al quale risponde, nel secondo tempo, il francese Rami. GUARDA I GOL IL MILAN CREA, IMMOBILE COLPISCE  - Il canovaccio del match è presto chiaro: il Milan, col ritrovato Pazzini al posto di Balotelli, presenta l'ormai consueta linea di trequarti con Honda, Kakà e Robinho. La fantasia e la tecnica delle mezzepunte rossonere non garantisce quell'imprevedibilità che vorrebbe Seedorf. Il Torino, dal canto suo, colpisce al primo vero affondo, in contropiede, grazie ad Immobile che scatta sul filo dell'offside, mette a sedere Bonera ed infila Abbiati col piattone. La risposta del Milan è subito veemente, con una rovesciata di Pazzini sottomisura, ben respinta da Padelli ma, al di là di questo episodio, gli attacchi rossoneri sono continui quanto sterili. Ben più pericoloso il Toro che, in contropiede, rischia di raddoppiare con Farnerud, servito da un ispirato Cerci. IL PAREGGIO È RAMI  - Non cambia l'inerzia del match nella ripresa, anche se i padroni di casa si mostrano più incisivi e lasciano meno spazio alle ripartenze degli uomini di Ventura. Bastano meno di quattro minuti, infatti, al Milan per siglare il pari: è Rami, aiutato dalla sfortunata deviazione di Glik, a battere Padelli con un potente diagonale dal limite dell'area. I rossoneri trovano il vantaggio con Robinho, ma il brasiliano viene pescato in fuorigioco sull'assist di Kakà. La spinta del Milan non si arresta nonostante, col passare dei minuti, la lucidità venga a mancare a tutti meno che ai tre difensori granata. Restano in panca i neoacquisti Essien e Taarabt, mentre i cambi giovano di più agli ospiti, che trovano nuove energie per resistere all'assedio rossonero e incassare un pareggio prezioso per il morale e per la classifica. MILAN-TORINO 1-1 (0-1) MILAN (4-2-3-1): Abbiati 6; De Sciglio 6.5, Bonera 5.5, Rami 6.5, Emanuelson 6; Montolivo 6, Muntari 6 (18′ st De Jong 6); Honda 5.5 (43′ st Petagna sv), Kakà 6, Robinho 6 (30′ st Saponara 6); Pazzini 6. (1 Amelia, 59 Gabriel, 5 Mexes, 20 Abate, 81 Zaccardo, 21 Constant, 24 Cristante, 15 Essien). All.: Seedorf TORINO (3-5-2): Padelli 6.5; Maksimovic 6.5, Glik 7, Moretti 6.5; Darmian 6.5, Basha 6 (24′ st Kurtic 6), Vives 6, Farnerud 5.5 (8′ st El Kaddouri 6), Masiello 6.5; Cerci 6.5 (48′ st Meggiorini sv), Immobile 7. (23 Gomis, 32 Berni, 2 Rogriguez, 5 Bovo, 26 Pasquale, 77 Tachtsidis, 69 Meggiorini, 10 Barreto). All.: Ventura ARBITRO : Damato RETI : nel pt 18′ Immobile; nel st 4′ Rami ANGOLI : 13-3 per il Milan RECUPERO : 0′ e 4′ AMMONITI : Vives, Maksimovic, Pazzini, Bonera per gioco scorretto SPETTATORI : 35.200 per un incasso di 803.896,14 euro. Argomenti milan ac torino fc serie a Leggi i commenti I commenti dei lettori 
MILANO- Perfetto per quarantacinque minuti; poi è arrivato il Milan e il Toro deve accontentarsi di portare a casa un pareggio che vale oro. Nella notte fredda e piovosa di inizio gennaio i granata escono da San Siro a testa altissima: finisce 1-1 per i gol di Immobile nel primo e il pareggio del rossonero Rami a inizio ripresa. Nel primo tempo i granata comandano tatticamente la partita: intendiamoci, i rossoneri conquistano nove angoli (a due) e creano alcune buone occasioni, esaltando Padelli soprattutto con la mezza girata di Pazzini del 19’. Ma lo schieramento di Ventura mette in grande difficoltà i padroni di casa e a centrocampo la supremazia è granata. Tant’è vero che, oltre al gol di Immobile, è proprio il Toro a creare l’occasione migliore. “A San Siro dobbiamo sbagliare il meno possibile” aveva detto alla vigilia Farnerud. Ed è stato proprio lo svedese a sbagliare alla mezz’ora il match point, non riuscendo ad appoggiare di testa in porta l’assist d’oro servitogli dalla destra da un Cerci in formato Mundial. Il Toro, dunque, va al riposo in vantaggio 1-0 grazie al gol segnato al 17’ da Immobile: lancio dalle retrovie di Moretti, il bomber granata salta secco Bonera e batte Abbiati con un diagonale di destro. Il Milan protesta per un fuorigioco che però non c’è perché Immobile è tenuto in gioco da Emanuelson. “E’ una partita dura, stiamo soffrendo, ma speriamo di farcela” dice Immobile nell’intervallo. E le sue parole sono profetiche. In avvio di ripresa il Milan cambia passo, e per il Torino le difficoltà si fanno insormontabili: quattro minuti ed è il difensore Rami a segnare l’1-1. Il Toro si fa schiacciare, il Milan preme e non basta più neppure la spinta di una Maratona trasferitasi per l’occasione al terzo anello di San Siro: dei 35.200 spettatori di San Siro, più di cinquemila sono i tifosi granata. Le difficoltà costringono Ventura a correre ai ripari: al 24’ il tecnico ligure richiama Basha e fa debuttare l’ultimo arrivato, l’ex sassuolese Kurtic. Dopo la metà della ripresa i granata riprendono a giocare palla a terra e allontanano la paura dalla loro area; fino al 41’ quando Cerci su punizione sfiora la traversa. Finisce 1-1 e i tifosi granata possono far festa con una squadra che non smette mai di stupire. Argomenti toro pareggio milan ac 
MILANO – Giampiero Ventura non può che incassare con soddisfazione il pareggio del suo Toro sul campo del Milan, al termine di una partita che ha visto i granata in vantaggio fino all'avvio di ripresa: "Un pareggio giusto, non tutti si possono permettere di venire a San Siro e giocarsi la partita  -  dichiara il tecnico torinista, che mastica amaro per l'occasione fallita da Farnerud sullo 0-1  -  non si è mai sicuri a Milano, ma andare sul 2-0 avrebbe reso il compito più difficile al Milan, gli spazi c'erano e sarebbero aumentati ancora". "IL NOSTRO OBIETTIVO È ESSERE PROTAGONISTI"  - "Il nostro obiettivo non era il risultato, anche se di certo lo cercavamo, ma la lettura della nostra crescita  -  spiega  -  Ventura  -  Aveva senso venire a San Siro e provare a fare una partita di calcio. I nostri obiettivi? Io non ho mai parlato né di salvezza né di Europa, io ho sempre parlato di una squadra che vuole essere protagonista". CAIRO: "FARO' CONDURRE UN TALK SHOW A VENTURA... " - "Ventura è talmente bravo che proverò a fargli fare un programma televisivo, un talk show". E' di buon umore il presidente Cairo. "Abbiamo pareggiato a San Siro contro un Milan in buonissime condizioni. Avessimo chiuso la partita con quell'occasione (di Farnerud, ndr) per loro sarebbe diventato tutto più difficile. Ma per come si era messa la partita il pari va bene, il Milan ha meritato". Sul mercato da poco concluso: "Abbiamo voluto prendere delle alternative ai giocatori importanti che abbiamo. La cessione di D'Ambrosio? Non abbiamo scelto noi, ha scelto lui e abbiamo trovato una soluzione con l'Inter". In quanto ai pezzi pregiati della squadra, Cairo chiarisce: "Non ho ricevuto nessuna offerta per Cerci. Proveremo a tenere sia lui che Immobile, ma è importante che loro vogliano rimanere, mi auguro si arrivi prima possibile a fare 40 punti per poi poter pensare ad altro". Argomenti torino fc serie a gian piero ventura Leggi i commenti I commenti dei lettori 
