ROMA – "Potevamo fare sicuramente meglio". Stefano Colantuono non si aspetta di vincere a Roma ma di certo una prestazione migliore da parte della sua squadra. E spiega cosa non gli è piaciuto: "E' mancata un po' di intensita'. E se non la metti sul campo contro avversari così diventa tutto più difficile, Certo, non era facile contrastarli perché muovono la palla velocemente e bene, sono giocatori di grande qualita'. Ma dovevamo evitare il secondo gol. Farsi segnare in contropiede a 1′ dalla fine è un peccato mortale... Dovevamo chiudere il primo tempo sull'1-0 e giocarcela nella ripresa, anche perché alla Roma mancavano diversi giocatori e aveva pochi ricambi in panchina. Ma il 2-0 ha cambiato le cose". [[ge:rep-locali:repubblica:83454951]] MANCA LA ROSA PER COMPETERE CON LE BIG  - Per i bergamaschi, dopo la sconfitta con il Sassuolo, un po' di vertigini da alta classifica? "Non lo so, noi vogliamo fare sempre bene, oggi dare un giudizio obiettivo non è facile perché nelle ultime sei partite la Roma ha battuto tutti con due gol di scarto, il pronostico era quasi scontato. Cosa ci manca rispetto alle big? Una rosa più competitiva. La rosa della Roma è di livello internazionale, di grande qualita', sanno stare sul pezzo più a lungo, la qualità dei giocatori fa la differenza come l'abitudine a navigare a certi livelli della classifica. Bonaventura? La sua è stata una crescita esponenziale". EUROPA LEAGUE? CI PROVEREMO FINO ALLA FINE  - L'Europa League non è comunque impossibile: "Il Parma in questo momento è padrone del suo destino, come la Lazio. Restano cinque partite, tolta quella con la Juve possiamo fare bene, se c'è uno spiraglio cercheremo di stare attaccati al treno. In ogni caso  -  conclude Colantuono  -  il nostro campionato è stato bello, ci proveremo fino alla fine". Leggi i commenti I commenti dei lettori 
ROMA – La Roma non molla. Anche con mezza squadra fuori uso travolge 3-1 l'Atalanta e continua a voler mettere pressione alla Juve, risalendo a -5. Garcia voleva una risposta di personalità dalle tante seconde linee e l'ha avuta. Segno che il tecnico francese ha fatto un lavoro in profondità, destinato ad avere un roseo futuro. L'Atalanta s'inchina e incassa la seconda sconfitta consecutiva che ha tanto il sapore di un addio definitivo al sogno Europa League. TOTTI, APPUNTAMENTO COL RECORD RINVIATO  - Alla squadra giallorossa è mancato solo il gol di Totti, a caccia del 289° gol con la stessa maglia, un record che ancora per una settimana, quindi, apparterrà solo a Del Piero. Ma per il resto ha girato davvero tutto per il meglio. E' stata, soprattutto, la serata di Ljajic e Dodò. Da molti ormai ritenuti ai margini del progetto, hanno risposto con una prestazione superlativa. Fatto che, evidentemente, testimonia ancora di più quanto sia coeso il gruppo romanista. ATALANTA, BENE SOLO LA REAZIONE FINALE  - L'Atalanta deve rimproverarsi l'approccio eccessivamente disinvolto alla partita. Ha lasciato troppo spazio ai giallorossi fin dalle prime battute e ha finito per pagarlo caro. Poi, in corsa, ha tentato di raddrizzare la baracca ma, inevitabilmente, tutto si è fatto più difficile. Colantuono dalla serata romana deve conservare un solo messaggio positivo. Quello che la squadra, anche sul 3-0, non ha mollato, tentando fino in fondo di rimontare. GARCIA RILANCIA DODO' E LJAIC  - Con mezza squadra fuori uso, tra squalifiche e infortuni, Garcia ha fatto di necessità virtù decidendo di rilanciare Dodò e Ljajic, preferiti a sorpresa a Romagnoli e Bastos. Quindi si è affidato a Toloi quale vice-Benatia ha affidato a occhi chiusi una maglia al sempreverde Taddei. Sul fronte opposto, Colantuono, primo dello squalificato, Del Grosso, ha rilanciato Brivio e Stendardo e ha deciso di affiderà a Migliaccio la maglia lasciata libera da Carmona, non al meglio. E' SUBITO TADDEI  - La Roma è partita a mille, come già avvenuto con il Parma e ha iniziato a produrre occasioni in serie, non concretizzate da Gervinho (2), Maicon e Totti. Dai e dai, però, la formazione giallorossa è passata (13′): Dodò ha rimesso un bel pallone in area dal fondo sinistra per l'accorrente Taddei che con un preciso destro dal limite ha bucato Consigli. [[ge:rep-locali:repubblica:83454951]] BENTORNATO LJAJIC  - L'Atalanta ha sbandato, ha più volte rischiato il raddoppio sulle conclusioni di Totti (2), Ljajic, Maicon e Nainggolan poi, a poco a poco, è riuscita a trovare un minimo di equilibrio. Ma non ha avuto modo nemmeno di godersi il primo tiro nello specchio della porta (di Bonaventura al 40′) che ha incassato di rimessa il 2-0, frutto di una strepitosa azione tutta di prima. Gervinho ha servito al limite Totti che di prima ha smarcato De Rossi: il centrocampista azzurro ha atteso Ljajic e gli ha offerto il più semplice dei palloni per tornare a festeggiare un gol atteso da due mesi e mezzo. DENIS SPRECA, GERVINHO CHIUDE I CONTI  - L'Atalanta ha tentato di rialzarsi in avvio di ripresa ma prima Estigarribia e poi soprattutto Denis (sinistro a porta vuota respinto in scivolata da De Rossi), hanno mancato due ghiotte occasioni per riaprire i conti. La Roma ha ringraziato e, al 63', ha triplicato con un'altra azione magistrale, ideata di tacco da Totti e rifinita da Ljajic per il destro al fulmicotone di Gervinho. LJAJIC COLPISCE ANCHE UN PALO  - Esaltato anche dall'assist, il talentuoso serbo ha cercato di trasformare la gara in un match da ricordare ma il palo gli ha negato la gioia della doppietta. E meglio non è andata a Gervinho che a porta vuota ha mancato il per non finalizzando un assist al bacio di Dodò. MIGLIACCIO RENDE MENO DURO IL KO  - Padrona del campo,  la Roma si è rilassata e ha consentito agli ospiti di siglare almeno il gol della bandiera con un bel colpo di testa di Migliaccio su cross dalla destra di Benalouane. L'Atalanta ha insistito ma i giallorossi si sono stretti attorno a De Sanctis e, con il fondamentale ingresso di Romagnoli, hanno condotto in porto il risultato senza patemi. E ora non resta che mettersi davanti al televisore sperando che, lunedì sera, l'Udinese faccia loro un favore. ROMA-ATALANTA 3-1 (2-0) Roma (4-3-3): De Sanctis 6.5, Maicon 7 (34′ Romagnoli sv), Toloi 6.5, Castan 7, Dodò 7.5, Taddei 7, De Rossi 7.5, Nainggolan 6.5, Ljajic 7.5 (42′ Ricci sv), Totti 7 (31′ Bastos sv), Gervinho 7. (1 Lobont, 28 Skorupski, 33 Jedvaj, 95 Mazzitelli, 99 Berisha). All.: Garcia. Atalanta (4-4-2): Consigli 6.5, Benalouane 6, Stendardo 5 (28′ st Lucchini sv), Yepes 5, Brivio 5, Estigarribia 5.5 (21′ st Baselli 6), Cigarini 5.5, Migliaccio 6, Bonaventura 6, De Luca 5.5 (14′ st Livaja 6), 19 Denis 5. (37 Sportiello, 78 Frezzolini, 93 Nica, 3 Lucchini, 6 Bellini, 77 Raimondi, 5 Giorgi, 17 Carmona, 90 Kone, 9 Bentancourt). All.: Colantuono. Arbitro : Guida di Torre Annunziata 6.5 Reti : 13′ Taddei, 45′ Ljajic, 18′ st Gervinho, 33′ Migliaccio. Angoli : 3 a 5. Recupero : 1′ e 3′. Ammoniti : Stendardo, Cigarini Estigarruibia per gioco scorretto. Spettatori : 41.366. Argomenti as roma atalanta serie a Leggi i commenti I commenti dei lettori 
AUSTIN - Tutto da rifare per chi immaginava di rompere il dominio Marquez: sulla pista di Austin il giovanissimo campione del mondo in carica ha gelato il cronometro - e con lui gli avversari - su uno stratosferico 2'02"773, ossia il record della pista (che già gli apparteneva...). Tanto per capirci, il secondo - il compagno di squadra Dani Pedrosa - si è beccato un distacco di 289 millesimi... Terzo Stefan Bradl con la Honda del team LCR, a 423 millesimi da Marquez, seguito da Aleix Espargarò. Poi, le due Yamaha di Jorge Lorenzo e Valentino Rossi. La prima delle Ducati è quella di Cal Crutchlow, settimo con al fianco la Yamaha Tech3 del connazionale Bradley Smith e la Ducati Pramac di Andrea Iannone. Andrea Dovizioso, con l'altra Ducati ufficiale scatterà dalla quarta fila con il decimo tempo ad un secondo da Marquez. Insomma, la MotoGp torna ai livelli di forze in campo viste lo scorso anno, con Lorenzo davanti a Rossi, le Ducati dietro e davanti solo lui, che si fa beffe di un velocissimo Pedrosa. Indovinate di chi parliamo... GRIGLIA DI PARTENZA Prima fila 1. Marc Marquez (ESP/Honda)    2:02.773 (nuovo record della pista) 2. Dani Pedrosa (ESP/Honda)    2:03.062 3. Stefan Bradl (GER/Honda)    2:03.196 Seconda fila 4. Aleix Espargaro (ESP/Yamaha)    2:03.240 5. Jorge Lorenzo (ESP/Yamaha)    2:03.243 6. Valentino Rossi (ITA/Yamaha) Terza fila 7. Cal Crutchlow (GBR/Ducati)    2:03.780 8. Bradley Smith (GBR/Yamaha)    2:03.800 9. Andrea Iannone (ITA/Ducati)    2:03.842 Argomenti motogp marc marquez valentino rossi Leggi i commenti I commenti dei lettori 
None Leggi i commenti I commenti dei lettori 
ROMA – "Era importante allungare ancora sul 3° posto ed è ancora più importante essere almeno due giorni, a -5″. Garcia crede ancora nello scudetto. La settima vittoria di fila dù fiducia al tecnico giallorosso malgrado la Juve appaia inarrivabile. "Ho visto una Roma alla grande e soprattutto un gioco di squadra, con occasioni da gol bellissime. Mi sono piaciuti tantissimo il secondo e il terzo gol, creati in maniera collettiva e per un allenatore questa è una grande soddisfazione". POSSIAMO FARE ANCHE MEGLIO  - Malgrado la prova superlativa, Garcia sa che la squadra può fare ancora meglio. "Possiamo evitare di prendere un gol come quello di stasera ed essere più continui  -  dice -. Ma nel compleso non posso che essere contento". Tra i protagonisti del 3-1 all'Atalanta Ljajic e Dodo', recentemente poco utilizzati. "Quando la squadra funziona ci sono delle scelte da fare, soprattutto tenere questi giocatori attenti, pronti. Ero sicuro stasera che la migliore Roma era in campo, chi è entrato aveva tanta voglia, ero sicuro della qualità del gioco di questa sera e dell'atteggiamento positivo di questa squadra". [[ge:rep-locali:repubblica:83454951]] TOLOI HA PERSONALITA'  - Tra i migliori anche Toloi per il quale Garcia spende parole d'elogio. "Già contro il Torino aveva fatto una grande gara, solo che Immobile aveva fatto un gol da Mondiale. Ha personalita', è capace di anticipare, di leggere bene l'azione, di essere forte sul piano tecnico e fisico, ha fatto interventi di classe". VORREI TENERE TUTTI L'ANNO PROSSIMO  - Toloi è a caccia di una riconferma come Ljajic e Dodò. Garcia rimanda ogni discorso a fine stagione: "Il sogno di un allenatore e', quando una squadra va bene, tenere la rosa tutta intera e migliorarla con acquisti. Sarebbe bello questo, ma non è tempo di parlarne, dobbiamo parlare con Sabatini e il presidente, lui sa la potenza economica della Roma l'anno prossimo. Mi auguro di non giocare la Champions tanto per giocarla, siamo la Roma e speriamo di avere la possibilità di costruire una squadra capace di non uscire ai gironi. Servirà tempo, neanche Roma si è fatta in un giorno...". Argomenti as roma serie a rudi garcia Leggi i commenti I commenti dei lettori 
ROMA - Non finisce mai di stupire la Liga. Il Barcellona perde clamorosamente a Granada, ed il Real Madrid ne approfitta per scavalcarlo in classifica. La squadra di Ancelotti, con il netto successo sull'Almeria (4-0) aggancia l'Atletico Madrid in vetta, ma i Colchoneros, che domenica giocano sul campo del Getafe, sono comunque avanti per gli scontri diretti. Partendo dal Barcellona, la squadra di Martino mostra di non aver smaltito l'eliminazione dalla Champions League perdendo 1-0 contro il Granada. Decisiva la rete di Yacine Brahimi al 16' del primo tempo in contropiede, ma anche le parate di Orestis Karnezis, che ha negato il gol tra gli altri a Messi e Neymar. Nessun problema invece per il Real Madrid contro l'Almeria. Finisce 4-0, gara indirizzata nel primo tempo da una reete di Di Maria. Nel secondo tempo raddoppia Bale con un sinistro raccivinato dopo combinazione sull'asse Benzema-Di maria. Il tris è di isco con una azione personale, chiude Morata con un tocco morbido ravvicinato su assist di Illarramendi. Non ha giocato l'infortunato Cristiano Ronaldo. Real Madrid e Barcellona si troveranno di fronte mercoledì prossimo nelal finale della Coppa del Re. RISULTATI 33^ GIORNATA VENERDI' Osasuna         - Valladolid         0-0 SABATO Celta Vigo      - Real Sociedad      2-2 Villarreal      - Levante            1-0 Granada         - Barcellona         1-0 Real Madrid     - Almeria 4-0 DOMENICA Real Betis      - Siviglia          ore 12 Valencia        - Elche             ore 17 Getafe          - Atletico Madrid   ore 19 Espanyol        - Rayo Vallecano    ore 21 LUNEDI' Athletic Bilbao - Malaga            ore 22 Argomenti liga barcellona fc calcio spagnolo real madrid Leggi i commenti I commenti dei lettori 
None Leggi i commenti I commenti dei lettori 
ROMA - Emozioni e spettacolo nella terza gara della semifinale scudetto tra Piacenza e Perugia. Alla fine vince la Copra 3-2 (25-12, 21-25, 25-19, 21-25, 15-13) che sfrutta il fattore campo e ritorna avanti due a uno nella serie. Di nuovo sotto rete, per gara quattro, mercoledì alle ore 20.30 in Umbria. Domenica si gioca l'altra semifinale tra Macerata e Modena con i marchigiani che possono chiudere il conto e raggiungere la finale. A Piacenza l'esperienza dei campioni di casa fa la differenza e aiuta a superare l'ostacolo Perugia. La Sir Safety si affida ad Atanasijevic in attacco e cambia spesso regista, Mitic e Paolucci si alternano, per dare continuità al proprio gioco. Gli umbri grazie a una buon reazione mentale e tanta freschezza fisica riescono a rientrare sempre nel match e giocarsi le proprie chance. E come spesso accade in questi casi basta una ricezione finale fatta con maggiore perfezione e una palla ben spedita sulla rete dal palleggiatore di casa De Cecco e sfruttata a dovere dalla classe di capitan Zlatanov (il giocatore con più punti realizzati nella storia della pallavolo) a far pendere l'ago della bilancia dalla parte di Piacenza. Nonostante tutto i padroni di casa hanno i loro problemi con Kaliberda out, Papi in campo con un problema fisico e Zlatanov, a lungo infortunato, che ritrova in fretta il ritmo partita ed è costretto dagli eventi a fare gli straordinari e trasformarsi in fretta nel migliore in campo. Il capitano realizza 24 punti (due ace e un muro), ben coadiuvato da un potente Simon che mette a terra 20 punti conditi da sei muri e tre ace. Ottime anche le percentuali di Fei autore di 11 punti con cinque muri e un ace. Proprio lo strapotere a muro è una delle tanti armi che Piacenza sfrutta meglio nei momenti cruciali. Con venti block vincenti di squadra, contro i sette di Perugia, la Copra prova a mettere il bavaglio agli attaccanti avversari. Dalla parte di Perugia, però, c'è il solito Atanasijvic: 31 punti (tre ace e un muro) e realizza con il 51 per cento. Petric (12 punti) un po' discontinuo e Vujevic (11 punti, due muri e un ace) sono gli altri atleti che danno fastidio ai vice campioni d'Italia. Primo set a senso unico con Piacenza perfetta e Perugia costretta ad arrendersi. Quando Zlatanov trasforma in punto ogni pallone che tocca e Simon dà sfoggio della sua impressionate potenza soprattutto al servizio, agli avversari rimane davvero poco da fare. In appena ventidue minuti la battuta della Copra fa danni nella ricezione avversaria. In casa Sir Safety non funziona il cambio palla e il regista Mitic non riesce a far girare il sestetto in attacco. L'allenatore Kovac cambia palleggiatore con l'ingresso di Paolucci ma la situazione è ormai compromessa. Nel secondo set Mitic e Paolucci si alternano nel guidare in campo Perugia. In avvio Piacenza rallenta con qualche errore di troppo e gli umbri ne approfittano. Per fermare l'emorragia di punti coach Monti cambia opposto con Vettori spedito in panchina a favore di Le Roux. Il francese ha un buon impatto sulla partita e, punto su punto, la Copra riavvicina Perugia. Il finale, però, premia Vujevic e compagni. Merito di un cambiopalla sistemato e numeri migliori in ogni fondamentale rispetto al parziale di apertura. Il muro aiuta la squadra umbra e sistemare le cose, Atanasijevic cresce e la Sir Safety pareggia il conto. Piacenza soffre solo nella prima parte del terzo set, poi il parziale si mette in discesa. Merito delle scelte di gioco di un ottimo De Cecco e della capacità del sestetto emiliano di mantenere alte le percentuali in ogni settore del campo. Bene la difesa di Marra che raccoglie diversi palloni, i muri e gli attacchi di Simon, i punti di Le Roux e la qualità di Papi. Perugia ha un sussulto con un turno al servizio di Atanasijevic (servito poco e male in attacco), ma non basta. Petric fatica molto nella fase offensiva e Perugia si inceppa. Per il resto monologo biancorosso e vantaggio meritato. Perugia rimane attaccata alla partita e nonostante qualche difficoltà conquista il quarto set e raggiunge il tie break. I ragazzi allenati da Kovac crescono in attacco, complice una brusca frenata degli uomini di casa che sembrano stanchi e pensano maggiormente a gestire. La partita si scalda e arrivano proteste da una parte e dall'altra, ma Piacenza continua a faticare a trovare il ritmo giusto, con Perugia ancora avanti. Dentro Vettori per Le Roux, ma ormai la frazione è segnata. Zlatanov al servizio rende meno pensate il passivo con un ace, poi Petric chiude. Quinto set emozionante e deciso dagli episodi finali con Simon e Zlatanov che piegano Perugia e lanciano Piacenza avanti nella serie. Domenica nell'altra semifinale Macerata si gioca in casa (nel PalaBendinelli di Osimo) il primo match ball, dopo le due vittorie nelle gare precedenti. Per Casa Modena l'ultima occasione per rientrare nella serie e sognare la rimonta. I canarini giocano alla pari con la Lube per lunghi tratti nelle due gare precedenti. Unico neo il finale di ogni set, in questa fase comanda la forza e la consistenza di Macerata. In dubbio Kovar (25 anni compiuti giovedì scorso) per il trauma distorsivo al ginocchio rimediato in Emilia in gara due. Al posto dello schiacciatore azzurro confermato Kurek, positiva la gara del polacco a Modena. Playoff scudetto semifinale Gara tre Copra Piacenza (2)-Sir Safety Perugia (1) 3-2 Domenica ore 18.30 Lube Macerata (2)-Casa Modena (0) (diretta RaiSport 2) *Tra parentesi il numero di vittorie nella serie Playoff quinto posto - Quarti di finale Gara due Domenica ore 18 Diatec Trentino-Andreoli Latina, Calzedonia Verona-Cmc Ravenna, Bre Lannutti Cuneo-Tonno Callipo Calabria Vibo Valentia, Altotevere Città di Castello-Exprivia Molfetta. Leggi i commenti I commenti dei lettori 
