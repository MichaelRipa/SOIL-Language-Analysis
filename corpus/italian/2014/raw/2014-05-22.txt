MILANO - Tresentosessanta metri quadrati per creare farine grezze e gallette, a partire dalla manioca oleifera, meglio conosciuta come "la pianta del miracolo". Il dono arriva diretto da Rotary International -  Distretti 2041 e 2042  -  ai contadini haitiani del comune di Torbeck, nella regione meridionale di Les Cayes. Il 16 maggio è stata inaugurata la prima unità di trasformazione realizzata, dopo tre anni di lavori e 1milione di euro di investimento, grazie al Progetto Pilota del Programma AQUAPLUS , ideato, appunto, da Rotary e sviluppato in stretta collaborazione con EXPO Milano 2015. Il tema dell'Esposizione Universale, "Nutrire il pianeta. Energia per la vita", è infatti perfettamente rispondente al programma con cui Rotary intende migliorare l'utilizzo delle risorse idriche per uso potabile e agricolo per gli abitanti di Haiti, la cui condizione, a quattro anni dal terremoto Sandy, resta estremamente precaria. In vista di Expo 2015. "Aquaplus è più di un semplice progetto per l'acqua potabile. Lo scopo formativo che lo caratterizza lo rende un elemento costitutivo fondamentale per EXPO 2015, occasione che Haiti utilizzerà per comunicare e arricchire il suo patrimonio. Un progetto che evolve nel tempo e che oggi trova nuova linfa nella creazione dell'unità di trasformazione" - ha spiegato il Commissario di Haiti per Expo 2015, Mexil Gladys. La supervisione della facoltà d'Agraria. L'unità di trasformazione per manioca sarà dotata di uffici, laboratori e programmi per assistenza tecnica e commerciale dedicati, al fine di incentivare la creazione e la commercializzazione di prodotti autoctoni, favorendo l'iniziativa lavorativa in cooperativa e la creazione di reddito per gli haitiani. In tal senso, basti pensare che a due anni dall'avvio di Aquaplus, il sistema idrico è completamente gestito dalla CAEPA, un'associazione di agricoltori locali che si occupa sia delle attività di manutenzione, sia della riscossione dei dazi. Fondamentale è la supervisione della Facoltà di Agraria dell'Università degli Studi di Milano e dell'Università di Notre Dame de Haiti. L'UNDH possiede, infatti, nel comune di Torbek quaranta ettari di terreno coltivato da una vera e propria azienda agricola (La Ferme) che si occupa della trasformazione di circa 100 tonnellate di tuberi di manioca all'anno. Aiuti concreti per la crescita. "Aver creato questa unità di trasformazione è una vittoria comune. Oggi, più che mai, è necessario che la comunità internazionale non abbandoni Haiti e che capisca che fare solidarietà significa mettere in atto aiuti concreti alla crescita delle popolazioni in difficoltà per assicurare a tutti un'esistenza dignitosa"  -  ha concluso PierMarco Romagnoli, Rotary Distretto 2041, Coordinatore e Capo Progetto Aquaplus. Aquaplus ha interessato circa 10mila persone: abitanti del luogo che sono stati motivati e coinvolti per portarli ad acquisire competenze agrozootechine che permetteranno di generare produzioni ad alto valore nutrizionale. Il completamento dell'unità di trasformazione  consentirà, infatti, di avviare un'ulteriore fase in collaborazione con il World Food Program e il Ministero delle Risorse Agricole di Haiti per studiare, sperimentare e produrre integratori nutrizionali basati su prodotti locali, come appunto la moringa oleifera.  Al Progetto Pilota hanno contribuito Partner quali la Facoltà di Agricoltura della Università degli Studi di Milano e le ONG AVSI e MLFN che hanno una consolidata e pluriennale presenza nella zona del progetto. Argomenti haiti acqua potabile 
ROMA - C’è un momento in cui Piazza del Popolo scoppia in un lungo e fragoroso  applauso: è quando Matteo Renzi avverte di lasciar stare Berlinguer e consiglia  a Grillo di "sciacquarsi la bocca" perché il fanatismo non può appropriarsi di  una storia che è quella del rigore morale, della sinistra progressista, della  tradizione operaia, in una parola di Enrico Berlinguer. Ma la piazza a sorpresa  applaude anche quando invita a smetterla "con la puzza sotto il naso"e a  conquistare gli elettori di destra: "Toglietevi la puzza sotto il naso. Noi  dobbiamo andarci a prendere i voti della destra". GLI ALTRI COMIZI: Berlusconi all'Eur / Grillo in piazza Duomo Fino a qualche mese fa, questo  appello avrebbe suscitato polemiche senza fine. Ora siamo in un’altra fase. Ora  il Pd deve vedersela con la marcia trionfale del populismo di Grillo. [[ge:rep-locali:repubblica:86905306]] Piazza del Popolo si riempie a fatica, e si svuota in fretta ( video ). Renzi è  incalzante, ottimista, convinto che "je famo...". Lo dice in romanesco,  ringrazia la città, la gente che non si fa scoraggiare né cede alle  provocazioni. In piazza scoppiano tafferugli, offese, insulti e qualche  spintone ( foto - video ) . Sono i comitati per la casa, qualche contestare in ordine sparso. E i  democratici reagiscono: volano calci e spintoni ( video ) . Devono intervenire le forze  dell’ordine. Alla fine i fermi saranno 40 e in terra verrà ritrovato un pugnale con una lunga lama. Roberto Giachetti,  vice presidente della Camera, che è lì in mezzo lo twitta subito. [[ge:rep-locali:repubblica:86905148]] I militanti dem sono inquieti: "Non se ne erano mai viste di  proteste quasi fin sotto il palco mentre il leader parla...". L’atmosfera è tesa, il clima di allarme. Renzi invita a non accettare  provocazioni ( video ). Ricorda che il Pd e il governo parlano delle proposte e non  urlano. Accanto allo slogan "La piazza è nostra, l’Europa è un sogno", lancia  bordate: "Nel Pd nessuno viene cacciato con un post sul blog...". Soprattutto  parla di legalità. Gli arresti e le inchieste di questi ultimi giorni sono  altrettanto ossigeno per l’antipolitica grillina. Il Pd e il premier fanno  fatica a prendere le distanze. Per questo Renzi rivedica: "Nessuno pensi di  poterci dare lezioni sulla legalità". Elenca i fatti: di avere chiamato Raffaele  Cantone alla guida dell'authority anticorruzione; che il Pd ha votato a favore  dell'arresto del suo deputato Francantonio Genovese perché "la legge è uguale  per tutti"; di avere introdotto il reato sul voto di scambio. "Noi non pensiamo  che l'onestà sia una bandiera da sventolare in campagna elettorale...". LEGGI / Renzi a Porta a porta: "Un successo 25-26 deputati. Pronti i dossier per cambiare l'Ue" È la  concretezza del fare che il premier sottolinea. Quindi gli 80 euro per i redditi  medio-bassi; le riforme in cantiere; le misure sul lavoro. Lancia anche un  hashtag: "Lo hanno trasformato in un derby. A chi dice che siamo senza speranza  noi rispondiamo con l'hashtag #senzapaura". Contro il fanatismo pentastellato, e  legge un brano di Berlinguer. Sul palco i candidati alle europee salgono solo alla fine, eccetto Simona  Bonafè la capolista nella circoscrizione Centro. Lorenzo Guerini il vice  segretario che arriva con l’altra vice Debora Serracchiani dà il suo pronostico:  "Vinciamo noi 32% contro il 26% dei grillini". Il premier è più cauto. Nelle ultime ore invita tutto il Pd a darsi da fare,  i militanti a convincere almeno un altro ad andare a votare "per l’Europa, per  l’Europa da cambiare, per i nostri figli". Sugli attacchi degli avversari  Berlusconi e Grillo ironizza: "In media siamo a un colpo di Stato ogni quattro  giorni...Grillo invece dice che dopo le europee andrà al Colle, forse per fare  una serenata a quel galantuomo di Napolitano a cui bisognerebbe fare un  monumento". Argomenti elezioni europee 2014 europee - euro e antieuro europa matteo renzi 
Le ultime battute della campagna elettorale per le Europee si infiammano sul tema della giustizia. Ad aprire il caso è il pubblico ministero Nino Di Matteo, l'animatore del pool che indaga sulla trattativa Stato-mafia: alla facoltà di Giurisprudenza, nel corso di un dibattito, bacchetta senza mezzi termini "il professore candidato alle elezioni" , così chiama Giovanni Fiandaca, senza mai citarlo. "Ci accusa di voler favorire carriere politiche  -  dice il magistrato  -  ma l'unica promettente carriera che vedo è quella sua. Le sole prospettive che si sono aperte ai magistrati sono danni alla carriera e minacce". E' una presa di posizione che arriva nel pieno della convention organizzata dal Pd per sostenere Fiandaca: al cinema Politeama c'è anche il ministro della Giustizia Andrea Orlando. E la polemica è subito aperta. Fiandaca dice: "Mi piacerebbe che si parlasse di certi temi, e anche della trattativa, senza più slogan, frasi fatte e strumentalizzazioni politiche". Anche lui non cita mai Di Matteo. Prosegue: "In questi ultimi mesi, la Sicilia ha dato uno spettacolo poco compatibile con un paese civile, anche a causa di certe persone". L'affondo arriva pochi minuti dopo: "Purtroppo  -  dice Fiandaca  -  nell'ultimo ventennio il potere giudiziario ha condizionaro la politica e ristretto i suoi spazi di intervento". Il candidato del Pd ribadisce di essere "contro ogni forma di populismo politico e penale, che avvelena il dibattito pubblico". I toni sulla magistratura diventano severi. Ci prova il ministro della Giustizia a gettare acqua sul fuoco della polemica, azzardando addirittura una battuta: "Su tutto sono d'accordo con Giovanni Fiandaca, ma su una cosa non proprio". E in sala cala il gelo. E' proprio il dibattito sulla magistratura. Dice il ministro: "Io non credo che la politica abbia perso autonomia per una esondazione della magistratura. Piuttosto, la politica ha lasciato fin troppi spazi vacanti". Fiandaca interviene: "Non ho mai parlato di esondazione della magistratura, la questione è più complessa". E il botta e risposta finisce lì. Orlando manda un messaggio di unità: "La lotta ai boss non può diventare terreno di scontro politico. In passato l'Italia ha fatto passi avanti quando c'è stata unità tra i partiti. Oggi ci sono le condizioni per ottenere questa unità senza aspettare eventi luttuosi come accaduto in passato". Il tema della giustizia resta centrale nel finale di campagna elettorale. Fiandaca ribadisce che "bisogna puntare su un'antimafia autentica, e non fatta a parole". Sottolinea come centrale il nodo "imprese-mafia": "Bisogna avere strumenti nuovi per disinquinare le imprese e restituirle ai lavoratori". Poi, affronta il tema della vivibilità nelle carceri ("Questione drammatica, il Pd deve farsene carico in modo più attivo"), e la questione della giustizia civile. Ci sono tanti avvocati ad ascoltarlo. Al Politeama sono arrivati i presidenti dei consigli dell'Ordine dei legali di Palermo, Catania, Messina e Caltanissetta. E irrompono grandi applausi quando Fiandaca dice: "Bisogna riequilibrare i rapporti di forza dell'avvocatura con la magistratura". Il candidato del Pd incassa anche il videomessaggio di sostegno di Bendetta Tobagi, giornalista e scrittrice. In prima fila, in sala, ci sono Ettore Artioli, Costantino Garraffa. Poco dietro, L'ex senatore Carlo Vizzini. E poi i direttori delle carceri Malaspina e Pagliarelli, diversi docenti universitari, molti studenti. "Se mi eleggete - dice Fiandaca - farò il politico, non il professore". Accanto a lui, Caterina Chinnici, capolista del Pd per le Europee. Annuncia che si impegnerà per creare una procura europea antimafia. Argomenti elezioni europee 2014 trattativa stato-mafia sicilia 
GINEVRA - Un'associazione svizzera di Assistenza al suicidio ha deciso di estendere il suo aiuto anche alle persone anziane malate che non sono in fase terminale ma che desiderano comunque mettere fine ai loro giorni. Exit a.D.M.D., Che opera nella Svizzera francese, ha preso questa decisione nel corso della sua assemblea generale ad aprile. Le due associazioni gemelle che operano in Svizzera tedesca e italiana dovrebbero ricalcare gli stessi passi nei prossimi giorni. "Noi aiutiamo le persone malate che decidono di preferire una qualità della vita piuttosto che una quantità di sopravvivenza di pessima qualità", ha spiegato il dottor jerome. "Si tratta di quelle persone anziane che sono malate, che magari non hanno una malattia mortale a breve termine, ma che patiscono delle sofferenze". Exit a.D.M.D., che assiste solo persone residenti in Svizzera, ha aiutato a morire 155 persone nel 2013, essenzialmente malati di tumore. Exit della svizzera tedesca ha accompagnato alla morte altre 459 persone lo scorso anno. Argomenti eutanasia svizzera malati terminali qualità della vita 
MILANO - "Siamo milioni, è finita per gli altri. Saremo cattivissimi, ma senza violenza". Mentre Renzi infiamma Piazza del Popolo e Berlusconi parla ai suoi all'Eur , a Roma, Beppe Grillo fa lo stesso a Milano, in Piazza Duomo. E utilizza i suoi soliti toni, tra numerosi "vaffanculo" - più frequenti del solito, come i vecchi tempi -, fischi e urla contro Napolitano e irresistibili cori d'antan quale "Tutti a casa". Grillo si è detto certo che il M5S vincerà con il "96 per cento dei voti" - altro mantra. E domani ultimo atto in Piazza San Giovanni a Roma. Dove salirà sul palco anche il guru del Movimento, Gianroberto Casaleggio. Contro Napolitano. Grillo, come al solito, ha attaccato tutto e tutti: "l'ebetino" Renzi ("non c'era nessuno in piazza a Roma, avete visto?"), il "pregiudicato" Berlusconi e il presidente della Repubblica Napolitano, del quale ha chiesto nuovamente le dimissioni, tra urla e cori della piazza contro il Presidente. "Io inorridisco quando Napolitano riceve un condannato in via definitiva con i corazzieri", ha accusato il leader M5S, riferendosi a Berlusconi. "Ma che Stato è?". "80 euro vergognosi". "Col lavoro ci hanno ricattato negli ultimi trent'anni", ha continuato Grillo. "Il reddito non è un obolo, non sono 80 euro, una vergogna". Tra le altre cose, il leader 5 Stelle ha annunciato, qualora un giorno il M5S dovesse andare al governo, un obiettivo: energia italiana interamente generata da fonti rinnovabili entro il 2020. Obiettivo oggettivamente molto difficile, visto che la potente Germania, che ha già legiferato in tal senso, ha già dichiarato che non riuscirà nella rivoluzione verde prima del 2026. [[ge:rep-locali:rep-milano:86900080]] "Papa Francesco ci ha copiato". Grillo è tornato a parlare anche di Berlinguer, cosa per la quale è stato duramente attaccato dal premier Matteo Renzi ("sciacquati la bocca", le parole del segretario Pd): "Il sogno di Berlinguer sta continuando con noi", ha detto il leader M5S, "il comunismo è finito perché è stato applicato male. L'unico capitalismo che funziona è quello cinese, perché ci sono i maoisti. E' finita. Sta succedendo qualcosa di diverso". Altro altissimo paragone: "Papa Francesco ci ha copiato il programma, dovrebbe venire con noi sul palco". E poi: "Noi dobbiamo diventare lo Stato, i cittadini devono entrare nello Stato, senza intermediazione. Questo è il grande progetto del Movimento". [[ge:rep-locali:repubblica:86905753]] Fo: "Sì al populismo". Durante il comizio di Grillo, ha parlato lungamente anche Dario Fo, premio Nobel della Letteratura, da tempo sostenitore del Movimento 5 Stelle e indicato da Grillo come un possibile e "straordinario" ministro della Cultura. Fo, tra le altre cose, ha tessuto grandi lodi per il populismo, contro cui anche Napolitano aveva lanciato un allarmato monito nelle ultime ore: "Che vuol dire populismo? Nemmeno i nostri oppositori lo sanno. Populismo è migliorare la conoscenza e la cultura del popolo". "Evasione fiscale è anche sopravvivenza". Altri temi in ordine sparso, sempre ricorrenti negli ultimi comizi: reddito di cittadinanza per tutti, referendum sull'euro ("Costituzionale? Non costituzionale? Lo faremo uguale", ha tuonato Grillo), "o noi o loro", "vinciamo noi", abolizione di fiscal compact ed Equitalia ("l'evasione fiscale è anche sopravvivenza"). E, infine, un duro attacco a Martin Schulz, il candidato socialista alle elezioni europee per la carica di presidente della Commissione: "Zerbino, fai una campagna vergognosa per il Pd e offendi un movimento come il nostro, offendi 10 milioni di persone, ma chi cazzo sei Schulz?". Per concludere, a tema: "Apriremo il Parlamento europeo come una scatoletta di wurstel". Fico contro Grillo. Intanto, mentre la campagna elettorale giunge al termine, un grave episodio di violenza era stato denunciato in mattinata dal tesoriere cittadino  del M5s, Roberto Bertolani, il quale ha affermato di essere stato  picchiato, due giorni fa, mentre stava distribuendo dei volantini  elettorali. E nel pomeriggio era arrivata a sorpresa la voce di Roberto Fico, pentastellato alla guida della Commissione di Vigilanza Rai, che aveva preso parzialmente le distanze dalle ultime dichiarazioni di Beppe Grillo, sui processi sul web a giornalisti, politici e imprenditori dopo le europee. "Gli unici a fare i processi sono i magistrati dal punto di vista giudiziario". Fico aveva bacchettato il comico genovese anche sulla sua confessione di non pagare il canone Rai da tre anni: "Il canone va pagato". LO SPECIALE SULLE ELEZIONI EUROPEE 2014 Argomenti elezioni europee 2014 europee - euro e antieuro movimento cinque stelle - m5s roberto fico beppe grillo Leggi i commenti I commenti dei lettori 
ROMA – Roma si ripete. Passa per la seconda volta in due giorni a Cucciago e, in pratica, ipoteca le semifinali play-off. Mai sconfitta in casa in regular season, Cantù ha perso ancora sul filo di lana per 62-64 e ora avrà bisogno di un miracolo per andare avanti nella serie visto che è sotto 0-2 e deve giocare due sfide in trasferta. Ristabilisce, invece, la parità Siena che rimedia al ko di martedì sera superando per 88-84 in gara-2 Reggio Emilia. Le gare-3 sono in programma sabato sera a campi invertiti. CANTU’-ROMA 62-64 (19-22; 39-39; 52-52) Con un’altra prova perfetta, Roma vince il braccio di ferro con Cantù e mette un’ipoteca sulle semifinali play-off. Ora le basterà vincere una delle due prossime partite in casa per chiudere la serie. La vittoria porta la firma di Hosley e Mbakwe che, oltre a risultare i migliori realizzatori della propria squadra (16 e 15 punti a testa), sono stati protagonisti del rovente finale. Il primo realizzando il canestro della vittoria, il secondo andando a prendere il rimbalzo decisivo sul tiro della disperazione fallito da Uter. Ai brianzoli non sono bastati i 17 punti di Ragland e i 14 di Aradori per pareggiare i conti. La squadra di Dalmonte si è rivelata più efficace sotto le plance e più concreta nei momenti importanti. La gara è stato un serratissimo testa a testa dall’inizio alla fine. Nel minuto finale, Hosley ha realizzato il 62-64 quindi protagonista, nel bene e nel male è diventato Goss che prima ha recuperato e poi ha perso due palloni. Cantù, però, non ne ha approfittato sbagliando una tripla con Ragland e, all’ultimo secondo, la palla per il supplementare con Uter. E così ride ancora Roma. Cantu’: Abass 2, Uter 10, Rullo ne, Leunen 0, Jenkins 5, Buva 3, Marconato 0, Ragland 17, Aradori 14, Cusin 0, Gentile 11. All.: Sacripanti. Roma: Goss 4, Jones 8, Reali ne, Tonolli ne, Righetti ne, D’Ercole 3, Hosley 16, Mayo 7, Baron 6, Moraschini 3, Mbakwe 15, Kanacevic 2. All: Dalmonte. Arbitri: Baldini, Sabetta, Aronne. Note – Tiri liberi: Cantu’ 15/18; Roma 9/11. Tiri da tre: Cantu’ 7/24; Roma 5/13. Rimbalzi: Cantu’ 27; Roma: 32. Usciti per 5 falli: nessuno. Spettatori: 3200. SIENA-REGGIO EMILIA 88-84 (25-15, 47-32, 64-45) Siena reagisce con orgoglio allo schiaffo subito in gara-1 da Reggio Emilia e pareggia il conto nella serie dei quarti play-off. In casa Montepaschi hanno brillato soprattutto Green (20 punti) e Carter (17) mentre a Reggio non sono serviti i 20 punti di White e i 16 di Bell e Silins. E’ stata una partita comandata fin dall’inizio da parte dei padroni di casa che solo nel finale hanno sofferto il tentativo di rimonta ospite. Hunter, poi uscito per infortunio, firma il 15-5 al 4′, poi Ortner allunga per il 24-13 al 9′. Reggio non e’ precisa come martedì sera, Siena invece gioca in modo molto piu’ fluido e al 17′ e’ avanti di 15 lunghezze (38-23). Il vantaggio si mantiene costante, toccando anche il +21 (55-34) al 24′ dopo la tripla messa a segno da Green. Nel quarto periodo, sfruttando la grinta di un mai domo Silins, la Grissin Bon si riavvicina tornando prima a -6 (69-63 al 36′), poi a -3 (80-77), infine per due volte a -2 (84-82 e 86-84). Siena, però, non trema e grazie alla freddezza dalla lunetta di Carter e Haynes porta a casa la vittoria. Ora la serie si sposta a Reggio Emilia: sabato e lunedi’ sono in programma la terza e la quarta sfida. Siena: Viggiano 2, Hunter 4, Cournooh 2, Haynes 12, Carter 17, Janning 5, Ress 7, Ortner 9, Nelson 10, Udom ne, Nasello ne, Green 20. All. Crespi. Reggio Emilia: White 20, Filloy 10, Gigli 3, Brunner 6, Antonutti, Bell 16, Frassineti ne, Kaukenas 5, Cervi 4, Silins 16, Pini, Cinciarini 4. All. Menetti Arbitri: Mazzoni, Chiari, Biggi. Note – Tiri liberi: Siena 25/32, Reggio Emilia 16/20. Tiri da tre: Siena 9/19, Reggio Emilia 10/24. Usciti per falli: White (Reggio Emilia) al 39’55″. Fallo tecnico alla panchina di Reggio Emilia al 11’23″. Rimbalzi: Siena 33, Reggio Emilia 25. Spettatori: 4000 circa. Argomenti basket serie a basket play off 2014 virtus roma cantù basket montepaschi siena reggio emilia basket Leggi i commenti I commenti dei lettori 
None Leggi i commenti I commenti dei lettori 
