CASTELLAMMARE DI STABIA – Il Palermo fa la voce grossa a Castellammare e porta a casa tre punti importantissimi che lo proiettano sempre più verso la serie A, a +7 dall’Empoli secondo. Non c’è stata storia al Menti. Troppo il divario tecnico tra le due squadre. La capolista ha impiegato appena 14’ per mettere al sicuro il successo. Poi si è limitata a gestire la sterile replica di una Juve Stabia sempre più rassegnata alla quasi inevitabile retrocessione. BOLZONI, SERATA DA PROTAGONISTA – Il protagonista della serata è stato Bolzoni, autore di una doppietta decisiva. L’ex centrocampista del Siena ha sbloccato il risultato al 4’ con un colpo di testa ravvicinato su cross dalla sinistra di Lazaar, poi, 10’ dopo, si è ripetuto con un sinistro da due passi in mischia. La partita avrebbe, però, potuto prendere una piega ben diversa se, dopo appena 2’, Sowe, lanciato solo davanti a Sorrentino, avesse inquadrato lo specchio della porta. MARESCA SBAGLIA UN RIGORE – Il Palermo ha ringraziato e, a poco a poco ha dilagato. Prima del raddoppio era andato vicino allo 0-2 già Lazaar con un colpo di testa terminato a fil di palo. Poi, al 23’, è stato Maresca a sciupare il tris facendosi parare da Benassi un rigore concesso dall’arbitro Fabbri per un fallo di Parigini su Stefanovic. VAZQUEZ CALA IL TRIS – Lo 0-3 è stato, comunque, solo rimandato di qualche minuto: a siglarlo, al 33’, ha pensato Vazquez con un preciso sinistro nell’angolo dal limite su sponda di Dybala. Da quel momento in poi si è giocato per onor di firma con i rosanero che hanno mantenuto saldamente il controllo del gioco senza infierire e con le vespe incapaci di abbozzare una reazione degna di nota. Argomenti serie b palermo calcio Leggi i commenti I commenti dei lettori 
Palermo corsaro a Castellammare di Stabia. I rosanero si impongono per 3-0 chiudendo la partita già nel primo tempo. A decidere la gara le reti di Bolzoni, autore di una doppietta, e Vazquez. Bastano pochi minuti alla squadra di Iachini per dare l’indirizzo giusto alla partita e portare a casa un successo importantissimo su un campo difficile. L’unico brivido per Sorrentino arriva in avvio con un errato retropassaggio di Maresca che lancia Sowe. Il tiro del numero 16 stabiese però termina a lato. Poi è solo Palermo. Dybala controlla la sfera al limite dell'area e serve sulla sinistra Vazquez, il "Mudo", scattato sul filo del fuorigioco, crossa per Bolzoni che anticipa Liviero e firma di testa il suo primo gol in rosanero. Il raddoppio arriva poco dopo: Bolzoni, ancora lui, indossa i panni dell'attaccante al 14' e risolve una mischia in area originata da una punizione di Dybala dalla destra. L’occasione per portarsi sul 3-0 arriva al 23': l'arbitro Fabbri indica infatti il dischetto per un contatto in area stabiese fra Parigini e Stevanovic. Dagli undici metri, però, Maresca si fa parare la conclusione. Il terzo gol è solo rinviato al 33': scambio tutto argentino tra Dybala e Vazquez che sistema il pallone proprio all’angolino basso alla destra di Benassi. Da questo momento in poi è solo normale amministrazione con il ritorno in campo di Belotti dopo l’infortunio del 26 dicembre a mettere il sigillo su una serata perfetta. Con la vittoria di stasera il Palermo vola a più sette sull’Empoli, sua diretta inseguitrice, e cosa più importante, a otto sulla terza piazza occupata in questo momento dal Latina. 
None Leggi i commenti I commenti dei lettori 
None Leggi i commenti I commenti dei lettori 
Un tunisino di 47 anni è stato trovato morto questa sera in un'abitazione di via Bonacchi nel quartiere di San Fruttuoso. L'uomo si è impiccato. Il corpo era in avanzato stato di decomposizione e secondo il medico legale, il decesso risalirebbe ad almeno un mese fa. Accanto al cadavere i carabinieri hanno rinvenuto una ricevuta di un pignoramento del tribunale di Genova risalente all'ottobre scorso e una serie di fatture non pagate. Una circostanza che porta gli investigatori a ipotizzare che lo straniero, titolare di una piccola ditta edile, si sia tolto la vita per problemi economici. Sul tavolo della cucina i militari hanno anche trovato circa 1700 euro in contanti e un messaggio scritto con calligrafia incerta in cui si diceva di "utilizzare la somma per il saldo della carta di credito". Parenti e amici dell'uomo ascoltati dai militari hanno confermato che lo stesso aveva difficoltà economiche ma che era anche in crisi per la fine della storia d'amore con una donna italiana con la quale si era sposato e aveva avuto dei bambini. L'allarme è scattato questa sera quando alcuni residenti della zona hanno allertato i carabinieri dicendo di "non vedere da tempo lo straniero" e di "sentire uno strano uscire dal suo appartamento". Il magistrato di turno ha disposto il trasferimento della salma all'istituto di medicina legale. Argomenti genova 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
