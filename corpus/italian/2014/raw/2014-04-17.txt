None Leggi i commenti I commenti dei lettori 
None Leggi i commenti I commenti dei lettori 
RIETI – Nella memoria di Manlio Scopigno, epico allenatore del Cagliari campione d’Italia, è partita a Rieti la 22a edizione di un torneo divenuto riferimento tra i più importanti per la categoria Allievi: tanti anni di talenti puri e grezzi, naturali e da lavorare, tutti accomunati prima di spiccare il volo – e come capita in queste rassegne che profumano di futuro – dall’erba verde dello stadio, qui intitolato proprio a Scopigno. Il Milan di Pippo Inzaghi, poi passato in Primavera in questa stagione, aveva trionfato 12 mesi fa: oggi è invece la Roma di Muzzi, vera macchina da vittorie ed unica squadra tra campionato Primavera e Allievi Nazionali A e B a non avere mai perso, la favorita numero 1. Ve lo racconteremo, oltre che con le immagini di gol e partite, attraverso curiosità ed approfondimenti: dal punto di vista sportivo, come ovvio visto il percorso dei giallorossi, il tema forte è quello già esposto sopra. Ma una figura come quella di Scopigno, personaggio vero anche fuori dal campo e dalla panchina – in anni dominati soprattutto dal derby di Milano trasportato ai massimi livelli da Rocco ed Herrera – merita anche qualche ulteriore “chicca”. E vista la presenza del Cagliari qui a Rieti, ce lo faremo spiegare magari proprio dai nipoti calcistici di quel Gigi Riva che con lui trionfò nel 1970. Per unire passato e futuro nel modo migliore e più semplice, attraverso il gioco più bello del mondo. CLICCA QUI per IL VIDEO "SCOPIGNO CUP 2014 - INTRO" Argomenti under Leggi i commenti I commenti dei lettori 
ROMA – Il Latina sogna la serie A: espugna (0-1) Bari e sale da solo al 2° posto scavalcando l’Empoli, sconfitto (2-1) in pieno recupero a Lanciano. Mentre il Palermo vola verso la promozione piegando (1-0) anche la Reggina, brilla il Crotone che resta a -2 dal 2° posto superando nel finale (3-2) il Varese. Cade il Cesena (1-0 a Cittadella), sale lo Spezia che aggancia il Siena al 6° posto vincendo (1-0) lo scontro diretto. Modena e Avellino concludono in parità, con identico risultato (2-2) i derby con Carpi e Juve Stabia, male il Trapani che scivola (3-1) anche a Novara. Brutta battuta d’arresto, infine, per Pescara e Brescia che scivolano a -5 dall’8° posto, battuti da Trapani (1-0) e Padova (1-3). BARI-LATINA 0-1 Un Latina cinico espugna Bari e sale al 2° posto. Decide la sfida al 14’ un destro da 25 mt di Bruno che s’insacca a fil di palo. Ai pugliesi non basta oltre un’ora di attacchi per pareggiare. Le migliori occasioni per segnare l’1-1 le hanno Nadarevic e Polenta che, però, non riescono a superare Iacobucci. [[ge:rep-locali:repubblica:83916336]] VIRTUS LANCIANO-EMPOLI 2-1 L’Empoli cade in pieno recupero a Lanciano e cede il 2° posto al Latina. Eppure la gara si mette nel migliore dei modi per gli azzurri che sbloccano il risultato al 4’ con una strepitosa azione solitaria di Hysaj. Il terzino azzurro si accentra da sinistra, salta in dribbling due uomini e infila l’incrocio con un preciso destro. Il Lanciano non ci sta e al 51’ pareggia con Falcinelli che si fa perdonare per due clamorose palle-gol sciupate nel primo tempo infilando l’angolo con un preciso sinistro in diagonale dal limite su sponda di Di Cecco. I frentani insistono e proprio al 92’ trovano la rete da 3 punti con Mammarella che infila l’incrocio con una magistrale punizione dal limite. PALERMO-REGGINA 1-0 Il Palermo prosegue la sua marcia trionfale verso la A battendo anche la Reggina. Dopo un’occasione per parte (Vazquez e Sbaffo) ci pensa Dybala a siglare (29’) il gol-vittoria riprendendo un tiro di Bolzoni respinto da un difensore amaranto. Nella ripresa la Reggina ci prova ma si espone al contropiede dei padroni di casa che vanno vicinissimi al raddoppio almeno in due circostanze con Dybala e Barreto. CROTONE-VARESE 3-2 Il Crotone supera nel finale il Varese e continua a sognare il 2° posto. Gara tutta in salita per i rossoblu che vengono sorpresi in contropiede al 10’ da Pavoletti che anticipa con un pallonetto dal limite Gomis in uscita. Il Crotone non si scompone e, dopo un’occasione sciupata da Del Prete, pareggia (15’) con un bel sinistro a giro9 dal limite di Giannone. Gli uomini di Drago insistono, impensieriscono Bressan con Galardo, Mazzotta e Cataldi e al 53’ trovano il meritato 2-1: lo sigla lo stesso Castaldi di testa raccogliendo un cross dalla sinistra di Bidaoui. Sembra finita. Tanto più che al 59’ il Varese resta in 10 per l’espulsione, per somma di ammonizioni, di Damonte. Il Crotone, però, non chiude i conti con Giannone (2) e al 70’ viene beffato ancora da Pavoletti che anticipa tutti di coscia su un angolo dalla destra di Di Roberto. Drago tenta il tutto per tutto lanciando nella mischia Diop e Bernardeschi e i due confezionano il gol vittoria. Il primo si fa atterrare in area all’84’ da Blasi (espulso) e si procura il rigore che il secondo trasforma con freddezza. Nel finale l’unico brivido è rappresentato dall’auto-palo di Ely su cross di Del Prete. [[ge:rep-locali:repubblica:83916243]] CITTADELLA-CESENA 1-0 Il Cesena inciampa a Cittadella e perde una buona occasione per restare agganciato al treno per il 2° posto. Sul risultato pesa l’espulsione incassata all’11’ da Volta, reo di un fallo ai danni di Coralli lanciato a rete. In superiorità numerica i veneti prendono coraggio e dopo aver fallito il bersaglio con Scaglia, Surraco e Rigoni passano (56’) con un perfetto colpo di testa in tuffo di Coralli su cross dalla trequarti destra di Surraco. Al 66’ le due squadre tornano in 10 contro 10 per l’espulsione di Colombo ma la parità numerica dura poco visto che l’arbitro Abbattista all’82’ manda via anzitempo dal campo Garritano per somma di ammonizioni. Sebbene in 9, il Cesena ci prova ma non è fortunato: all’89’ è la traversa a negare l’1-1 a Marilungo. SPEZIA-SIENA 1-0 Lo Spezia piega nel finale il Siena e lo aggancia 6° posto. Gara combattuta ed equilibrata al Picco. Dopo un’occasione per parte nel primo tempo (Rosina e Giannetti), i toscani mancano il vantaggio con Rosseti. E’ più preciso, sul fronte opposto, Bellomo che indovina il jolly da 3 punti all’83’ infilando nell’angolo un bel destro a giro da 25 mt. Il Siena si riversa rabbiosamente in avanti ma fallisce con Rosina la palla del pareggio. TERNANA-PESCARA 1-0 Il Pescara cade a Terni e vede allontanarsi il treno play-off. Gli abruzzesi fanno la partita, sfiorano il bersaglio con Brugman e Salviato ma al primo affondo dei padroni di casa (36’) vanno sotto. Il gol porta la firma di Maiello che ruba palla a centrocampo, arriva fino al limite e scarica un gran sinistro sotto l’incrocio. Il Pescara si vede negare un netto rigore per un fallo di mano volontario in area di Rispoli e a farne le spese è Cosmi che viene espulso. Nella ripresa la replica del Pescara è sterile e per i rossoverdi è un gioco da ragazzi portare a casa tre punti pesanti in chiave salvezza. CARPI-MODENA 2-2 Il Carpi pareggia in pieno recupero il derby con il Modena e compie un altro piccolo passo verso la salvezza. Il derby prende subito una piega ben precisa: al 7’ Concas riceve palla in area sulla sinistra e, spalle alla porta, fa partire uno strano tiro-cross parabolico d’esterno destro che scavalca Pinsoglio. I padroni di casa mancano il 2-0 con Memushaj e rianimano i canarini che, nel giro di 7’, ribaltano il risultato con due alci piazzati. Al 55’ pareggia Babacar con una perfetta punizione a giro da 25 mt. Al 62’ lo imita Garofalo che infila sotto la traversa una punizione dal vertice destro dell’area. Il Carpi non ci sta e proprio al 93’ trova la rete del 2-2 con una bella girata di destro in area di Romagnoli su sponda di Lollo. [[ge:rep-locali:repubblica:83916342]] JUVE STABIA-AVELLINO 2-2 L’Avellino si salva in extremis a Castellammare e resta agganciato al treno play-off. Le vespe tirano fuori l’orgoglio e sbloccano il risultato dopo appena 1’ con un bel destro in girata di Caserta su assist dalla destra di Doukara. L’Avellino replica con veemenza e pareggia al 45’ con un destro ravvicinato di Castaldo su sponda di Fabbro. La Juve Stabia riprende il comando delle operazioni nella ripresa e al 74’ torna avanti con uno scatenato Caserta che, al terzo tentativo, fa centro con un previsto sinistro dal limite su altro assist di Doukara. L’Avellino si riversa in avanti e all’87’ pareggia con un colpo di testa ravvicinato di Galabinov su cross dalla destra di Arini. NOVARA-TRAPANI 3-1 Il Novara travolge il Trapani e avvicina il Varese, ora distante solo 4 punti. Gli azzurri impiegano 3’ per sbloccare il risultato. Ci pensa Ludi, lesto a riprendere una corta respinta di Nordi su colpo di testa di Manconi. Il Trapani accusa il colpo e, al 24’ subisce il 2-0, opera dello stesso Manconi che, smarcato in area da Sansovini, batte Nordi con un preciso sinistro sotto la traversa. Al 25’ il Trapani resta in 10 per l’espulsione di pacilli per somma di ammonizioni ma prova comunque a riaprire la partita fallendo una buona occasione con Mancosu. Il Novara controlla e all’83’ cala il tris con un colpo di testa di Rigoni, lesto a riprendere una corta respinta di Nordi su tiro di Gonzalez. Il Trapani tira fuori l’orgoglio e al 93’ riesce almeno a ridurre le distanze con un gran sinistro da fuori di Nizzetto. BRESCIA-PADOVA 1-3 Il Padova espugna Brescia in rimonta e continua a sperare nella salvezza. La gara si mette subito in salita per i veneti: Carini affonda in area Caracciolo che dopo 2’ rgala ai lombardi l’1-0 dal dischetto. Il Padova non s’abbatte e già al 7’ pareggia con una splendida girata di destro sotto l’incrocio di Melchiorri su cross dalla trequarti destra di Jelenic. Sulle ali dell’entusiasmo la squadra di Serena, colpisce un palo con Pasquato e in pieno recupero di tempo ribalta la situazione con un sinistro dagli 11 mt di Jelenic, smarcato in area da Vantaggiato. Il Brescia si sbilancia e al 67’ viene punito definitivamente in contropiede da Pasquato che insacca a porta vuota su assist dalla destra di Melchiorri. Argomenti serie b palermo calcio empoli calcio latina calcio Leggi i commenti I commenti dei lettori 
None Leggi i commenti I commenti dei lettori 
