None Leggi i commenti I commenti dei lettori 
NEW YORK - I primi tre mesi del 2014 sono stato un periodo d'oro per Apple e Facebook, che hanno fatto segnare ricavi oltre le attese. Nel primo trimestre, i ricavi della compagnia di Cupertino hanno raggiunto i 45,5 miliardi di dollari, con 10,2 miliardi di utili. Le vendite di iPhone nel secondo trimestre fiscale hanno raggiunto quota 43,72 milioni .Apple ha inoltre fatto sapere di avere deciso un aumento di 30 miliardi di dollari nel proprio programma di buyback azionario, cifra che si aggiunge ai 60 miliardi precedentemente annunciati. Boom anche per i ricavi di Menlo Park, più alti delle attese: 2,5 miliardi di dollari, in crescita del 72% rispetto ad un anno prima e contro i 2,36 miliardi attesi in media dagli analisti. A trainare il giro d'affari, il successo della raccolta pubblicitaria su dispositivi mobili che ha rappresentato il 59% dei ricavi nel primo trimestre contro il 30% dello stesso periodo di un anno fa. Nel trimestre, gli utili risultano pari a 642 milioni di dollari contro i 219 milioni nello stesso periodo di un anno fa. Facebook ha inoltre annunciato le dimissioni del direttore finanziario David Ebersman che lascerà la società a settembre. Sarà sostituito da David Wehner, attuale vice presidente per la corportate finance e il business planning. Il social network ha infine reso noto che gli utenti mensili hanno raggiunto quota 1,28 miliardi il 31 marzo, di cui 1,01 miliardi attraverso dispositivi mobili come smartphones e tablets. I conti trimestrali sono stati resi noti alla chiusura di Wall Street. Anche Zynga ha diffuso i propri conti: calo del 36% dei ricavi, a 168 milioni, ma meglio di quanto previsto dagli analisti. Argomenti facebook apple trimestrali zynga 
None Leggi i commenti I commenti dei lettori 
None Leggi i commenti I commenti dei lettori 
Gli insulti ai marocchini uccisi la scorsa settimana a Torino offendono "tutta la città, da sempre antirazzista e da anni multietnica". E' un passaggio della lettera che la comunità marocchina piemontese ha scritto al presidente della Repubblica, Giorgio Napolitano. Il riferimento è agli insulti rivolti ai due parcheggiatori abusivi accoltellati in strada da un consigliere di circoscrizione, Mario Brescia, che si è poi scusato. "Mi chiedo come possa una persona riferirsi alla comunità marocchina come escremento - si legge nella lettera al Capo dello Stato - ma soprattutto come è possibile che ricoprendo un ruolo politico si possa arrivare a giocare sulla morte di persone che in questo momento hanno i familiari a terra, disperati, increduli per quello che è successo. Nessuna campagna elettorale potrà mai giustificare un simile linguaggio. Le scuse sono state pubblicate, ma ormai non basta, non bastano più le scuse, ognuno si assuma le proprie responsabilità, chi commette errori simili, dovrebbe dimettersi, non è degno di rappresentare una circoscrizione". Argomenti torino 
MADRID – "Abbiamo dominato e sofferto poco, ma hanno vinto loro". Pep Guardiola non nasconde tutta la sua amarezza per il risultato della sfida d'andata con il Real. Il tecnico del Bayern accetta il risultato ("Il risultato non si giudica") ma si dice comunque contento della prestazione dei suoi: "Avevo chiesto coraggio alla mia squadra perché non è facile giocare al Bernabeu. Ma abbiamo giocato e tenuto palla in un ambiente difficile e questo mi onorgoglisce. Certo, non segnare fuori casa ti penalizza. Ma abbiamo creato molto e questo mi fa stare tranquillo in vista del ritorno". REAL FORTISSIMO IN CONTROPIEDE  - Guardiola sa che dovrà fare particolare attenzione al contropiede del Real a Monaco: "Loro sono la squadra più forte del mondo quando ti aspettano e poi ti puniscono di rimessa. Stasera lo hanno dimostrato. Hanno gamba e forza per far male. Dovremo fare una grande gara tra 6 giorni, senza commettere errori". [[ge:rep-locali:repubblica:84303613]] Argomenti bayern monaco champions league pep guardiola Leggi i commenti I commenti dei lettori 
MADRID  - "Resta tutto aperto". Carlo Ancelotti non si siede sugli allori dopo il bel successo sul Bayern. Sa che la strada verso la finale è ancora lunga. "Abbiamo conquistato solo un piccolo vantaggio ma sappiamo che tra una settimana ci attende una gara difficilissima. Solo se metteremo in campo coraggio e personalità riusciremo a passare. Dovremo difendere con il coltello tra i denti. Sarà fondamentale il sacrificio di tutti". POTEVAMO SEGNARE PIU' DI UN GOL  - Il tecnico del Real analizza così la sfida: "Siamo partiti un po' timidi, poi le cose sono migliorate, abbiamo avuto molte opportunità nel primo tempo in contropiede. Potevamo segnare anche più di un gol. Il secondo tempo è stato più scorbutico e combattuto. Ma abbiamo giocato con più tranquillità e sofferto meno. La sostituzione di Ronaldo? Non aveva i 90', non era al 100%. Martedì lo sara'''. Il Bayern è avvisato. [[ge:rep-locali:repubblica:84303613]] RONALDO E' SODDISFATTO - "Avevo un po' di apprensione, ma è normale, era il primo incontro dopo tre settimane - commenta Cristiano ronaldo -. Ho però giocato e dimostrato di stare bene, il prossimo match non avrò problemi. Bisogna essere soddisfatti perchè abbiamo giocato un buon incontro, per il ritorno abbiamo un piccolo vantaggio" Argomenti champions league carlo ancelotti real madrid Leggi i commenti I commenti dei lettori 
None Leggi i commenti I commenti dei lettori 
MADRID  - Il primo round della supersfida tra Real e Bayern lo vince Ancelotti. Il tecnico emiliano beffa Guardiola e grazie a un gol di Benzema porta a casa un 1-0 prezioso sul quale potrà costruire ottime basi per provare a centrare la qualificazione in finale di Champions tra 6 giorni a Monaco. REAL PIU' PRAGMATICO  - All'ex allenatore del Barcellona dei record non è bastato dominare la sfida in chiave possesso palla (64% contro 36) per riuscire a strappare un risultato positivo al Bernabeu. Il Real si è rivelato più cinico e concreto di rimessa e solo un pizzico di imprecisione dei propri attaccanti non gli ha consentito di ottenere un successo addirittura più largo. BAYERN, STERILE POSSESSO PALLA  - Al Bayern sono mancati un pizzico di cattiveria e di incisività in più negli ultimi 20 mt. Il giropalla si è rivelato alla lunga sterile: il fatto di aver portato un pericolo a Casillas con un tiro dentro l'area solo a 5' dalla fine (con il subentrato Gotze) non può far piacere a Guardiola che, sicuramente, dovrà rivedere più di un movimento in vista del ritorno se vorrà cercare di ribaltare il risultato. ANCELOTTI CON RONALDO MA SENZA BALE  - Ancelotti ha recuperato in extremis Ronaldo ma ha perso Bale, alle prese con un virus intestinale. Di conseguenza ha lasciato Di Maria nel tridente d'attacco, inserendo a centrocampo Isco. Sul fronte opposto Guardiola ha deciso di schierare il 4-2-3-1 con Rafinha a destra in difesa e Lahm ancora una volta preferito a Javi Martinez in mediana. [[ge:rep-locali:repubblica:84303613]] IL BAYERN DOMINA, BENZEMA SEGNA  - Il Bayern è partito a testa bassa dominando a centrocampo e il Real è stato costretto a difendersi attuando il 4-4-2 con Di Maria arretrato sulla linea dei centrocampisti. Malgrado la buona circolazione di palla, i bavaresi non sono riusciti a impensierire Casillas con Robben (sinistro a lato di poco dal limite) e Schweinsteiger (colpo di testa centrale su calcio d'angolo) e al primo contropiede (19′) si sono fatti sorprendere: Ronaldo ha trovato il corridoio giusto per lanciare sulla sinistra in area Coentrao che ha subito girato in mezzo per l'accorrente Benzema per cui è stato un gioco da ragazzi insaccare da due passi. RONALDO E DI MARIA MANCANO IL 2-0  - Il Bayern ha ripreso a macinare gioco ma ha continuato a soffrire le ripartenze dei padroni di casa. E bene gli è andata che Ronaldo prima (destro sbilenco da favorevole posizione al 27') e Di Maria poi (sinistro alto da pochi passi al 41') non abbiano avuto la necessaria lucidità per centrare il raddoppio. MULLER E GOTZE SFIORANO IL PARI  - Nella ripresa i tedeschi hanno, inevitabilmente, calato l'intensità della propria azione ma il Real non è riuscito ad approfittarne: ha alleggerito la pressione ma solo in un paio di circostanze, sempre con Ronaldo, ha tenuto sulle spine Neuer. Il Bayern per tornare a farsi pericoloso ha dovuto attendere l'ingresso di Muller e Gotze al posto di Schweinsteiger e Ribery. E proprio dai piedi dei due sono nate le azioni più pericolose dei tedeschi: il primo ha mandato di poco a lato un bel sinistro dal limite, il secondo ha calciato addosso a Casillas da 8 mt un assist al bacio del compagno. Per segnare quel gol che lo rimetta in carreggiata, quindi, il Bayern dovrà attendere ora una settimana. REAL MADRID-BAYERN 1-0 (1-0) Real Madrid: (4-3-3): Casillas 7; Carvajal 7, Sergio Ramos 7.5, Pepe 7.5 (27′ st Varane sv), Fabio Coentrao 7.5; Di Maria 6, Xabi Alonso 7.5, Modric 7; Isco 6 (40′ st Illarramendi sv), Benzema 7.5, Cristiano Ronaldo 6.5 (27′ st Bale sv). In panchina: Diego Lopez, Marcelo, Bale, Casemiro, Morata. Allenatore: Ancelotti. Bayern Monaco (4-1-4-1): Neuer 6.5; Rafinha 5.5 (20′ st Javi Martinez 6), Dante 6.5, Boateng 6, Alaba 6.5; Lahm 6.5; Robben 6, Schweinsteiger 6 (27′ st Muller 6.5), Kroos 6, Ribery 5.5 (26′ st Gotze 6); Mandzukic 6.5. In panchina: Raeder, Zingerle, Weisser, Pizarro. Allenatore: Guardiola 6. Arbitro : Webb (Eng) 7. Reti : 19′ pt Benzema. Note : serata primaverile, terreno in ottime condizioni. Ammoniti : Isco. Angoli : 15-3 per il Bayern. Recupero : 1′; 4′. Argomenti bayern monaco champions league real madrid Leggi i commenti I commenti dei lettori 
FIRENZE  - Rossi e Gomez saranno a Roma per la finale di Coppa Italia contro il Napoli. Così il direttore sportivo della Fiorentina Daniele Pradè: "L'esodo per la finale me lo aspettavo, la gente vuole esserci comunque vada. Ci sarà Rossi, come Gomez, poi vedremo se giocheranno. Mario ha l'ultima visita di controllo, ce la sta mettendo tutta per essere a disposizione, la stagione è stata davvero sfortunata", spiega, commentando anche l'acquisto da parte dei tifosi viola di 22.000 biglietti. "Sentiamo tanto entusiasmo, la Fiorentina è la squadra che ha avuto la maggior crescita di presenze allo stadio negli ultimi anni - sottolinea Pradè all'inaugurazione del nuovo Fiorentina Store nel mercato di San Lorenzo-. La nostra crescita è totale, su tutti i fronti. L'aumento degli spettatori è notevole, in controtendenza rispetto al calcio italiano. Il bel calcio riporta la gente allo stadio, il tifoso fiorentino è passionale, la squadra esce tra gli applausi anche quando perde cinque partite in casa. Prima della finale di Coppa, sabato c'è la trasferta di Bologna: "Stiamo lavorando per far capire a tutti che c'è questa partita importantissima -conclude il ds viola-, vogliamo arrivare quarti e questa partita per noi è fondamentale". Argomenti fiorentina serie a mario gomez giuseppe rossi Leggi i commenti I commenti dei lettori 
