MILANO – "Le prestazioni le abbiamo fatte, creando buone opportunità, anche stasera: poi prendiamo gol come quelli presi oggi che non sono tollerabili". Edy Reja parte dalla difesa nell'analisi del ko con l'Inter: la Lazio saluta le speranze di Europa League con il netto ko di San Siro e il tecnico evidenzia i problemi strutturali dei suoi. "Ci aspettavamo i loro passaggi filtranti e non abbiamo chiuso bene. Nel primo tempo i ragazzi avevano creato palle gol, nella ripresa Handanovic è stato tra i migliori in campo, con 3-4 parate importanti. Nelle condizioni in cui eravamo era difficile fare di più, l'Inter ci ha colpito ogni volta che ha accelerato. Ormai abbandoniamo i sogni di Europa League, pazienza. Ci credevo, pensavo potessimo battagliare, noi ci abbiamo provato ma le forze in campo sono diverse". NON SOLO GIOVANI PER IL FUTURO  - Il tecnico biancoceleste, che non parla del suo futuro, prova a spiegare quali saranno le idee del club per la prossima stagione. "I giovani  -  afferma in riferimento ai numerosi Primavera presenti in panchina oggi  -  vanno inseriti gradualmente, la società vuole operare in quella direzione ma serve una rosa competitiva, a Roma non puoi solo mandare in campo i ragazzini. Ci sono giocatori come Keita che hanno già dimostrato personalità, gli altri andranno inseriti con attenzione in una piazza che ad ogni errore si fa sentire. Serve un'ossatura forte per facilitare lo sviluppo di questi ragazzi". Argomenti ss lazio serie a edy reja Leggi i commenti I commenti dei lettori 
MILANO – "Non li ho sentiti i fischi, ero concentrato sulla partita. Ho fatto tanta fatica, era un anno particolare per me, sono un po' stanco: c'è da fare l'ultimo sforzo domenica prossima, poi dirò tutto quello che penso. La qualificazione in Europa League mi rende felice, aspettiamo la prossima giornata per i bilanci definitivi". Walter Mazzarri è scuro in volto nonostante il 4-1 rifilato alla Lazio: il tecnico dell'Inter appare provato al triplice fischio. "Bisognerebbe informare meglio i tifosi, spiegargli che annata ci aspettava: la difficoltà è questa, all'esterno arrivano altri messaggi. Per noi era una stagione difficile, se si capisce bene, non si capisce fa niente. Noi avevamo le idee chiare". [[ge:rep-locali:repubblica:85798752]] VOGLIAMO IMPORRE IL GIOCO  - Il mister nerazzurro parla di mercato e della sua idea di calcio. "So cosa dovremo fare in futuro. A gennaio avevo già le idee chiare, poi ci si scontra con quello che si può e non si può fare. A fine anno riferirò alla società e cercheremo di costruire la squadra in estate. Non sono d'accordo che il mio è un calcio di ripartenza. Noi impostiamo la manovra da dietro, vogliamo recuperare il pallone immediatamente per rimanere alti. Sono altre le squadre che giocano in contropiede. Ho in mente una squadra capace di imporre il gioco per 60, 70 minuti. Le caratteristiche dei giocatori poi sono quelle che sono". Tra i protagonisti dell'ultimo periodo nerazzurro c'è senz'altro Mateo Kovacic: Mazzarri riconosce la grande crescita del croato. "Kovacic sta crescendo, aveva bisogno di migliorare in tante cose e si vede gara dopo gara come sta completandosi. Inizia ad essere decisivo e determinante, lo sapevamo, è un ragazzo giovane che sta facendo tutto al meglio". Argomenti inter serie a walter mazzarri Leggi i commenti I commenti dei lettori 
BRUXELLES - L'Europa si fa bella. Per il primo 'European Clean Up Day', oggi in 28 Paesi parte una maxi-operazione di pulizia di strade, piazze, spiagge e parchi. In Italia saranno circa cinquemila i volontari armati di guanti, pinze e paletta impegnati a raccogliere tonnellate di rifiuti abbandonati. 
None Leggi i commenti I commenti dei lettori 
MILANO – Un vecchio e un bambino si preser per mano. Javier Zanetti e Mateo Kovacic, per dirla con Guccini, vanno insieme incontro alla sera, passato e futuro di un'Inter che blinda la qualificazione europea, obiettivo minimo della stagione. L'argentino festeggia nel migliore dei modi il gettone numero 857 in nerazzurro, l'ultimo in un San Siro vestito a festa per il saluto alla leggenda, mentre il croato dispensa perle su perle, lasciando più di qualche dubbio sul trattamento riservatogli per diversi mesi da Walter Mazzarri. E in serata, Moratti annuncia che il giocatore diventerà vicepresidente dell'Inter. "Io avevo pensato a un ruolo da presidente. So che c'è la vicepresidenza che immagino sia qualcosa di prestigioso per lui. Sono felice sia stato pensato questo. Starà a lui far bene in questo ruolo, ma sarà certamente così, perchè ha la testa giusta". E la Lazio? Parte bene e cede quasi subito, per poi reagire d'orgoglio nella ripresa: decide il match, in negativo, la tenuta difensiva inesistente, marchio distintivo dell'annata biancoceleste. ILLUSIONE BIAVA - Fuori praticamente tutti gli esterni difensivi (Konko, Radu e Cavanda), acciaccati Candreva, Mauri e Ledesma: Reja opta per il 3-4-3, al centro dell'attacco c'è Miro Klose. Mazzarri, senza Cambiasso, sceglie Kuzmanovic nel cuore della mediana. La partenza spiazza il pubblico interista, che nel prepartita aveva fischiato sonoramente il tecnico: corner corto, Pereirinha al cross da sinistra, nessuno segue Cana che di testa fa da sponda per l'inserimento vincente di Biava. Il vantaggio biancoceleste, come da recente tradizione, dura un battito di ciglia. Kovacic fa quello che vuole sulla trequarti, Cana è fuori posizione, il croato imbuca per Palacio, che si accontenta di sporcare appena la sfera per il gol dell'1-1. La Lazio ha una buona reazione, è Keita a rendersi pericoloso: destro dal limite ben respinto da Handanovic, pur con un eccesso di egoismo da parte dello spagnolo, che ignora Pereirinha, ed eccellente discesa sulla corsia, completata da un tiro-cross che sfila via. [[ge:rep-locali:repubblica:85798752]] TRE MINUTI DECISIVI  - La differenza, come anticipato, la fa la difesa. Quella della Lazio viene nuovamente aperta in due da un esterno destro illuminante di Kovacic per Icardi: il lancio è geniale, Dias può chiudere e non lo fa, l'argentino ringrazia e incrocia il piattone per il raddoppio. Rottura prolungata della retroguardia capitolina, Nagatomo al cross da sinistra, Dias stavolta segue Icardi ma Cana si fa bruciare da Palacio, che col mancino fa doppietta e chiude la contesa. I romani provano coraggiosamente a riaprirla, con una ripresa dominata per larghi tratti: Ledesma per Gonzalez vuol dire passaggio al 3-5-2, Anderson è sacrificato nel ruolo di esterno destro di centrocampo ma il brasiliano se la cava bene. Al 7′ inizia la serata di Javier Zanetti, che entra in campo già con la fascia al braccio al posto di Jonathan. Due minuti e Handanovic deve volare nell'angolo alla sua destra, negando a Biava la doppietta su uno stacco da centravanti consumato. Spazio anche a un altro eroe del Triplete come Milito, fuori Palacio: l'Inter stacca la spina e si espone alla pressione ospite. [[ge:rep-locali:repubblica:85799630]] HERNANES, IL MORSO DELL'EX  - Break di Anderson, apertura per Keita, bel mancino che Handanovic mette in corner. Reja le prova tutte, Candreva per Onazi e modulo super offensivo, Inter costretta in trincea. Il nuovo entrato pesca Keita sul fronte sinistro dell'area, destro svirgolato. I capitolini riescono a trovare metri a ridosso dei sedici metri, la botta di Anderson viene deviata da Rolando, Handanovic alza il piedone ed evita il 3-2. Sloveno sempre più chiamato in causa, prima da Candreva, poi da Anderson: normale amministrazione la prima parata, straordinaria la seconda sul destro rasoterra dell'ex Santos. L'apnea nerazzurra viene interrotta dal grande ex di giornata. Hernanes raccoglie in fascia, stringe verso il centro e dà prova del suo ambidestrismo: mancino chirurgico nell'angolo alla destra di Berisha, è il timbro del 4-1, risultato pesante per i ragazzi di Reja, che rischiano anche di subire la quinta rete su conclusione di Nagatomo. Il finale è tutto per la festa di Zanetti, celebrato a modo suo anche da un invasore di campo, placcato da diversi steward: passerella al triplice fischio di Massa, con tanto di video a omaggiare la vita in nerazzurro del capitano. Era la sua notte. [[ge:rep-locali:repubblica:85792223]] INTER-LAZIO 4-1 (3-1) Inter (3-5-2): Handanovic 7.5; Ranocchia 6.5, Samuel 6, Rolando 6; Jonathan 6 (7′ st Zanetti 6), Hernanes 6.5, Kuzmanovic 5.5 (29′ st Taider sv), Kovacic 7.5, Nagatomo 6: Icardi 6, Palacio 7.5 (19′ st Milito). (Carrizo, Castellazzi, Andreolli, Campagnaro, D'Ambrosio, Alvarez, Botta, Guarin). All.: Mazzarri Lazio (3-4-3): Berisha 5.5; Biava 6, Cana 4.5, Dias 4.5; Gonzalez 5 (1′ st Ledesma 6), Biglia 6.5, Onazi 5.5 (23′ st Candreva 6.5), Pereirinha 6; Keita 6.5, Klose 5, Anderson 6.5 (37′ st Minala sv). (Guerrieri, Strakosha, Ciani, Elez, Filippini, Pollace, Serpieri, Mauri, Perea). All.: Reja Arbitro : Massa Reti : 2′ pt Biava, 7′ pt Palacio, 34′ pt Icardi, 37′ pt Palacio, 34′ st Hernanes Ammoniti : Onazi e Palacio per gioco falloso Recupero : 0 e 3′ Argomenti inter serie a ss lazio Leggi i commenti I commenti dei lettori 
None Leggi i commenti I commenti dei lettori 
E' stato un sabato sera emozionante e non per il risultato - che pure contava  - tra Inter e Lazio. E' stato un sabato sera emozionante, da brividi, per quei 70.000 che hanno voluto partecipare alla serata dei saluti per il capitano Zanetti. C'erano tutti, dal nuovo presidente Thohir a quello della grande èra interista, Massimo Moratti. E proprio dalle parole del vecchio numero uno, all'arrivo allo stadio, era facile intuire lo stato d'animo dei tifosi nerazzurri. Da tempo, da tanto tempo, non si vedeva uno stadio così per una partita con un significato speciale, perché l'appartenenza è qualcosa che va al di là dei trionfi, delle vittorie. E in settantamila hanno voluto ringraziare un giocatore speciale, capace di segnare venti anni di storia, di essere più forte di qualsiasi avversario, anche di un doloroso infortunio che lo scorso anno lo aveva improvvisamente fermato. Molti pensavano che potesse essere quello l'addio, ma Zanetti non la pensava così: il giorno dei saluti doveva essere commovente sì, ma fondamentalmente di gioia. E per questo ha lottato, si è ripreso, la sua maglia ed il suo posto. Per un abbraccio indimenticabile. In settantamila allo stadio per una bandiera, così come saranno in settantamila lunedì sera all'Olimpico di Roma, per ricordare, festeggiare il quarantesimo compleanno del primo scudetto laziale. Già, il popolo biancoceleste che ormai diserta abitualmente lo stadio, in aperta contestazione alle scelte della dirigenza, si ritroverà compatto per vedere all'opera Wilson e Oddi, Pulici e D'Amico, per ricordare Tommaso Maestrelli e  Giorgio Chinaglia. Per riabbracciare nell'occasione anche i giocatori, più o meno noti, che in questi quarant'anni hanno indossato la maglietta laziale. Insomma, dal grande pubblico di San Siro a quello dell'Olimpico, la lezione arriva chiara: la gente va sempre di meno allo stadio, perché lo spettacolo è quello che è, ma la storia, le radici, le bandiere, si rispettano, si amano e non si dimenticano. Chissà se ne saranno accorti finalmente un po' tutti. Argomenti tackle 
