SWANSEA - Rafa Benitez tira un sospiro di sollievo. Per come è andata la partita. Ma fatica a tradire una convinzione. Partite così, sia pure difficili, il Napoli deve vincerle. "In questo tipo di partita, contro un avversario che gioca a pallone e quindi si scopre, devi fare gol. Ma non è neppure un rammarico, perché sono soddisfatto della mia squadra". [[ge:rep-locali:repubblica:79206346]] Anche perché Rafael e Reina hanno fatto i bambini con i baffi... Cosa vuol dire quando i portieri sono i migliori in campo? "Che sanno fare il loro mestiere - risponde Benitez, evitando scaltramente ogni trabocchetto verbale - io sono contento del buon atteggiamento della mia squadra. L'avevamo preparata bene, il lavoro ci ha ripagato" dice, riferendosi in particolare all'inedita cerniera difensiva, resa necessaria dall'attacco febbrile di Albiol. [[ge:rep-locali:repubblica:79207228]] Unica pecca, a centrocampo: un difetto di personalità? "In effetti abbiamo costruito poco, non era facile però stasera fare meglio nel palleggio in mezzo". E via con un complimento all'avversario: "Lo Swansea gioca un ottimo calcio, ha velocità, palleggio, equilibrio e aggressività. Ha corsa e qualità. Lo sapevamo. E' un buon punto? Penso di sì. Ma attenzione: a questi livelli è sempre difficile, anche in casa. Non pensiamo di aver fatto passi avanti verso la qualificazione". Argomenti ssc napoli europa league rafael benitez Leggi i commenti I commenti dei lettori 
None Leggi i commenti I commenti dei lettori 
ROMA - Dopo lo 0-1 interno contro il Ludogorets, alla Lazio di Reja se non un’impresa, servirà qualcosa di molto simile per passare i turno. Ma il tecnico biancoceleste è convinto di potersi giocare le proprie chance: "Loro si sono fatti rispettare, ci hanno messo in difficoltà, ma è ancora tutto aperto, andremo lì per giocarcela”. L’approccio alla gara non è piaciuto all’allenatore: ”Eravamo partiti titubanti, all’inizio abbiamo avuto qualche difficoltà, ma nella ripresa abbiamo avuto molte opportunità per metterla dentro, e quando sbagli tanto poi e’ normale che perdi. Candreva era giusto che riposasse”, spiega Reja. "IL RIGORISTA ERA BIGLIA” - Reja infine interviene sul rigore calciato da Felipe Anderson e parato da Stoyanov: "Il rigorista era Biglia, era designato lui e doveva calciarlo”, conclude l’allenatore biancoceleste. [[ge:rep-locali:repubblica:79207460]] Argomenti ss lazio europa league edy reja Leggi i commenti I commenti dei lettori 
Fin dal titolo, La casina dei biscotti ,  gli spettatori sono trasportati in un modo di favola. E favole sono quelle danzate, mostrate, rappresentate, giocate in una "casa-stanza" tutta ricoperta di biscotti "veri" che emanano un profumino invitante: i "visitatori" camminano per gli spazi e possono incontrare in una apparizione fulminea Cappuccetto rosso che sfugge al lupo,  oppure il gatto con gli stivali, o ancora sentire rumori  e vedere immagini come fossero  'cartoon' viventi. [[ge:rep-locali:repubblica:79206824]] Favole. La casina dei biscotti è la performance ideata e coregrafata da quel genio della performance che è Virgilio Sieni, il più funambolico, filosofo e ardito dei coreografi e ballerini italiani, direttore della Biennale Danza. Per il Carnevale veneziano , ha progettato uno spettacolo per adulti e bambini ai Giardini (Padiglione Centrale) che ricrea in quindici minuti (tanto dura la performance-spettacolo) tutto il mondo delle favole. L'esperimento è interessante sotto molti punti di vista: perchè è interpretato da 18 giovani danzatori (Alessia Colombo, Alvise Stella, Andrea Sabbadin, Arianna Favretto, Aurora Armani, Aurora Nassuato, Beatrice Rainer, Camilla Giacetti, Dafne Secco, Elisa Vavasori, Emma Nardini, Fosca Redolfi, Francesca Costa, Giacomo Stella, Giulia Busetto, Giulia Molinari, Marcello Orsenigo, Rachele Zanioli), perchè è l'appuntamento clou del Carnevale Internazionale dei Ragazzi che rientra nel progetto Educational della Biennale giunto alla sua quinta edizione rivolto ai ragazzi, alle scuole, al pubblico per stimolare la loro creatività, perchè coinvolge i giovani di alcuni istituti e realtà locali, a cominciare dalla sezione moda dell'Istituto Professionale dell'Industria e dell'Artigianato "Innocenzo Pittoni" di Conegliano (TV) per la realizzazione dei costumi dei danzatori delle scuole di danza (Centro Teatrale di Ricerca Venezia, Giò Dance School di Venezia, Scuola di danza Edda Marcialis di Venezia, Scuola di danza e teatro Essere Danza di Mestre) . [[ge:rep-locali:repubblica:79207046]] Le date. La performance verrà replicata 3 volte al giorno, ogni 30', a partire dalle 16 sabato 22 febbraio, domenica 23 febbraio, giovedì 27 febbraio, sabato 1 marzo, domenica 2 marzo, martedì 4 marzo. Laboratori e mostre. Oltre allo spettacolo, la Biennale presieduta da Paolo Baratta,  ha organizzato anche un programma di laboratori per le scuole veneziane e non. Da visitare a Cà Giustinian la mostra fotografica Riapparizioni - corpi, gesti e sguardi dai palcoscenici della Biennale. Album '34 - '76, e sempre a Cà Giustinian il Grand Atelier di Sartoria, laboratorio di sartoria creativa a cura di Danièle Sulewic, dove si realizzano maschere e cappelli. Per il Carnevale, ovviamente. Argomenti carnevale danza virgilio sieni 
ROMA - Chi pensava che la Lazio fosse stata fortunata nel sorteggio di Europa League, si è sicuramente ricreduto dopo aver assistito a una grande prova del Ludogorets, che fa il colpaccio e batte 1-0 i biancocelesti all’Olimpico. Rete decisiva di Bezjak al 44′, dopo che nel primo tempo i bulgari avevano fallito un calcio di rigore con Dyakov. Nella ripresa grande sforzo dei ragazzi di Reja, ma un super Stoyanov ha respinto tutto. Felipe Anderson ha sbagliato un penalty. Entrambe le squadre hanno terminato in 10 uomini, per le espulsioni dello stesso Dyakov (non la migliore serata per lui) e Cavanda. [[ge:rep-locali:repubblica:79200768]] LA CRONACA - Reja si affida a centrocampo a Biglia, in attacco c’è la conferma di Klose. Il collega Stoev risponde puntando sul talentuoso difensore brasiliano Junior Caicara, mentre il centravanti è Bezjak. La Lazio soffre subito e dopo pochi minuti arriva un calcio rigore per un fallo di mani di Onazi. Dyakov abbozza pero’ un improbabile cucchiaio che Berisha blocca facilmente. Bel gioco degli ospiti, che prendono una clamorosa traversa con Marcelinho. Poi i bulgari passano meritatamente in vantaggio nel finale del primo tempo con Bezjak, abile nel beffare il portiere laziale con un’azione personale, conclusa con un bel tiro dalla distanza. [[ge:rep-locali:repubblica:79205579]] RIPRESA, SUPER STOYANOV - Nella ripresa la Lazio reagisce, colpisce una traversa con Felipe Anderson, il quale si conquista e poi fallisce un calcio di rigore. Dyakov viene espulso per doppia ammonizione lasciando i compagni in dieci, ma la Lazio non riesce a sfruttare la superiorita’ numerica, anche perche’ dopo una decina di minuti viene allontanato anche Cavanda per un fallaccio a centrocampo. Entrano Candreva, Kakuta e Perea, ma i bulgari giocano benissimo e sono anche pericolosi in contropiede. Il punteggio non cambierà più fino alla fine e i bulgari vincono convincendo. La qualificazione ora si fa dura per Reja, tra sette giorni a Sofia sarà difficilissimo rimontare il risultato. [[ge:rep-locali:repubblica:79204797]] LAZIO – LUDOGORETS 0-1 (0-1) LAZIO (3-4-3) - Berisha 5,5; Ciani 5.5, Cana 5,5, Radu 5,5; Cavanda 5, Onazi 5,5, Biglia 6,5, Lulic 6 (22′st Kakuta 6); Felipe Anderson 5 (12′st Candreva 6), Klose 5,5 (32′st Perea sv), Keita 5.5. In panchina: Marchetti; Novaretti, Dias, Ledesma, Gonzalez, Mauri. Allenatore: Reja. LUDOGORETS (4-2-3-1) - Stoyanov 8; Junior Caicara 7, Moti 7, Mantyla 6, Minev 6.5; Dyakov 4, Zlatinski 6.5; Misidjan 6 (35′st Lumu sv), Marcelinho 7 (42′st Quixada sv), Aleksandrov 6.5; Bezjak 7 (14′st Espinho 6.5). In panchina: Cvorovic, Choco, Barthe, Hernandez. Allenatore: Stoev. Arbitro Zwayer di Berlino Rete Bezjak al 44′ Ammoniti Cana e Zlatinski Espulsi Dyakov per doppia ammonizione e Cavanda Angoli 8-2 per la Lazio Recupero 2′ e 4′ Argomenti ss lazio europa league Leggi i commenti I commenti dei lettori 
SWANSEA - Inizia con un pari il cammono del Napoli in EuropaLeague. Dopo essere stata protagonista sfortunata di Champions, la squadra di Benitez un po' rabberciata, torna dal terreno umido di Swansea con uno 0-0 che dà buone garanzie di qualificazione. La partita comincia subito con ritmi elevatissimi. Ma lo si sapeva. Benitez ha dovuto giocoforza ricorrere al turn over in difesa, dove Albiol siede in panchina per un attacco febbrile. Callejon si è reimpossessato della fascia a spese di Mertens. Per trenta minuti si gioca forsennatamente e senza sbavature. [[ge:rep-locali:repubblica:79200966]] L'avvio del Napoli è spavaldo, con lo Swansea scoperto, vanno al tiro potente due volte in un minuto. Prima Callejon, dalla sua mattonella, calcia in diagonale e sfiora il palo; poi Hamsik, al 4', si infila  bene al limite tra i due centrali di centrocampo e scarica un tiro con Vorm che si allunga e mette in angolo. Sembra l'inizio di un monologo. Invece lo Swansea svela le ansie dei due centrali di centrocampo Dzemaili e Inler, troppo macchinosi, si mette a presidiare il centrocampo costringendo Callejon e Insigne a svolgere un anonimo lavoro di tamponamento. Higuain non è al meglio e si vede. Lo Swansea palleggia ad alta velocità e sempre più di frequente innesta le due ali, Dyer a destra e Routledge a sinistra, ed è dai piedi ispirati dei due esterni che nascono tutte le palle gol gallesi. La prima è un tiro morbido destinato all'incrocio di Hernandez che con la punta delle dita il brasiliano mette in angolo; la seconda è un colpo di testa a colpo sicuro di Bony, il centravanti ivoriano, che paga l'inesperienza mettendo tra le braccia del portiere il suo colpo di testa in assoluta libertà. Ancora Bony trova in ripartenza un corridoio tra Henrique-Britos, inedita coppia centrale partenopea e Rafael, con coraggio, incoscienza e fortuna si getta tra i suoi poiedi deviando di faccia il tocco sotto destinato in fondo al sacco. Protagonista assoluto, Rafael, si fa male a fine tempo uscendo a pugni nell'area trafficata e sentendo un dolore acuto al ginocchio nella ricaduta. Si parla di distorsione al ginocchio. Entra così, dopo il riposo, Reina. A sua volte non al meglio. Benitez ha ben catechizzato i suoi nell'intervallo e si vede. Il Napoli lo ascolta: sale l'attenzione nel contrasto, il mutuo soccorso in mezzo al campo, stringono soprattutto Dzemaili e Inler nella prima parte insufficienti; stesso discorso vale per Maggio, mentre Reveillere è il solo a veder crescere la preoccupazione quando dal suo lato si sposta Routledge protagonista assoluto della gara. [[ge:rep-locali:repubblica:79206803]] Ritmi meno alti, più contrasto e lotta, qualche cartellino giallo e troppa sofferenza sulle azioni di palla inattiva per i partenopei che pure partono sprint proprio come in avvio di partita. Lo Swansea, che spinge meno forsennatamente, in realtà ha tutto per vincere, ma gli manca chi conclude. Lo si capisce sotto misura, quando Williams e soprattutto Chico, avanzati su cross da palla inattiva, possono incornare, ma lo fanno addosso a Reina. Con Bony evidentemente serve la pazienza avuta con Drogba, un attaccante maturato tardi. Monk non lascia nulla di intentato ricorendo anche a Shelvey ex Liverpool con Benitez. Ma il Pelato non si vede. Il Napoli nella ripresa riparte sempre, anche se con minore profondità. In una sola circostanza, però, arriva la più ghiotta palla gol del match. Una pennellata di Hamsik, da sinistra a destra, la palla messa sul destro di Higuain. Ma l'argentino non sta benissimo, difficile vederlo - come nella circostanza - calciare in difetto di equilibrio. Avviene questo e la palla finisce altissima. Insomma, zero a zero. Utile indicazione per Benitez per il campionato, utile punto nell'economia del girone. SWANSEA-NAPOLI 0-0 SWANSEA :  Vorm - Rangel, Chico, Williams, Davies - Britton, Canas (70' Shelvey) - Dyer (78' Emnes), Hernandez (56' De Guzman), Routledge - Bony. All. Monk NAPOLI: Rafael (dal 1' st. Reina) -  Maggio, Henrique, Britos, Reveillere  -  Dzemaili, Inler - Callejon, Hamsik, Insigne (73' Mertens)-  Higuain (84' Pandev). All. Benitez ARBITRO : Bebek (Cro). NOTE : ammoniti: Hernandez, Hamsik, Insigne. Recupero: 2' e 3'. Angoli 8 a 3 per lo Swansea. Argomenti ssc napoli europa league Leggi i commenti I commenti dei lettori 
