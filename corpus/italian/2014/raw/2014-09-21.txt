None Leggi i commenti I commenti dei lettori 
TORINO – Il suo Verona ha vinto di misura in casa del Torino conquistando un ottimo terzo posto alle spalle della coppia di testa Juve e Roma, ma Mandorlini tiene tutti con i piedi per terra consapevole che c’è ancora molto da lavorare. “Siamo contenti, e’ stata una serata difficile, ma abbiamo portato a casa punti importanti che ci serviranno. Possiamo fare meglio, ma vincere su questi campi e’ motivo di soddisfazione e orgoglio”. [[ge:rep-locali:repubblica:96359038]] SPIRITO DI SACRIFICIO - “Ci godiamo il momento, sono punti che non ci ha regalato nessuno – rivendica -. Abbiamo incontrato tre squadre difficili come Atalanta, Palermo e Torino, possiamo fare meglio, ma adesso l’importante e’ fare punti, perche’ ti permettono di lavorare con serenita’”. Fin qui, pero’, le risposte sono state piu’ che positive. “Abbiamo cambiato parecchio, 20 giocatori su 27, ma sono tutti bravi, disponibili. Chi e’ rimasto ha trasmesso in fretta spirito di sacrificio e voglia di non mollare mai e questi risultati si fanno con sacrificio e fatica”. MANDORLINI PROMUOVE IONITA - A stendere i granata il giovane Ionita, 24enne moldavo gettato nella mischia da Mandorlini. “E’ bravo, puo’ ricoprire tutti i ruoli a centrocampo – lo elogia il tecnico -. Lo vedevo bene, abbiamo tre partite in una settimana e ho avuto la fortuna di metterlo dentro in un momento importante, lui si e’ fatto trovare pronto”. Unica cosa della serata che fa storcere il naso a Mandorlini il rigore assegnato al Torino e poi parato da Rafael: “poteva anche non esserci, ma e’ andata bene cosi’”. ORGOGLIO MOLDAVO – Protagonista della serata Artur Ionita, primo moldavo in serie A in gol alla sua seconda uscita con il Verona. “Sono molto felice per il gol, ma lo sono di piu’, perche’ abbiamo vinto e e conquistato tre punti molto importanti. E’ il primo gol che segno in Italia e questa maglia la daro’ a mio padre per ricordare questa giornata – ha infine concluso il giocatore moldavo -. Adesso continuero’ ad aspettare il mio momento per farmi trovare pronto e imparare il piu’ possibile sul calcio italiano che e’ molto diverso da quello svizzero”. Argomenti serie a hellas verona andrea mandorlini Leggi i commenti I commenti dei lettori 
TORINO – Il Verona sbanca l’Olimpico di Torino e si porta alle spalle di Juventus e Roma in classifica. Gli scaligeri battono 1-0 i granata e condannano gli uomini di Ventura all’ultimo posto con appena un punticino. Per Amauri e compagni un duro colpo dopo l’ottimo pareggio di Bruges in Europa League. La strada che porta alla salvezza, però, è ancora lunga. CERTEZZA VERONA - Freddo e cinico sotto porta il Verona di Mandorlini si conferma una realtà ben consolidata dopo aver sorpreso tutti lo scorso anno da neo-promossa. I gialloblu, nonostante le tante partenze in estate, hanno saputo dare continuità ai risultati della scorsa stagione. Buono l’inserimento dei nuovi acquisti, ottima la quadratura tra i reparti. Certo il Torino ha giocato meglio nella ripresa, ma Moras si è dimostrato un muro invalicabile per le maglie granata. [[ge:rep-locali:repubblica:96359038]] TORO SENZA ALIBI - La giustificazione della stanchezza di Europa League questa sera non può essere utilizzata. Dell’undici di Bruges sul rettangolo di gioco dell’Olimpico ce n’erano solo tre e, trequarti della difesa titolare, non era in campo in terra belga. Non può essere una giustificazione soprattutto, perchè i granata hanno finito in crescendo questa partita, ma hanno letteralmente sprecato il tempo concesso nei primi 45′ di gioco dove in campo sembrava esserci solo il Verona. Restano da affinare certi meccanismi, soprattutto in attacco dove il feeling tra Amauri e Quagliarella è decisamente basso. Il rigore fallito (il secondo in tre giornate) da El Kaddouri ha fatto il resto. LA GARA - Il primo tempo dell’Olimpico scivola via senza grandi emozioni. Decisamente meglio il Verona che si rende pericoloso soprattutto sulle palle inattive. Proprio da un calcio d’angolo battuto teso da Christodoulopoulos, Gomez si avventa sul pallone e di testa colpisce il palo alla sinistra di un immobile Padelli. Il Toro ci prova da fuori, ma la mira non è mai delle migliori. La ripresa è tutta un’altra musica, ma soprattutto è tutto un altro Torino. I granata entrano più convinti in campo, strigliati probabilmente da Ventura, e sfiorano più volte il vantaggio: ghiotta la doppia occasione capitata a Quagliarella che prima trova un ottimo Rafael, poi di testa manda sul fondo. Nel momento migliore dei padroni di casa, però, gli ospiti festeggiano la prima rete in serie A del neo-entrato Ionita lesto nel resistere alla marcatura di Molinaro e colpire col sinistro un “complice” Padelli. Nel finale El Kaddouri avrebbe l’opportunità di pareggiare i conti, ma il marocchino sbaglia sia dal dischetto, sia sulla ribattuta. TORINO-VERONA 0-1 (0-0) TORINO (3-5-2): Padelli 5; Moretti 5.5, Glik 5.5, Bovo 6; Darmian 5.5, Benassi 6 (35′pt Sanchez Mino 6), Vives 5.5, El Kaddouri 5, Molinaro 5 (24′st Bruno Peres 6); Quagliarella 5 (25′st Larrondo 6), Amauri 5.5. In panchina: Gillet, Castellazzi, Gazzi, Martinez, Jansson, Maksimovic, Silva, Perez. Allenatore: Ventura VERONA (4-3-3): Rafael 7; Sorensen 6, Moras 6.5, Marquez 6, Brivio 6; Obbadi 6, Tachtsidis 5.5, Lazaros 6.5 (19′st Ionita 6.5); Gomez 5.5, Toni 5.5, Jankovic 6 (20′st Nico Lopez 6; 44′st Marques sv). In panchina: Benussi, Gollini, Rodriguez, Saviola, Luna, Valoti, Campanharo, Martic, Nene’. Allenatore: Mandorlini ARBITRO : Banti di Livorno RETE : 21′st Ionita NOTE: serata fresca, terreno in buone condizioni, spettatori 20.000. Ammoniti: Bovo, El Kaddouri, Nico Lopez, Bruno Peres. Angoli: 11-1 per il Torino. Recupero: 3′; 4′. Al 43′ Rafael para un rigore a El Kaddouri. Argomenti serie a torino fc hellas verona Leggi i commenti I commenti dei lettori 
TORINO – Un punto in appena tre giornate. Giampiero Ventura non è particolarmente soddisfatto dell’avvio di stagione del suo Torino e, contro il Verona , è venuta meno la grinta, soprattutto nel primo tempo. Il tecnico, però, non fa drammi. “Il Verona ha vinto facendo un tiro nel nostro momento migliore. Oggi abbiamo giocato novanta minuti di buona intensità, il gol è scaturito da un nostro infortunio: sono momenti così, da affrontare sapendo che c’è la disponibilità dei giocatori e voglia di fare. Qui si riparte sempre da zero, con le stesse problematiche e dubbi, oggi sembra un dramma che non ci siano piu’ Cerci e Immobile, che all’inizio non erano considerati. Speriamo che anche quest’anno ci sia qualcuno che stupisca”. [[ge:rep-locali:repubblica:96359038]] PROSEGUIRE CON SERENITA’ - Il Toro è ancora a secco di gol, con il secondo rigore sbagliato, prima con Larrondo e poi, stasera, con El Kaddouri. “Il penalty con l’Inter ci avrebbe dato la vittoria, stasera come minimo il pari. Siamo alla terza di campionato e parliamo come ci fosse un dramma assoluto: sono numeri non buoni, certo, ma ci siamo qualificati per l’Europa League e venivamo da un pareggio a Bruges. Oggi il risultato è un po’ troppo forte per quello che è successo in campo. Ma ci sono momenti sì e momenti no, ci saranno giorni in cui anche un tiro più lento andrà in rete, dobbiamo proseguire con raziocinio e serenità”. Piuttosto, il mister granata non ha gradito i fischi a Larrondo, subentrato a Quagliarella nel secondo tempo: “Non capisco i fischi, alla terza giornata, per chi entra con la maglia granata. Un giocatore andrebbe sempre sostenuto, questo non aiuta”. Argomenti serie a torino fc gian piero ventura Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
KATOWICE – La Polonia torna sul tetto del mondo 40 anni dopo. E lo fa battendo i campioni in carica del Brasile, superati in finale per 3-1 (18-25, 25-22, 25-23, 25-22), al termine di un incontro molto tirato. La Polonia bissa così il successo ottenuto nell’ormai lontano 1974, sostenuta da un pubblico strepitoso che l’ha incitata dal primo all’ultimo minuto di gara. I verdeoro, che avevano vinto le ultime tre edizioni del Mondiale, non riescono invece a stabilire il record dei quattro successi consecutivi e continuano quindi a condividere il primato con l'Italia. [[ge:rep-locali:repubblica:96364415]] A fine gara non sono mancate polemiche e il ct della Selecao Bernardinho ha attaccato gli arbitri: “Abbiamo perso perché loro hanno giocato in modo piu’ intelligente – ha detto -, però non posso fare a meno di far notare che in questa finale hanno messo due arbitri che già ci avevano ripetutamente danneggiati in World League. Nella federazione internazionale c’è qualcuno che gioca sporco, e noi siamo senza protezione”. Nella finale per il terzo posto, la Germania ha regolato la Francia per 3-0 (25-21, 26-24, 25-23), conquistando così la  medaglia di bronzo Argomenti volley volley mondiali 2014 Leggi i commenti I commenti dei lettori 
PALERMO – Un’Inter masochista. Walter Mazzarri prova a scherzare dopo il pari di Palermo , partendo dal gol che ha indirizzato la sfida in avvio ”Ci siamo fatti gol da soli, complicandoci la vita, contro una squadra ben organizzata che in vantaggio di un gol ha avuto ancora più tranquillità nel pressing. Vidic è un giocatore espertissimo, questo è un errore che succede una volta ogni cento anni. Il Palermo sapeva come avremmo giocato, le squadre di Iachini sono sempre molto ben addestrate, avremmo dovuto far passare la loro sfuriata iniziale, purtroppo abbiamo subito gol. Nel processo di crescita c’è da migliorare, so cosa dire ai ragazzi, accettiamo il risultato”. GUARDA LA SINTESI DI PALERMO-INTER SERVE LA MENTALITA’ VINCENTE – Mazzarri è comunque soddisfatto per aver rimesso la gara in carreggiata. ”Abbiamo superato il momento difficile, riequilibrando la partita. Per mezz’ora nella ripresa ci è mancato solo il 2-1, abbiamo speso molto per vincere e io stesso ho osato con la difesa a 4, senza energie contro un Palermo più fresco abbiamo rischiato addirittura di perdere, anche se all’ultimo secondo Osvaldo ha quasi trovato il gol della vittoria. . Non abbiamo segnato quando avremmo potuto, un episodio avrebbe cambiato la sfida in un senso o nell’altro. Dobbiamo pensare di poter sempre vincere, è la mentalità di cui abbiamo bisogno”. Decisivo, ancora una volta, Kovacic. ”Mateo è stato fermo 3-4 giorni e non si è allenato bene per quel motivo, calando un po’ nel finale, non aveva più lucidità e ho dovuto toglierlo. Sta crescendo, è diventato concreto e ora riesce anche a trovare il gol. Ci ha messo del suo, lavorando molto, mi aspettavo una crescita del genere, sapevo che sarebbe stata una questione di tempo con un ragazzo come lui”. [[ge:rep-locali:repubblica:96358889]] IL BALLETTO DELLE PUNTE – Anche oggi Mazzarri ha deciso di schierare le due punte, anche se in fase di pressione non hanno quasi mai messo in difficoltà i primi portatori di palla del Palermo. ”Icardi gioca sempre 90 minuti e non era brillantissimo, Osvaldo sta cercando la condizione migliore, non ha ancora la continuità fisica per esprimersi sempre con intensità. Sto recuperando piano piano Palacio, ho pensato che servissero le due punte anche se non al top, volevo mettere pressione al Palermo. Mi sembrava la scelta più giusta”. A far sorridere Mazzarri c’è la lunghezza della rosa a disposizione. ”Lo scorso anno abbiamo giocato tutto l’anno con due soli esterni, ora Jonathan sta rientrando dopo l’infortunio e lo ritroveremo, abbiamo Dodò, Nagatomo, D’Ambrosio che col Dnipro ha giocato benissimo. Avere quattro esterni è importante, si giocheranno il posto partita dopo partita, siamo sicuramente meglio assortiti rispetto a un anno fa, ci servivano rinforzi col doppio impegno. Discorso identico in mezzo, se tutti capiscono di doversi allenare bene quando non giocano possiamo dire la nostra”. Argomenti serie a inter walter mazzarri Leggi i commenti I commenti dei lettori 
