Le porte del carcere si sono già aperte per 36 boss di primo piano negli ultimi 18 mesi. Alla commissione Antimafia è arrivata anche questa preoccupata segnalazione. L’ha fatta il capo centro della Direzione investigativa antimafia, il colonnello Giuseppe D’Agata, che è stato ascoltato ieri mattina assieme al prefetto Cannizzo. La lista si apre con nomi di primo piano di Cosa nostra: Giuseppe Guttadauro, l’ex aiuto primario del Civico che era diventato capomandamento di Brancaccio e riceveva nel suo salotto politici e professionisti della città bene, Salvatore Gioeli, reggente di Porta Nuova, Vito Galatolo, figlio del capomandamento dell’Acquasanta, Nicolò Salto, reggente di Partinico, Nunzio Milano, di Porta Nuova, Pietro e Cosimo Vernengo, di Santa Maria di Gesù. Hanno pagato il loro debito con la giustizia anche Girolamo Biondino, fratello dell’autista di Riina, Giuseppe Giuliano, di Brancaccio e Settimo Mineo, di Pagliarelli. Questa lista è finita di recente anche all’attenzione del Comitato provinciale per la sicurezza, che si è occupato degli ordini di morte lanciati in carcere da Totò Riina nei confronti del pm Nino Di Matteo. Dice la presidente Rosy Bindi: «Come testimoniato dai magistrati, che hanno espresso la loro gratitudine al ministro dell’Interno e ai carabinieri, ritengo che sia stato fatto tutto il possibile per garantire la sicurezza del pubblico ministero Di Matteo e anche degli altri magistrati minacciati, i pm di Trapani». Non la pensano così i rappresentanti della Scorta Civica e delle Agende Rosse, ascoltate nel tardo pomeriggio dalla commissione. «Alla scorta del dottore Di Matteo non è stato ancora assegnato il bomb jammer, il dispositivo che blocca gli impulsi dei radiocomandi», hanno scritto in una lettera aperta. Ieri mattina, l’Antimafia ha convocato anche il procuratore generale Roberto Scarpinato, che ha parlato della necessità di riforme della legislazione antimafia, e il procuratore della Repubblica Francesco Messineo. Quest’ultimo era accompagnato dagli aggiunti Leo Agueci, Teresa Principato, Vittorio Teresi e Maurizio Scalia e dal sostituto procuratore Nino Di Matteo, animatore delle indagini sulla trattativa mafiaStato. Di trattativa si è parlato a lungo nell’audizione, per fare il punto sul processo e le indagini in corso. Dice Di Matteo, uscendo dal palazzo della prefettura: «Assistiamo a degli attacchi nei confronti della nostra attività e soprattutto dell’impianto accusatorio del processo per la trattativa che riteniamo immotivati. Sarebbe bene che chi parla, avesse conoscenza degli atti processuali e rispetto per le decisioni che già un gup ha preso rinviando a giudizio gli imputati». Nell’audizione dei magistrati c’è anche spazio per alcune riserve nei confronti dell’attività dei servizi segreti in carcere. Secondo i pm che si occupano del processo trattativa, questa attività dovrebbe essere limitata quando riguarda boss mafiosi che hanno manifestato l’intenzione di collaborare con la giustizia, per evitare pericolose commistioni. Anche la commissione Antimafia sta passando al vaglio l’operato dei nostri 007 in carcere. «Nel passato non c’era un protocollo scritto, ma non mi sento di escludere che ci siano stati comportamenti impropri — dice la Bindi — come commissione d’inchiesta faremo la nostra parte, indagheremo nei limiti degli strumenti che abbiamo». Argomenti servizi premium antimafia 

None Leggi i commenti I commenti dei lettori 
Una squadra che ha avuto una bella fiammata ma che, con tre sconfitte nelle ultime quattro partite, è già tornata alla sua dimensione "media", fatta di poca qualità e giocatori poco disposti a sacrificarsi. Aldo Agroppi, protagonista degli anni gloriosi di Pulici e Graziani, non è tenero con i suoi eredi di oggi. E non gliele manda a dire. Agroppi, che cosa sta succedendo al Toro? "Questa è la normalità. Erano straordinari i risultati di prima". Dunque il volo è finito? "Il problema sono i sacrifici". In che senso? "I giocatori quando si sentono dire che sono bravi e che sono in odore di Nazionale, finiscono per crederci. E quindi tendono a uscire di più in settimana, a riposare di meno e a non fare più vita da atleta. Cose del genere non sono permesse alla Juve, figuriamoci al Toro". Insomma, il Toro è tornato sulla terra? "I valori sono quelli, questa è una squadra da media classifica, che ha sfruttato la vena strepitosa di Cerci e Immobile. Ma appena ti lasci andare e perdi la concentrazione paghi". Eppure nel derby il Toro avrebbe meritato il pareggio. "Vero, il pari ci stava. Ma dopo gli elogi per il derby si è volato alto. Le dico una cosa: se la partita contro la Sampdoria fosse stata preparata come il derby, i granata non avrebbero perso. Il calciatore vive di motivazioni". L'Europa era un obiettivo raggiungibile? "Abbiamo sognato per dieci giorni, abbiamo giocato un buon derby, ma il punto è che poi bisogna dare continuità, altrimenti sono soltanto mezzi giocatori. Per andare in Europa bisogna fare tanti sacrifici e non tutti sono pronti a farli". Era così anche ai suoi tempi? "C'erano due giocatori che, pur avendo limiti tecnici, sbagliavano una gara a stagione: Morini e Puia erano serissimi, avevano atteggiamenti quasi militareschi. E finivano per trascinare tutti gli altri". Cerci e Immobile in Nazionale. Era ora? "Ormai basta giocare due buone partite e finisci in Nazionale. Fra i due Cerci è più pronto ma è ancora discontinuo nonostante i mezzi che ha. Comunque la Nazionale fa bene: ricarica la mente e aumenta il valore di mercato". Ma come farà Cairo a trattenere Cerci e Immobile? "Nella vita tutto ha un prezzo. Non so se riuscirà a tenerli, non so nemmeno quanto possano valere, ma molto dipenderà dal rendimento delle ultime partite: è quella l'immagine che resta in mente". Dove deve migliorare il Toro nel prossimo mercato? "Manca la qualità, ma la qualità costa. Ai miei tempi si parlava di cuore granata, ma noi avevano anche tanta qualità". Che consiglio darebbe a Cairo? "Io a Cairo voglio bene, anche se mi è capitato di criticarlo. Ha speso troppi soldi in allenatori: se mi avesse dato retta, oggi avrebbe 30 o 40 milioni in più. Si è fatto fregare e a me spiace perché il Toro è la mia mamma". Cioè? "Per fare una grande squadra servono acquisti importanti. Non gli allenatori: non sono loro che vincono le partite". Ventura però ha fatto grandi cose, non condivide? "Vero. È un uomo di grande esperienza, ma l'allenatore fa ciò che può, non ciò che vuole. E il Toro di oggi ha grossi limiti". Neanche nella scelta del modulo? "Sono sciocchezze. Il compito dell'allenatore è tenere il gruppo: dev'essere psicologo, altrimenti il giocatore si perde". Argomenti torino fc interviste torino interviste sport gian piero ventura ciro immobile alessio cerci urbano cairo 
C'è molto di napoletano, e molto di cui essere orgogliosi nel capolavoro di Paolo Sorrentino che vince l'Oscar e dà lustro all'Italia. Ieri mattina, un ascoltatore napoletano è intervenuto in una trasmissione di Radio Capital e ha detto: "Sono molto contento che all'estero sia piaciuto questo film, più che se fosse stato premiato un film pure bello come "Gomorra" ma che avrebbe danneggiato la nostra immagine". Naturalmente questo è un discorso vecchio e superato, si ripropose pari pari ai tempi di "Ladri di biciclette" o della "Dolce vita". Un film è bello, o brutto, indipendentemente dai contenuti. "Gomorra" di Matteo Garrone, protagonista lo stesso Toni Servillo, è un ottimo film tratto dal libro di grande successo di Roberto Saviano. Eppure quell'ascoltatore ha dato voce a un sentimento ormai diffuso, a un'ansia di riscatto: non vogliamo più che si parli di noi solo per i mali di mafia e camorra, non vogliamo più essere solo un Paese (e una città) da cui si fugge per evitare l'asfissia sociale. Vogliamo ricominciare a lavorare e crescere, e riappropriarci della nostra grande bellezza. "Chiudere la finestra alla bellezza è contro la ragione e distrugge il vero significato della vita", scriveva giusto un secolo fa Claude Debussy a Igor Stravinskij. Che titolo, "La grande bellezza". È perfetto, come "La dolce vita". Diventerà uno slogan mitologico, verrà usato e abusato fino alla noia. È noto che il film di Sorrentino è ambientato a Roma ma il protagonista, Toni Servillo-Jep Gambardella, è una trasposizione del Massimo de Luca di "Ferito a morte" di Raffaele La Capria. Napoli e Roma, due luoghi di bellezza assoluta, la città in cui Sorrentino è nato e cresciuto e quella in cui si è trasferito e vive. Due città così diverse e così compenetrate, che avanzano parallele nella Storia da quasi tremila anni. Ma anche i luoghi del grande nulla, del vuoto dell'anima di Toni-JepMassimo e della gente che lo circonda. Quell'atteggiamento di credersi il migliore perché non ha convinzioni, mentre i peggiori difendono le proprie con ardore e restano sempre spiazzati, è proprio del disincantato napoletano-romano Toni-Jep-Massimo. Quella sovrabbondanza nel lusso delle cose e nell'aridità delle emozioni è propria di Napoli e di Roma. Al netto dei monumenti, forse non esiste paese al mondo in cui le collezioni private di oggetti antichi siano così consistenti. Napoli come Roma annovera palazzi privati pari a scrigni d'inestimabile valore. Ma Roma ha quell'aria insuperabile da capitale eterna e annoiata. Dove ogni party deve essere più memorabile di quello che lo ha preceduto, ogni vestito il più ricercato, e dove ogni fatto aspira a diventare un evento. C'è sempre qualcosa di più a cui anelare, e al di là dei cancelli lo stropiccio dei passi sulla ghiaia conduce in giardini fantastici, oasi di pace frequentate da maschere convenute da ogni parte del mondo a celebrare i riti dell'eternità che coincide con il nulla. Nel film, anche le pause che fanno rallentare il ritmo hanno un senso, diradando la distanza dagli oggetti mondani e accompagnando lo spettatore verso il mistero del nulla e dell'eternità. Eppure è difficile raccontare la bellezza, così come è difficile raccontare la perfezione. Luoghi storici e naturali così ricchi della propria vita e così carichi di significati, richiamano l'attenzione su di sé e non aiutano l'artista a concentrarsi. Ma Sorrentino ha un talento poco narcisista, è un rappresentante di una schiera, minoritaria ma decisiva, di napoletani spinti dall'intelligenza morale a fare bene il proprio lavoro per il puro piacere di farlo. C'è davvero molto di Napoli in Sorrentino, nel bene che si innalza leggero come una piroetta di Maradona, nel male che ti aggredisce senza preavviso (al regista è toccato, soprattutto con la perdita atroce dei genitori). Lui ha portato tutto con sé per poi spargerlo sulle cose toccate dal suo sguardo. In più c'è una rappresentazione mirabile del deserto che scaturisce dal suo opposto: dal troppo pieno, dall'eccesso. Al vortice di pienezza fa da contraltare la condizione di vuoto dell'individuo. Egli non regge lo sguardo sul baratro, ma da napoletano che non accetta di seguire supino il corso degli eventi tenta di modificare la propria storia e di riprendersi il proprio destino andando all'isola del Giglio per scrivere un reportage sulla Costa Concordia bella e terribile, una grande bellezza divenuta una grande bruttezza. Qualcuno si è scandalizzato per la divertente dedica a Maradona. Campione in campo della perfezione e dell'estro che sconvolge la perfezione, assai discutibile fuori del campo per le questioni di droga e di evasione fiscale. Ma un uomo libero obbedisce alla propria natura e non alla necessità esterna o agli stilemi del politicamente corretto: chi può mettere in dubbio che Diego sia un mito del calcio, e di quello napoletano in particolare? C'è solo da sperare che Sorrentino vinca ancora un Oscar, come già Fellini e De Sica, e la prossima dedica sia per ringraziare Benitez e Higuain di un altro scudetto. Ma c'è ancora tanta altra Napoli nella "Grande bellezza". E non soltanto negli attori, nel produttore, nei sarti, nei costumisti, nelle mogli, nella tradizione teatrale, nel fondo toccato nel vero senso della parola con l'affondamento della Costa Concordia di capitan Schettino. C'è soprattutto il protagonista, l'afragolesecasertano Servillo che sta a Sorrentino come Mastroianni a Fellini. Dice Servillo del suo personaggio: "Jep è un cinico sentimentale, deluso dal presente e non estraneo a un atteggiamento moralistico. Segue, attraversa e a tratti asseconda con passo lieve i riti della mondanità intellettuale o pseudointellettuale, dissipando il proprio talento. Lascia dietro di sé una lunga serie di occasioni mancate, una scia di rimpianto, un'illusione. Una tragica impasse da cui si vorrebbe evadere senza averne la forza". Jep attraversa la buffa vita di società in cui ognuno crede di recitare la parte principale e invece tutti sono comprimari. È anche il napoletano in stile e in tiro, misericordioso, sempre pronto alla festa, annoiato dagli approfondimenti come il Re Nasone, indisponibile a soffermarsi se non quando la vita lo costringe a un bilancio. È profondamente napoletano quando si indigna senza misura e quando comincia l'opera di redenzione a partire da sé stesso (viene in mente un altro napoletano apparentemente atipico come Sergio Cusani). Vedete un po' se non gli si attaglia quello che scriveva in "Quer pasticciaccio brutto de via Merulana" un milanese-romano come Carlo Emilio Gadda: "Una bella voce maschile e partenopea, quando aggalli dai limpidi fondali della deduzione, come nudità chiara di sirena da lattescenze marine alla luna di Gajola, va spoglia affatto e in ogni comma di quel modo così rabbiosamente asseverativo ch'è proprio a certe bestiacce del Nord". Argomenti cinema paolo sorrentino 
MARTEDI' 4 Cielo : al mattino schiarite sull'Imperiese e molto nuvoloso altrove con piogge e rovesci in trasferimento verso Est; nel pomeriggio poco nuvoloso sul Ponente e schiarite anche su Centro e Levante. Venti :      inizialmente intorno Sud 10-15 nodi, localmente 18-22, ruoterà a Settentrione con la stessa intensità. Mare : fra poco mosso e mosso sottocosta, mosso al largo. Temperature : minime in calo sull'Imperiese e stazionarie altrove, massime in aumento sul Ponente e stazionarie altrove. MERCOLEDI' 5 Cielo :  poco nuvoloso o localmente ancora nuvoloso, senza precipitazioni. Venti :   variabili 5-15 nodi sul Ponente, fra Nord e Nord Est 10-20 nodi altrove (anche 25-30 nella mattinata al largo del Golfo di Genova e sulla costa centrale della regione). Mare : poco mosso o mosso stirato sottocosta, molto mosso (o anche localmente agitato nella mattinata) al largo. Temperature : in aumento. GIOVEDI' 6 Cielo :   soleggiato o poco nuvoloso. Vento : variabile 5-15 nodi, brezze sulla costa. Mare : poco mosso, localmente mosso al largo. Temperatur e : in ulteriore aumento (in qualche località, tra le ore 12 e le 15, si potranno toccare anche i 16°-17°. ------------------ Bollettino di Achille Pennellatore per l'Associazione ligure di Meteorologia (www.centrometeoligure.it) Argomenti meteo liguria pioggia liguria associazione ligure di meteorologia achille pennellatore 
None Leggi i commenti I commenti dei lettori 
ROMA - Cristiano Bergodi non è più l'allenatore del Brescia.  Il tecnico paga la sconfitta interna contro il Carpi nell'ultima giornata del campionato di Serie B. Al suo posto sembrava certo il ritorno di Marco Giampaolo. Ma la trattativa è sfumata per il no del tecnico abruzzese. Sulla panchina lombarda arriva quindi Ivo Iaconi. In una nota sul sito ufficiale il club lombardo comunica di aver sollevato dalla conduzione tecnica della prima squadra Bergodi insieme al suo staff tecnico. La società, si legge, "ringrazia mister Bergodi e i suoi collaboratori per il lavoro svolto in questi mesi e augura loro i migliori successi professionali". Al suo posto si profilava il clamoroso ritorno di Marco Giampaolo, l'uomo che nel settembre scorso lasciò la guida della squadra lombarda dopo una contestazione da parte dei tifosi. Giampaolo si dimise facendo perdere le sue tracce per qualche giorno.  Cellulare spento, non si presentò al campo di allenamento e la sua  irreperibilità divenne un caso che suscitò anche l'interesse della  trasmissione di Raitre "Chi l'ha visto?". Il programma rinunciò al servizio solo perché arrivò la rassicurazione dell'ufficio stampa della società. Giampaolo infine  ricomparve, ma solo per firmare la rescissione del contratto. Seguì il  ritorno in panchina di Luigi Maifredi, responsabile dell'area tecnica,  ma solo per una partita (persa, con il Latina). Il 30 settembre la guida  del Brescia fu affidata a Cristiano Bergodi, ormai a sua volta pronto a  salutare. Giampaolo ha incontrato a lungo il presidente Corioni. Al suo arrivo a Ospitaletto, Giampaolo ha trovato ad accoglierlo un gruppetto di tifosi che con lui hanno voluto avere un chiarimento dopo i fatti di settembre. I tifosi hanno esposto uno striscione: "La vostra vergogna non ha limiti". Sembrava fatta. Ma Giampaolo, già titubante ieri sera all'uscita dalla villa di Corioni intorno a mezzanotte, ha deciso di riprendere la via di Giulianova, rifiutando di legarsi nuovamente alla panchina del Brescia. Il Brescia si butta così alla caccia del sostituto: per traghettare la squadra fino a fine stagione si sonda la candidatura del fratello del direttore sportivo Iaconi, Ivo, che arriva nella città lombarda oggi nel nel primo pomeriggio. Sul campo la squadra suda e fatica agli ordini di Ivan Javorcic, tecnico della Primavera. Si discute fino a sera fino ad arrivare alla firma sul contratto. Ivo Iaconi è il nuovo allenatore delle rondinelle. Fine di una telenovela infinita. Argomenti brescia calcio serie b cristiano bergodi marco giampaolo Leggi i commenti I commenti dei lettori 

