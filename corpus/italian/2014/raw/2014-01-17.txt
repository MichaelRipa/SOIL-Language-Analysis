None Leggi i commenti I commenti dei lettori 
LA SINDROME del curriculum. Il sindaco Marino è affetto da questa rarissima ma-lattia, che può avere evoluzioni positive e incoraggianti, ma tante volte ha degli esiti disastrosi. Di curriculum si può sopravvivere ma anche morire, perdendoci la faccia, affrontando il giudizio, implacabile, degli elettori che molto ma molto più si aspettavano da questi primi sei mesi dei simil tecnici al governo della città. Bene. Marino è invaghito dei curricula, pensa che siano il sale della democrazia, della trasparenza, dell’oggettività, delle mani pulite. E parecchi concordano con lui o subiscono un metodo che per dirsi azzeccato ha bisogno delle controprove. Ma a Roma finora la strada del curriculum è stata lastricata di orrende figuracce. Prima con la nomina subito ritirata del pluridecorato carabiniere Oreste Liporace e poi l’altro ieri con la scelta, (forse affrettata? Forse non sufficientemente controllata?) dell’amministratore delegato e contestualmente presidente della nuova era dell’Ama, Ivan Strozzi, indagato in Sicilia e dimissionario dopo appena 24 ore dalla nomina. Un record assoluto. Ridicolo? Peggio. Qui non si tratta di affossare un metodo di trasparenza, ma vantarsi di non conoscere neanche per sentito dire gli uomini che debbono comandare a Roma vuol dire rinunciare alle prerogative di ogni buon amministratore. Che deve avere il coraggio di metterci la faccia in ogni occasione e di scegliere, senza tanti ghirigori, il meglio di cui una città come Roma ha bisogno. © RIPRODUZIONE RISERVATA 
None Leggi i commenti I commenti dei lettori 


PHILADELPHIA - Due studenti di un liceo di Filadelfia sono rimasti feriti oggi in una sparatoria all'interno della loro scuola. La persona che ha aperto il fuoco, uno studente di 15 o 16 anni, è stato arrestato circa un'ora dopo dalla polizia, a una quindicina di chilometri di distanza. Tutto è cominciato al termine delle lezioni, verso le tre e mezza di pomeriggio, nella palestra della scuola, la Delaware Valley Charter High School, quando un ragazzo ha estratto una pistola e ha iniziato a sparare. Ha colpito i due suoi compagni - sempre secondo qanto hanno riferito fonti di polizia - entrambi ad un braccio, poi è fuggito. I due ragazzi - un ragazzo e una ragazza di 15 anni - sono stati trasportati in un vicino ospedale, dove le loro condizioni vengono giudicate stabili. Non sono in pericolo di vita, hanno precisato alcune fonti. La scena della sparatoria è stata ripresa dalle telecamere di sorveglianza della scuola, e il ragazzo che ha aperto il fuoco è stato così facilmente identificato. La polizia lo ha catturato nei pressi di casa sua. Al momento si sta cercando di chiarire se abbia sparato intenzionalmente o se i colpi che hanno ferito i due ragazzi siano stati esplosi accidentalmente. La pistola, ancora non è stata però ritrovata. Non è peraltro chiaro come il ragazzo sia riuscito a portare l'arma a scuola, visto che l'istituto è dotato di un metal detector all'entrata. Quella di oggi è la seconda sparatoria in una scuola americana in tre giorni. Martedì un bambino di 12 anni ha aperto il fuoco con un fucile a canne mozze in una scuola media in New Mexico, ferendo gravemente due suoi compagni. Un'altra tragedia legata all'uso delle armi si segnala intanto a Detroit. Qui una bambina di quattro anni ha ucciso il cuginetto, coetaneo. Ha trovato l'arma sotto il letto del nonno e ha fatto fuoco. Il piccolo è stato colpito al petto. E' morto subito dopo l'arrivo in ospedale. 
Mercoledì 22 gennaio si terrà l'udienza per l'affidamento del piccolo Leonardo, il bambino di 8 anni portato via dal papà Maurizio Rigamonti per 13 giorni, fino a giovedì scorso, quando i due hanno fatto ritorno a Parma accompagnati dalla polizia . IN QUESTURA LE FOTO IL VIDEO IL VIDEO-SHOCK CON IL BAMBINO Il giudice Nicola Sinisi intanto ha emesso un provvedimento col quale inibisce temporaneamente le visite del papà al bimbo previste dall'affido condiviso. Ha anche chiesto l'acquisizione delle relazioni dei servizi sociali che seguono da anni il caso del piccolo conteso. La prossima settimana il magistrato deciderà se accogliere la richiesta di affido esclusivo presentata d'urgenza dalla mamma americana Lura Calder, a cui il padre si è opposto. La donna ora auspica che sulla delicatissima situazione si faccia silenzio, a tutela del bambino. Maurizio Rigamonti, invece, raggiunto telefonicamente, ha dichiarato: "Io sto bene, sto benissimo. Voglio solo che emerga la verità e ora tutti i documenti sono agli atti, acquisiti nel fascicolo per la sottrazione di mio figlio. Chi ha fatto relazioni false pagherà. Io ho la verità nel cuore e non ho niente da nascondere". Il legale difensore dell'uomo, Claudio Defilippi, ribadisce che la fuga del papà col piccolo "è stata sbagliata, ma comprensibile dal punto di vista umano. Maurizio è un uomo sfinito dalla giustizia italiana, che non ha tenuto conto delle sentenze e dalle relazioni dei consulenti tecnici americani che hanno escluso qualsiasi violenza. La sottrazione internazionale della madre era stata giudicata 'contra legem', tanto che i giudici hanno rimandato il bambino in Italia, dove deve restare. Ma qui, una madre che ha portato via il bambino per due anni e mezzo è stata prosciolta. Al padre per dieci giorni daranno l'ergastolo?". ( m.c.p. ) Argomenti minori sottrazione di minore 
ROMA - E' costata cara al West Bromwich Albion la "quenelle" del suo attaccante Nicolas Anelka . Il principale sponsor della squadra - che milita nella Premier League - ha minacciato di lasciare il club proprio a causa dell'ormai famosissimo gesto, sospettato di essere antisemita. A scriverlo è il settimanale britannico Marketing Week . Lo sponsor in questione è la società di annunci immobiliari Zoopla, di cui è socio un uomo d'affari di origine ebraica, Alex Chesterman. Il ritiro dovrebbe durare - secondo il giornale - almeno fino alla fine dell'anno. La rottura scatterebbe se il giocatore francese dovesse essere schierato in campo contro l'Everton lunedì in campionato. Anelka è finito nella tempesta per il gesto - mano sinistra sul braccio destro, il marchio di fabbrica del comico francese Dieudonné - fatto dopo una doppietta sul campo del West Ham. Il calciatore rischia uno stop per cinque partite se la Federazione inglese, che ha aperto un'inchiesta, dovesse giudicarlo colpevole di discriminazione (il giudizio non arriverà prima di lunedì). "Il West Bromwich Albion non farà commenti fino alla fine dell'inchiesta", annuncia la società. Zoopla non ha voluto confermare né smentire la notizia. Ma il futuro di Anelka in questo club appare sempre più incerto. Argomenti quenelle nicolas anelka Leggi i commenti I commenti dei lettori 
BUDAPEST – Ha dovuto cedere la sua  corona di ‘Regina d’Europa, ma è comunque salita ancora sul podio,  accanto alle agguerritissime e giovanissime russe. Carolina Kostner,  alla fine del Bolero di Ravel, ha conquistato la medaglia di bronzo ai  Campionati europei di pattinaggio di figura, la seconda della sua  carriera. BRONZO PER LA KOSTNER, LA MIGLIORE NELLA COMPONENTE ARTISTICA – Sul ghiaccio di Budapest la pattinatrice bolzanina ha raccolto 191,39  punti ed è stata superata solo dalle baby russe Julia Lipnistkaia, 15  anni (209,72, secondo punteggio piu’ alto della storia del pattinaggio  di figura al femminile), vincitrice dell’oro, e Adelina Sotnikova, 17  anni (202,36), che si è presa la medaglia d’argento. Le stesse atlete  (anche se a posizioni invertite) che l’avevano preceduta mercoledì?, al  termine del programma corto. Le altre due azzurre in finale, Valentina  Marchei e Roberta Rodeghiero, sono giunte rispettivamente sesta e  undicesima. Nel libero la 26enne altoatesina è scesa in pista tra le due  avversarie, sfiorando la perfezione se non fosse stato per una caduta  nell’esecuzione di un salto triplo. Ha però ottenuto il punteggio più  alto nella componente artistica. Per lei, campionessa uscente, alla  dodicesima partecipazione all’Europeo, il bronzo è la nona medaglia  continentale: si aggiunge a cinque ori, due argenti e un altro bronzo. IMPRESSIONA LA 15ENNE RUSSA LIPNITSKAIA – A tre  settimane dall’inizio dei Giochi di Sochi ha destato grande impressione  la giovanissima Lipnitskaia, esordiente nella competizione: piccola,  agile e già tecnicamente molto dotata, ha conquistato non solo la  giuria, ma anche il pubblico. Ma pure la Sotnikova (campionessa  nazionale russa), nonostante la rimonta subita dalla connazionale a  causa di un’incertezza, ha mostrato di poter ambire ad una parte da  protagonista alle imminenti Olimpiadi invernali. Per grazie ed eleganza,  comunque, nessuna è riuscita a scavalcare la Kostner e senza  quell’inciampo il metallo sarebbe stato certamente più prezioso. Per  l’Italia è la seconda medaglia agli Europei 2014 di Budapest, dopo l’oro  di Anna Cappellini e Luca Lanotte nella danza. Argomenti pattinaggio artistico pattinaggio di figura carolina koster valentina marchei Leggi i commenti I commenti dei lettori 
MILANO – Concede il bis vincente l’EA7 Armani Milano. Dopo la bella vittoria della scorsa settimana contro l’Olympiacos, la formazione italiana supera anche il Laboral Kutxa Vitoria per 83-76 nella terza giornata del girone E della Top 16 di Eurolega. La squadra di coach Banchi sale cosi’ a quota 4 punti, in compagnia dell’Unicaja Malaga e la prossima settimana renderà visita ai turchi dell’Anadolu Efes, ancora al palo insieme ai connazionali del Fenerbahce. AMARO RITORNO A MILANO PER L’EX SCARIOLO – E’ dunque amaro il ritorno all’ombra della Madonnina  per Sergio Scariolo: l’ex allenatore dei biancorossi ancora una volta deve arrendersi al gioco di Luca Banchi, rivale anche quando quest’ultimo sedeva sulla panchina di Siena. L’Olimpia ritrova Gentile, che rientra in quintetto dopo aver recuperato dal virus intestinale che l’aveva tenuto fuori dalla sfida contro l’Olympiacos. E’ subito aggressivo il capitano dell’EA7 e attacca l’area a testa bassa senza farsi intimorire dai centimetri di Pleiss. Il centro tedesco svetta in vernice, è in doppia cifra già all’intervallo e chiuderà con 14 punti (meglio di lui solo Nocioni, con 18, miglior marcatore). A rimbalzo però la supremazia non è così? netta, anzi. L’Olimpia ne cattura 39, contro i 27 avversari, e cerca spesso di ripartire in velocità, aprendo il campo per una raffica di tiri piazzati dal perimetro. OLIMPIA SI FA RIAVVICINARE, MA PORTA CINQUE UOMINI IN DOPPIA CIFRA – Il primo break dalla lunga lo firmano in coppia Moss e Jerrells (6-9 da 3 in due). Poi anche Hackett aggiunge un 3/5 dalla distanza e nella ripresa il distacco arriva a +17. Sembra finita, però l’Olimpia arriva corta di energie e forse un po’ troppo tranquilla agli ultimi cinque minuti e si espone alla rimonta di Vitoria, guidata da Nocioni e poi dal tremendo tiratore Jelinek. I baschi infilano un parziale di 9-0 e accorciano le distanze. Si fanno sotto fino al -4 ma è troppo tardi, e la spuntano i padroni di casa, anche se lo scarto finale poteva essere notevolmente piu’ ampio dopo una partita controllata in lungo e in largo. Sono cinque gli uomini in doppia cifra, capeggiati da Curtis Jerrells e Langford (16 a testa), nelle fila di Milano, che resta cos?ì ancora imbattuta al Forum sia nelle Top 16, sia in campionato. Un primato che proverà a conservare anche domenica contro la capolista Enel Brindisi. BARCELLONA E PANATHINAIKOS A PUNTEGGIO PIENO NEL GIRONE – Risultati 3/a giornata girone E: Olympiacos-Barcellona 72-81, Unicaja Malaga-Fenerbahce 89-75, EA7 Milano-Laboral Vitoria 83-76, Panathinaikos-Anadolu Efes 78-64. Classifica: Barcellona e Panathinaikos 6 punti; Unicaja Malaga e EA7 Emporio Armani Milano 4; Laboral Vitoria e Olympiacos 2; Anadolu Efes e Fenerbahce 0 EA7 MILANO – LABORAL KUTXA VITORIA 83-76 (26-18, 48-38, 63-50) EA7 MILANO: Gentile 10, Gigli ne, Cerella, Melli 2, Hackett 14, Kangur ne, Langford 16, Samuels 6, Wallace 3, Lawal 4, Moss 12, Jerrells 16. All.: Banchi. LABORAL KUTXA VITORIA : Mainoldi, Nocioni 18, Poeta, Hanga 6, Hamilton 12, Diop ne, Hodge ne, San Emeterio 3, Pleiss 14, Heurtel 6, Jelinek 12, Causeur 5. All.: Scariolo. ARBITRI: Belosevic, Gkontas, Biricik. NOTE – Tiri liberi: EA7 23/30, Vitoria 12/15. Tiri da 3 punti: EA7 10/20, Vitoria 10/25. Rimbalzi: EA7 39, Vitoria 27. Usciti per 5 falli: nessuno. Falli tecnici: Hamilton e Lawal a 36′ 22′. Falli antisportivi: nessuno. Spettatori: 7.250. Argomenti armani milano Leggi i commenti I commenti dei lettori 
