None Leggi i commenti I commenti dei lettori 
L’undicesima edizione del Positano Teatro Festival-Premio Annibale Ruccello,  con la direzione artistica di Gerardo D’Andrea, consacra la coppia teatrale Enzo  Vetrano e Stefano Randisi per l’interpretazione nello spettacolo "Totò e Vicè",  scritto dal drammaturgo siciliano Franco Scaldati scomparso un anno fa, che  conta già oltre ottanta repliche. L’annuncio ieri a Napoli, in attesa  della consegna ufficiale con la motivazione prevista il 7 agosto all’interno del  Positano Teatro Festival che per l’occasione ospita lo spettacolo firmato da  Scaldati. A Vetrano e Randisi verrà consegnata un'originale scultura del maestro  Riccardo Dalisi che ha dichiarato di essersi ispirato alla maschera, simbolo del  teatro, in quanto "separatrice del vero dal non vero". "Siamo  contentissimi - dicono gli attori - Per noi e per Franco con l’augurio che possa  essere rappresentato sempre di più in Italia e all’estero proprio come è  avvenuto per Ruccello. A Franco auguriamo la stessa fortuna. Prendiamo il premio  come un buono auspicio. Questo spettacolo, ormai è certo, rimarrà con noi per  tutta la vita. Un riconoscimento che ci riempie di gioia, soprattutto perché è  legato a Scaldati". Il Premio che guarda alla scrittura e alla drammaturgia contemporanea  italiana e straniera, premia "Totò e Vicè" come "miglior spettacolo". "Franco -  dicono Vetrano e Randisi - ha lasciato un universo di testi ancora inesplorato.  Noi continueremo a portare in giro "Totò e Vicè", ma intendiamo mettere in scena  anche "Assassina"". Argomenti franco scaldati 
L'atmosfera  del lago concilia la concentrazione, la serenità, la distensione. Tutte cose che fanno parte di un piccolo ma arrembante festival organizzato a Zelbio, sulla riva comasca del Lario, un borgo ben conservato e ben tenuto che da qualche anno anche per valorizzare il bellissimo scenario lacustre che si vede lì, dalla collina, organizza un ciclo di incontri e recital, serate di intrattenimento ma con una vocazione "colta" ideate da Armando Besio, giornalista di Repubblica , presente e spesso nelle vesti di intervistatore e animatore, agli incontri. [[ge:rep-locali:repubblica:92414297]] Quest'anno in programma fino al 6 settembre, "Zelbio cult" come si chiama il festival , ha già parlato di arte con il critico Philippe Daverio. Ieri sera è toccato al recital dell'ex-chitarrista dei profeti Nazzareno La Rovere risvegliare antiche nostalgie ai cinquantenni riproponendo il repertorio di Mogol-Battisti. Stasera, tra le curiosità, l'arrivo di Claudio Martelli: l'ex-deputato e ministro socialista ai tempi di Craxi presentando il suo libro "Ricordati di vivere" (Bompiani) ripercorre la storia del nostro paese, tra scandali e svolte. Il 9 agosto grande attesa per l'archistar Mario Botta  che a sua volta parlerà del suo libro "Quasi un diario 2003/2013" (Lettere). L'11 agosto ancora musica con i Sulutumana , la band folk della Valassina. Per il teatro il 14 agosto l'attrice Elena Russo Arman presenta il recital Dove sei, o Musa sui sonetti di Shakespeare, accompagnata dalla chitarrista Alessandra Novaga. Domenica 17 il violoncellista della Scala Jakob Ludwig esegue musiche di Bach  e Cassadò. Ancora un incontro il 30 agosto con Uliano Lucas che racconterà la sua storia di fotoreporter dalle migrazioni dei meridionali al nuovo capitalismo cinese. Si chiude il 6 settembre con Elio Fiorucci: lo stilista racconta la sua passione per l'arte e l'amicizia con un autentico genio come Keith Haring. Argomenti festival estate 2014 
None Leggi i commenti I commenti dei lettori 
La pioggia è nella storia del Traffic, ormai. Star straniere come Patti Smith e i Sex Pistols nelle edizioni alla Pellerina furono costrette ad affrontare i diluvi estivi, ma anche l'edizione tutta italiana per il centocinquantesimo anniversario dell'Unità d'Italia si confrontò con il maltempo – con la Pfm costretta ad annullare l'esibizione in piazza San Carlo. Questa sera anche lo show dei Pet Shop Boys, il duo elettro pop londinese tra i più longevi della storia che ha inuagurato la nuova edizione della rassegna, ha dovuto combattere contro Giove Pluvio. Quando poco oltre le 22 salgono sul palco in piazza sono diverse migliaia le persone che hanno sfidato il cielo di Torino, ma due ore prima l'inizio dell'esibizione dei Niagara sembrava non promettere bene: poche centinaia di persone che si accalcano alle transenne costrette ad aprire e chiudere gli ombrelli dalla pioggia intermittente. Mentre tanti scelgono di restare sotto i portici i giovani volontari si aggirano a tra la gente per raccogliere gli ormai celebri 'oboli' di finanziamento. È con il calare della notte e l'avvicinarsi del momento clou che la folla cresce: per Planningtorock, l'artista inglese, trapianta a Berlino, che propone una selezione delle produzioni musicali ispirate al suo ultimo album “All Love’s Legal”. Neil Tennant e Chris Lowe sono arrivati a Torino poco prima dello show, ma hanno preparato l'esibizione esclusiva dell'Eletric Tour 2014. Cura maniacale per le luci e per le inquadrature sul mega schermo, il duo regala una prestazione di qualità che fanno felici i temerari arrivati al Traffic. La generazione dei paninari vede due mostri sacri della loro educazione musicale che non hanno ancora perso lo smalto, ma sono i più giovani quelli che si sorprendono di più: molti dei suoni delle produzioni attuali sono nate qui e si sente Argomenti traffic torino repubblica pet shop boys 
None Leggi i commenti I commenti dei lettori 
