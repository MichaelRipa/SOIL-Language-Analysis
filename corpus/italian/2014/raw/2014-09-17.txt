ROMA – La Roma fa un ritorno trionfale in Champions League: travolge 5-1 il Cska Mosca e si candida seriamente al ruolo di terzo incomodo tra Bayern e Manchester City. I giallorossi non potevano sbagliare l’esordio e sono andati ben oltre le più rosee previsioni. Hanno sfoderato una prestazione da grande squadra annichilendo in mezz’ora un Cska per la verità apparso solo la pallida copia della compagine ammirata nelle passate edizioni. UNA SERATA ROVINATA DAGLI INFORTUNI – In una serata in cui la Roma ha mostrato a tutta Europa le potenzialità del trio Iturbe-Totti-Gervinho, Garcia non può, però, sorridere appieno. Gli infortuni occorsi a Iturbe (sospetta elongazione del muscolo sartorio della gamba destra) e Astori (probabile stiramento del collaterale del ginocchio destro) sono una brutta tegola. L’unica speranza è che non si tratti di problemi seri. GARCIA BOCCIA COLE – Costretto a rinunciare a Castan, infortunato, e a De Rossi, squalificato Garcia ha affidato una maglia da titolari ad Astori e a Keita preferendo Torosidis a Cole, vista la prova incolore di Empoli, sulla sinistra. Davanti, invece, ha rispolverato il trio Iturbe-Totti-Gervinho che ha impiegato appena 10’ a fare la differenza. La Roma, infatti, è partita fortissimo e ha subito mandato in tilt la lenta retroguardia russa. [[ge:rep-locali:repubblica:96018479]] ITURBE-GERVINHO, CHE SHOW – In affanno già al 1’ (con Berezutski che ha rischiato l’autogol su un cross di Nainggolan), la squadra di Slutsky è capitolata al 6’: Gervinho ha pescato sul filo del fuorigioco Iturbe che, solo davanti al portiere, non ha avuto problemi a siglare l’1-0. Galvanizzato dal gol, l’argentino si è acceso e al 10’ ha ripagato il compagno di reparto smarcandolo in mezzo all’area con un cross dalla destra: l’ivoriano si è destreggiato bene in mezzo ai due centrali ospiti e con un tiro radente a fil di palo ha battuto ancora Akinfeev. AKINFEEV FA FELICE MAICON – Il Cska ha mancato clamorosamente l’1-2 al 15’ con Doumbia lanciato solo davanti alla porta su un contropiede nato dopo un angolo per i giallorossi ed è stato immediatamente punito. Al 20’, infatti, è arrivato il 3-0, gentile regalo di Akinfeev che non ha controllato un destro forte ma centrale di Maicon, smarcato in area sulla destra dallo scatenato Itube. ITURBE KO, GERVINHO CALA IL POKER – La serata da sogno dell’ex attaccante del Verona si è interrotta bruscamente al 25’ per colpa di un infortunio alla gamba destra, avvenuto dopo un contrasto con un avversario. Malgrado la pesante perdita (al suo posto è entrato Florenzi) la Roma non si è disunita e al 31’ ha calato il poker con un perfetto contropiede di Gervinho, smarcato da un lancio no-look di Totti. IGNASHEVICH COMPLETA IL PATATRAC – Il Cska non ha dato cenni di reazione e la squadra di Garcia in avvio di ripresa ha segnato il 5-0, complice una sciagurata autorete di Ignashevich che, nel tentativo di anticipare Florenzi, ha deviato in rete di testa un cross dalla sinistra di Torosidis. [[ge:rep-locali:repubblica:96026280]] MUSA FA 5-1 POI GOL-FANTASMA – La Roma, a questo punto, ha tirato i remi in barca e si è fatta sorprendere dalle iniziative dei veloci Doumbia e Musa. Il primo, dimenticato a centro area, ha colpito una clamorosa traversa sugli sviluppi di un angolo, il secondo ha segnato il gol della bandiera dopo aver saltato anche l’ultimo uomo, Maicon. Perso Astori per infortunio, la Roma ha faticato a ritrovare gli equilibri e bene le è andato che nel finale l’arbitro spagnolo Borbalan  non abbia accordato a Milanov, autore di un gran tiro sotto la traversa, il 5-2: la palla aveva varcato la linea di porta ma nessuno dei collaboratori se ne è accorto. Meglio così. SCONTRI FUORI E DENTRO LO STADIO – A fare da contrasto alla magica serata dei giallorossi ci sono stati, putroppo, alcuni incidenti avvenuti fuori e dentro lo stadio. Prima della partita sono stati feriti, per fortuna non gravemente, due tifosi russi: il primo è stato accoltellato, il secondo colpito in testa da una bottiglietta. Dentro l’Olimpico i protagonisti negativi, invece, sono stati i tifosi del Cska che hanno tirato fumogeni ai sostenitori della Roma e hanno preso a calci e pugni gli incolpevoli steward. Difficile che la Uefa lasci passare il tutto inosservato. ROMA-CSKA MOSCA 5-1 (4-0) Roma (4-3-3): De Sanctis 6.5, Maicon 7, Manolas 7 (31′ st Yanga-Mbiwa sv), Astori 6, Torosidis 6, Pjanic 6.5, Keita 6.5, Nainggolan 7.5, Iturbe 8 (25′ pt Florenzi 6), Totti 7, Gervinho 8.5 (21′ st Ljajic sv). (28 Skorupski, 3 Cole, 8 Ljajic, 22 Destro, 32 Paredes). All.: Garcia. Cska Mosca (4-2-3-1): Akinfeev 4, Mario Fernandes 5.5, V. Berezutski 4.5, Ignashevich 4, Nababkin 5 (1′ st Schennikov 5), Natcho 5, Milanov 5.5, Tosic 5, Eremenko 5.5 (21′ st Panchenko 6), Musa 6, Doumbia 6. (1 Chepchugov, 6 A. Berezutski, 15 Efremov, 71 Bazelyuk, 91 Chernov). All. Slutski. Arbitro : Fernandez Borbalan (Spagna) 5.5. Reti : nel pt 6′ Iturbe, 10′ e 31′ Gervinho, 20′ Maicon; nel st 5′ Ignashevich. (autogol), 37′ Musa. Angoli : 6-4 per il Cska Mosca. Recupero : 0′ e 4′. Ammoniti : nessuno. Spettatori : 40.888 per un incasso di 2.082.990,00 euro. Argomenti as roma champions league juan manuel iturbe gervinho Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
NEW YORK - Avanti con le riforme strutturali, soprattutto nei paesi come l'Italia. In un documento preparatorio per il G20 in Australia, Il Fondo Monetario Internazionale (Fmi) sottolinea che sono essenziali per aumentare il potenziale di crescita. Un invito rivolto alle "economie in surplus (Germania, Giappone, Corea del Sud) e quelle in deficit, incluse quelle dell'area euro passate di recente in surplus (Italia). Lavoro . Bisogna implementare la riforma del lavoro. "Servono azioni per aumentare la domanda di lavoro e rimuovere gli impedimenti all'occupazione: sono necessarie nelle economie dell'eurozona sotto stress". Bce. Le recenti misure della Banca Centrale Europea sono più che benvenute: "La sua volontà di fare di più se necessario, mostra l'impegno sul fronte dell'inflazione". "La Bce dovrebbe continuare a fare pressione sulle banche affinchè siano "proattive" nell'aumentare il capitale in attesa dell'Asset Quality Review e degli stress test". Ripresa, rischio tensioni. Sulla ripresa globale che "deve guadagnare forza" incombono "rischi al ribasso accresciuti, connessi in particolare con le tensioni geopolitiche". Per il Fmi "altri rischi derivano dalla bassa inflazione e dalla lunga stagnazione delle economie avanzate" e "dalla minore crescita delle economie emergenti". Inoltre, precisa il Fondo, un altro rischio deriva dalla "sfida della normalizzazione della politica monetaria negli Stati Uniti", soprattutto se ci saranno "correzioni improvvise dei mercati". Argomenti riforme fmi inflazione occupazione 
ROMA – ”Si è visto che ci divertiamo a giocare assieme”. Rudi Garcia è entusiasta per l’esordio della sua Roma in Champions : "Avevamo studiato la gara bene, sapevamo che avremmo potuto mettere in difficoltà il Cska con una buona partenza e con gli inserimenti tra le linee e siamo riusciti a mettere in pratica tutto ciò alla perfezione. Questa squadra gioca con piacere, e questo di riflesso fa piacere alla sua gente”. Pjanic ha detto che con il suo gioco la Roma in Europa potrebbe fare addirittura meglio che in Italia visto che trova squadre che giocano a viso aperto. Garcia non concorda appieno. ”Non so se per noi sia più facile giocare in Europa ma penso che quando siamo usciti dall’urna anche le altre tre squadre hanno detto che con noi era difficile”. IL CSKA NON E’ DEBOLE – Guai, però, a dirgli che il Cska è sembrato poca cosa: ”Dopo il 5-1 sembra tutto facile, ma non lo è stato per niente. L’abbiamo resa noi cosi’. Il Cska Mosca non è così debole come il risultato sembra dire. L’unica nota stonata sono gli infortuni: Iturbe ha un problema muscolare da valutare, Astori sembrerebbe avere una distorsione al ginocchio. Speriamo bene”. VIA I VIOLENTI DALLO STADIO – Garcia conclude dicendosi amareggiato per incidenti fuori lo stadio. ”Non è normale, il calcio è una festa e non può trasformarsi in una battaglia. Dobbiamo fare di tutto per buttare fuori la gente che fa questo, e fuori dallo stadio c’è la polizia preposta per farlo”. TOTTI GIA' PENSA AL CAGLIARI - "Al di là del risultato ampio col quale abbiamo superato il CSKA, credo sia stato molto significativo soprattutto cominciare il girone con un successo" le parole che il capitano Francesco Totti affida al suo sito internet. "Come dico spesso ora dobbiamo essere bravi ad andare subito con la testa alla prossima partita - aggiunge Totti - domenica affronteremo il Cagliari e da domani non dovremo pensare ad altro". GERVINHO: ABBIAMO RESO NOI LA GARA FACILE – Gervinho spiega il segreto della serata: “Le partite non sono mai facili. Siamo noi che abbiamo disputato una grande partita e che l’abbiamo fatta diventare facile. Abbiamo disputato una grande partita sia in fase difensiva che offensiva”. Adesso Manchester City e Bayern hanno mille timori in piu’. “Non mi importano le altre due, è importante la nostra squadra e aver fatto una grande partita oggi. La mia preoccupazione non sono mai le avversarie ma la mia squadra”, sottolinea. [[ge:rep-locali:repubblica:96018479]] MAICON: ANCORA TANTO DA LAVORARE – Maicon tiene i piedi per terra. “Abbiamo iniziato bene, ma c’è ancora tanto da lavorare, soprattutto in un girone complicato come il nostro”, dice. Bayern e Manchester City sono avvisati? “Noi ci concentriamo su ogni partita. Sappiamo che è difficile, ma dovranno lavorare anche loro perché sanno che anche noi vogliamo passare il girone”. Il brasiliano sembra tornato rigenerato dalla nazionale… “Io sto bene, i miei compagni mi hanno ricevuto a braccia aperte. Sto lavorando bene, sono tranquillo, spero di fare ancora bene nelle prossime partite”. PJANIC: CHAMPIONS ADATTA AL NOSTRO GIOCO – Pjanic applaude i compagni: “Stasera abbiamo dominato. Sono contento di come abbiamo iniziato, giocato e gestito. Potevamo fare ancora meglio, ma siamo contenti della partita e di aver iniziato bene la Champions. Forse la Champions è più adatta al nostro gioco perché tutte le squadre giocano in modo aperto. Nelle settimane scorse in campionato abbiamo trovato poco spazio e le squadre ci affrontano diversamente che in Champions. Qui esprimiamo la nostra qualità. Come avevamo preparato la partita? Abbiamo fatto quello che ci ha chiesto il mister, giocando con qualità e possesso palla. Una vittoria meritata di fronte ai nostri tifosi che oggi erano incredibili. Adesso vogliamo continuare”. DE SANCTIS ARRABBIATO PER IL GOL SUBITO – Più arrabbiato per la rete subita nel finale che per la larga vittoria sul Cska, è Morgan De Sanctis: “Le aspettative erano tante, ci tenevamo a fare bella figura perché la Roma tornava in Champions dopo tre anni. Siamo stati bravi ad aggredire l’avversario. Un risultato strameritato, peccato solo che nel secondo tempo abbiamo concesso loro più di un’occasione che oggi non vuol dire niente, speriamo sia così anche a dicembre. Penso al Napoli che l’anno scorso è stato eliminato per colpa di un gol di differenza a 12 punti. Questo è un girone che potrebbe avere risvolti simili”. Grandissima la sua parata nel primo tempo su Doumbia… “Ho cercato di non dargli punti di riferimento visto che aveva mille soluzioni. Sono rimasto fermo e sono stato fortunato. Fortuna che non mi aiutato nell’azione del goal dove il rimpallo ha favorito Musa”. Cosa cambia questa vittoria? “Cambia pochissimo perché la possibilità di passare il turno ce la giocheremo con City e Bayern. Il passaggio di oggi era obbligatorio perché non mi immagino una debacle delle altre due. Purtroppo non sarebbe una cosa positiva, speriamo che il Cska faccia punti fino a quando la ritroveremo a Mosca”. Ora Bayern e City hanno qualche preoccupazione in piu’? “Quando una squadra come la Roma parte dalla quarta fascia si creano complicazioni anche per gli avversari. Noi possiamo recriminare per il girone, ma anche Bayern e City. Se dovessimo superare il girone sarebbe importante”. Argomenti champions league as roma rudi garcia Leggi i commenti I commenti dei lettori 
None Leggi i commenti I commenti dei lettori 
