None Leggi i commenti I commenti dei lettori 
None Leggi i commenti I commenti dei lettori 
NEW YORK - E' una sentenza storica, può aprire un nuovo capitolo nella storia di Internet. E' anche una sconfitta per Barack Obama e la sua politica detta "Open Internet" o anche "Net Neutrality". Una corte d'appello del District of Columbia (dove ha sede la capitale federale Washington) ha bocciato la regola imposta dall'authority del settore, la Federal Communications Commission (Fcc), e che impediva di avere due regimi tariffari diversi a seconda delle velocità di Internet. D'ora in avanti gli operatori Internet potranno applicare un "tassametro" diverso a seconda della potenza e velocità di comunicazione. Nasce insomma un Internet a due velocità, con la maggiore potenza riservata a chi può pagare. E' l'esatto contrario di quella regola che la Fcc aveva imposto strenuamente, con regole più stringenti dal 2010. Il verdetto a sorpresa nasce da uno scontro tra due giganti. Da una parte Verizon, che è al tempo stesso una società di telecom e un gestore di traffico Internet. Sul fronte avverso Netlfix, la celebre azienda che ha fatto fortuna dapprima con il noleggio di film su Dvd inviati a domicilio per posta, ma più di recente ha sviluppato soprattutto l'offerta in streaming che arriva nelle nostre case via Internet. Verizon fece appello contro la regola Obama, onde poter addebitare tariffe più care su Netflix e operatori di quel genere, che per trasmettere film su streaming "consumano" più potenza e alta velocità. Si calcola che oggi negli Stati Uniti la metà della potenza fissa installata per le comunicazioni online  -  per lo più cavi a fibre ottiche  -  venga sfruttata da soli due colossi, Netflix e YouTube (quest'ultimo appartiene a Google). Da questo punto di vista la fine della Net Neutrality o dell'Open Internet apre semplicemente la strada a una redistribuzione di risorse e di profitti tra giganti: i big delle infrastrutture online come Verizon potranno appropriarsi una parte dei profitti che oggi vanno a Google o Netflix. Tuttavia dietro la linea di Obama c'era un'altra preoccupazione. Quando l'attuale presidente fece la sua prima campagna elettorale nel 2008, spiegò perché teneva tanto alla Net Neutrality: perché un regime a due velocità e due tariffe, può diventare un handicap permanente per le start-up, le neonate imprese innovative che non possono permettersi di strapagare l'accesso all'alta potenza digitale, a differenza di Google. L'Internet ad alta velocità è proprio quello che può fare la differenza, nella capacità di un'azienda di raggiungere i consumatori. 
ROMA - Magari non bellissima, ma vincente. Edy Reja incassa il secondo successo della sua gestione e vede una Lazio stanca e incerottata strappare la qualificazione ai quarti di finale di Coppa Italia, grazie a due zampate da attaccante consumato del giovane Brayan Perea, classe 1993: il gol in pieno recupero vale il 2-1 su un Parma opaco nella prima frazione ma padrone del campo per larghi tratti nella ripresa, con Sansone che ha mancato clamorosamente il colpo del ko. I capitolini attendono ora la vincente del match tra Napoli e Atalanta in programma giovedì. MEZZ’ORA DI LAZIO, POI IL PARMA – Reja vuole testare tutta la rosa prima di eventuali movimenti di mercato e per questo motivo sceglie soltanto due titolari – Konko e Radu – nell’undici iniziale, mentre Donadoni si affida a una formazione più rodata e restituisce una maglia dal primo minuto a Cassano. Lazio subito pericolosa sugli sviluppi di un angolo: Perea non arriva su una spizzata di Radu e travolge Bajza, l’estremo ducale riporta una ferita in viso ma chiede alla panchina di rimanere in campo. Capitolini ancora in avanti al quarto d’ora, Onazi sventaglia per Keita, alto il destro di controbalzo dell’ex Barcellona. Perea va vicino al gol su un corner – colpo di testa centrale – ma non perdona al 25′, quando castiga una corta respinta di Bajza su sinistro da fuori di Felipe Anderson. La Lazio invece di continuare a giocare perde metri, Cassano e Parolo sfiorano il pari con due conclusioni che terminano di poco a lato ed è Biabiany a impattare in chiusura di frazione. Cassani ha spazio sulla destra e va al cross, Konko è attirato a centro area, sul palo lontano c’è il francese in completa solitudine: l’ex Inter può permettersi di scivolare, rialzarsi, stoppare e mettere in rete con il destro, niente da fare per Berisha. SANSONE SPRECA, PEREA NO - La ripresa vede un Parma più arrembante e sprecone: Gargano al 4′ può concludere al volo su invito di Cassano, destro alto. La Lazio è già sulle gambe, Novaretti prova un’improbabile azione personale e perde palla a centrocampo, Biabiany guida la transizione ducale ed è provvidenziale Berisha in uscita bassa. Reja perde Radu per un problema al flessore – dentro Cavanda – ed è costretto a togliere anche Ederson, non per ragioni fisiche ma tecniche: il brasiliano è il peggiore in campo, pessima la gestione di un contropiede al quarto d’ora. Al 24′ gli ospiti mancano l’occasione più importante. Gobbi mette in mezzo dal fondo, inspiegabile movimento difensivo di Ciani, che invece di spazzare fa un velo in area piccola per l’accorrente Sansone, che a porta vuota riesce nell’impresa di concludere fra le braccia di Berisha. Gli errori costano caro e quando i supplementari sembrano ormai certi spunta Perea: il colombiano riceve in area piccola un cross di Candreva, approfittando di un’incomprensione Marchionni-Paletta, e da due passi scavalca Bajza per il gol che vale i quarti di finale. LAZIO-PARMA 2-1 (1-1) Lazio (4-2-3-1): Berisha; Konko, Novaretti (31′ st Dias), Ciani, Radu (12′ st Cavanda); Onazi, Biglia; Anderson, Ederson (22′ st Candreva), Keita; Perea. (Guerrieri, Strakosha, Biava, Vinicius, Gonzalez, Ledesma, Floccari, Klose). All.: Reja Parma (4-3-3): Bajza; Cassani, Paletta, Felipe, Gobbi; Gargano, Marchionni, Parolo; Biabiany (21′ st Palladino), Cassano, Sansone. (Coric, Mirante, Kone, Lucarelli, Mendes, Mesbah, Rosi, Acquah, Galloppa, Munari, Amauri). All.: Donadoni Arbitro : Gervasoni Reti : 25′ pt Perea, 43′ pt Biabiany, 46′ st Perea Ammoniti : Cassani, Felipe, Biglia e Perea per gioco falloso Recupero : 3′ e 3′ Argomenti ss lazio parma calcio coppa italia brayan perea Leggi i commenti I commenti dei lettori 
None Leggi i commenti I commenti dei lettori 
ROMA - Soffre un set, fatica nel terzo periodo ma alla fine la Diatec Trentino porta a casa un importante successo dalla trasferta belga contro il Noliko Maaseik. La gara di andata dei playoff 12 (ottavi di finale) della Champions league di volley si chiude 1-3 (25-22, 15-25, 24-26, 18-25) per la formazione guidata in panchina da Roberto Serniotti e spiana la strada per la qualificazione ai quarti in vista della gara di ritorno tra una settimana (mercoledì 22 ore 20.30) al PalaTrento. In circa un'ora e quaranta minuti di gioco si vedono situazione diverse. Soprattutto una mancanza di continuità che si riscontra anche negli attori principali della contesa. Alla fine, tra alti e bassi, Sokolov è il top scorer della serata con 23 punti, tre muri, due ace e il cinquanta per cento in fase offensiva, prezioso in alcune fasi di gioco l'apporto di Solé autore pure di 14 punti (quattro muri e un ace), seguito da Lanza con 13 punti. Una supremazia che si legge anche nelle cifre con l'attacco di squadra gialloblù al 53 per cento (contro il 41 per cento del Noliko), muro con nove block vincenti a sei e battuta con cinque ace contro tre. Dalla linea dei nove metri pesano, però, i troppi errori di squadra. A tenere a galla la formazione belga sono soprattutto Pereyra (18 punti, due ace) e Menzel (12 punti). Parte male Trento e soffre i colpi di Menzel che firma da solo il primo break, un po' a sorpresa, per la formazione di casa. Dopo la replica del centrale trentino Solé, si prosegue punto a punto con gli attaccanti cosiddetti di palla alta in evidenza. L'allungo decisivo porta la firma di Pereyra e Maaseik chiude la prima frazione in maniera positiva. La musica cambia al ritorno in campo. Il secondo set inizia con Ferreira al posto di Fedrizzi. Ma l'arma in più è sempre l'argentino Solé che permette ai gialloblù di dilagare. Poi si scatena Sokolov con attacco e muro e per l'orgogliosa squadra belga è notte fonda. Il risultato conclusivo non lascia dubbi sul dominio di Trento, insomma un'altra partita rispetto all'avvio. Il match torna sui binari dell'equilibrio nel terzo periodo quando Sokolov fatica in attacco (un errore e due muri subiti), fattore che spinge avanti il Noliko. La Trentino Diatec risponde e torna in parità. A questo punto le due squadre procedono, come nel primo set, nuovamente insieme verso la parte finale del periodo. Questa volta i gialloblù sono più attenti: annullano una palla set agli avversari con Solé e si assicurano il parziale sfruttando un errore di Lecat in attacco e il successivo punto decisivo di Lanza. I campioni d'Italia partono bene anche nel quarto set, ispirati da un Ferreira in crescita (due attacchi vincenti consecutivi). Il Noliko replica ma finisce definitivamente sotto grazie agli attacchi di Sokolov. I padroni di casa lasciano progressivamente sempre più spazio agli avversari chiudendo con un errore di Menzel al servizio. Il regolamento della competizione prevede l'accesso ai quarti di finale (denominati playoff 6), che si giocano nelle prime due settimane di febbraio, per le sei squadre che vinceranno entrambe le partite. Solo qualora le due squadre vincessero entrambe una partita a testa al tie break o una partita a testa al massimo in quattro set si disputerà al termine della seconda gara il golden set a 15. NOLIKO MAASEIK - DIATEC TRENTINO 1-3 (25-22, 15-25, 24-26, 18-25) NOLIKO MAASEIK : Menzel 12, Devany 1, Valkiers 1, Pereyra 18, Derkoningen (L), Raymaekers 4, Lecat 9, Nilsson, Parkinson 5, Hendrikx (L). Non entrati Hoho, Van Der Velden. All. Verstraten. DIATEC TRENTINO : Sintini, Birarelli 8, SolÉ 14, Ferreira 8, Suxho 2, De Paola, Lanza 13, Sokolov 23, Colaci (L), Fedrizzi 2. Non entrati Szabo, Burgsthaler. All. Serniotti. ARBITRI : Rodriguez Jativa Susana Maria - Collados. NOTE - durata set: 26', 22', 27', 22'; tot: 0'. Noliko MAASEIK : Battute errate 16, Ace 3. Diatec TRENTINO : Battute errate 25, Ace 5. Il tabellone delle gare di andata dei playoff 12 Berlin Recycling Volleys (Ger) - Zenit Kazan (Rus) Lube Banca Marche Macerata (Ita) - Copra Elior Piacenza (Ita) (giovedì ore 20.30) Tours Vb (Fra) - Jastrzebski Wegiel (Pol) Asseco Resovia Rzeszow (Pol) - Knack Roeselare (Bel) 3-1 Noliko Maaseik (Bel) - Diatec Trentino (Ita) 1-3 Budvanska Rivijera Budva (Mne) - Belogorie Belgorod (Rus) Argomenti volley champions league trento volley Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - ”Il presidente ha detto che mi accontenterà”. Edy Reja è ottimista sul mercato biancoceleste: il mister della Lazio, dopo aver ottenuto la qualificazione ai quarti di finale di Coppa Italia con il successo interno per 2-1 sul Parma, riconosce di aver bisogno di rinforzi nella finestra trasferimenti di gennaio. ”Abbiamo la necessità di aggiungere qualche giocatore. Hernanes? Mi dà l’impressione che stia benissimo qui, poi non so cosa possa succedere, è chiaro che anche i ragazzi guardino a certi aspetti, se è possibile migliorare, ma credo che rimarrà con noi. Keita? Parliamo di un ragazzo che deve ancora maturare molto pur avendo un grande potenziale: è come un albero piccolo, ha bisogno di un supporto per non crescere inclinato”. G RAZIATI MA VOLEVAMO VINCERE – Reja riconosce di aver sofferto in alcuni frangenti. ”Il Parma aveva più gamba, mestiere e qualità di noi, che eravamo in campo con tanti ragazzi. Non dico che abbiamo meritato perché ci hanno graziato in alcune circostanze ma nel primo tempo abbiamo avuto le nostre occasioni, il gol nel finale ci dà carica e motivazioni. Siamo una squadra di grande cuore, abbiamo voluto la vittoria a tutti i costi e per questo faccio i complimenti ai ragazzi. Non siamo certamente brillanti, non c’è l’intensità che desidero ma non si può ottenere tutto e subito: i ragazzi stanno seguendo bene gli allenamenti. Lazio seduta dopo la Coppa Italia dello scorso anno? Ci può stare, anche se nel 2013 la squadra, da gennaio a dicembre, ha fatto solo 41 punti, non si parla di un rendimento in calo solo nel finale”. SOLIDARIETA’ AD ALLEGRI - Il tecnico dei capitolini dice anche la sua sulla rivoluzione in casa Milan, con Massimiliano Allegri esonerato e Clarence Seedorf pronto a guidare da subito i rossoneri. ”Clarence è una persona straordinaria, di grande intelligenza, un eccellente comunicatore. Ovviamente fare l’allenatore è un po’ difficile ma per i rapporti che ha e la capacità di comunicazione sono sicuro che farà bene. Dispiace un po’ per Allegri, gli è girata male nelle ultime partite e sono solidale con lui, il mio pensiero va tutto a Massimiliano in questo momento”. Argomenti ss lazio serie a Leggi i commenti I commenti dei lettori 
