SAN PAOLO - Il conto alla rovescia sta per terminare, il Mondiale è pronto a iniziare. E se c’è una squadra e un giocatore più attesi, quelli sono il Brasile padrone di casa e la stella della seleçao, Neymar. L’attaccante verdeoro si carica un intero paese sulle spalle: "E’ il momento atteso da 200 milioni di persone. Vogliamo la sesta Coppa del Mondo”. "NON PENSO AGLI OBIETTIVI PERSONALI” - Neymar è una delle stelle della competizione iridata, ma non pensa agli obiettivi personali: ”Non voglio essere il miglior giocatore del torneo o il capocannoniere, io voglio solo la Coppa – dice -. Quello che voglio più di ogni altra cosa è vincere la Coppa del Mondo con la mia squadra. Io sono pronto per aiutare i miei compagni, non gioco da solo”. All’attaccante del Barcellona verrà affidata la maglia numero 10: ”E’ un onore, un grande orgoglio. Inutile dire che regalerò la prima maglia a mia madre, una persona speciale”. SIPARIETTO CON SCOLARI - Nella conferenza stampa era presente anche il ct Scolari. E non sono mancati momenti di ilarità con il fuoriclasse verdeoro. "Professore, domani gioco?”, ha chiesto Neymar. ”Dormi tranquillo”, la risposta dell’allenatore. Ancora l’attaccante svela un retroscena: ”Solo una volta sono andato a dormire molto tardi prima di una partita. E’ successo prima di una finale di Coppa Libertadores” con il Santos. ”Ero in stanza con Ganso e andammo a dormire alle 5 del mattino. Adesso però sono più maturo, dormirò normalmente”. IL CT A CACCIA DI UN ALTRO TRIONFO - L’ultima vittoria del Brasile in un Mondiale risale al 2002 e sulla panchina verdeoro c’era proprio Luiz Felipe Scolari. Il ct spera in un altro trionfo: ”Quella selecao e questa attuale sono simili”. Argomenti mondiali di calcio 2014 nazionale brasile neymar 
"Non sarò il sindaco di tutti, sarebbe ipocrita prometterlo, e con le nostre  scelte non accontenteremo tutti. Ma queste sono le regole della democrazia". Con  queste parole il sindaco Pd - ma anche decisamente No Tav - di Susa, Sandro Plano, ha giurato da primo  cittadino ed esordito stasera durante il suo primo consiglio comunale. La sala è  gremita, nessun problema di ordine pubblico. Plano ha ribadito  la sua contrarietà all'opera, promettendo di agire contro il Tav assieme agli  altri sindaci: "Da anni in Valle sono state costruite opere pubbliche di ogni  tipo - ha detto Plano - dighe, autostrade, tunnel, centrali, acquedotto di  valle, eppure siamo poveri come la Valle di Lanzo e la Val Chisone. Questo  significa che il modello di sviluppo delle grandi opere non funziona. Bisogna  puntare su altro: servizi, commercio e turismo". Chiamparino: "In Val Susa ridurrò le accise sul carburante". A proposito delle minacce  ricevute in questi anni dall'ex sindaco Gemma Amprino, ricordate da lei stessa  durante il suo intervento, Plano ha ricordato di aver ricevuto anche lui "minacce  e proiettili, perché fa parte degli aspetti negativi della politica. Per fare  una battuta, i proiettili in una busta non mi fanno paura, se sono nella pistola  mi terrorizzano e quando finiscono in testa non mi spaventano più". Sulle  compensazioni della Tav, per Plano "gli otto milioni stanziati per Susa sono  pure pochi, e in realtà non compenseranno le persone che avranno danni  dall'opera. Dire che non chiuderanno l'ospedale solo perché passerà la Tav è  ridicolo: si tratta di servizi fondamentali per un territorio alpino, che ci  spettano di diritto". Argomenti torino repubblica susa no tav sandro plano gemma amprino 
E' sorridente Solam. E' felice. “Andrò in Inghilterra”. Sul ponte della nave Bergamini della Marina Militare, Solam, 17 anni, è seduta insieme ad altre giovanissime. Con loro ci sono anche bambini. “Ho viaggiato da sola. La mia famiglia è rimasta in Eritrea. Io voglio andare lontano. Ora sono tanto, tanto contenta”. Solam stringe alcuni fogli di carta. C'è la sua grafia. Legge, poi ride. “E' la Bibbia” dice. Ha pregato Solam. Continua a farlo anche ora, mentre guarda la terra ferma. Si vede Taranto, il porto del capoluogo ionico. La nave della Marina che, nell'ambito dell'operazione Mare Nostrum, ha tratto in salvo il gruppo di 293 migranti sta per attraccare. Sulla banchina ci sono i medici del 118, della Croce Rossa. Ci sono le barelle per i casi più preoccupanti. La polizia che deve procedere con l’identificazione. E' una macchina collaudata quella dell'accoglienza, a Taranto. “Questo gruppo era particolarmente tranquillo, perchè hanno affrontato un viaggio meno faticoso, durato forse un giorno e mezzo” racconta il comandante della nave Bergamini, Marco Casapieri. [[ge:rep-locali:rep-bari:88705148]] Sul ponte, i migranti sono stati separati. Da una parte le donne, con i bambini, dall'altra gli uomini. “Ho pagato 1600 dollari per venire in Italia” racconta una giovane. Sono tutti di etnia eritrea. Gli uomini della Marina Militare li hanno salvati al largo delle coste siciliane. Erano su un barcone. “Le operazioni per avvicinare le imbarcazioni sulle quali viaggiano i migranti sono le più difficili. Perchè le persone a bordo tendono ad alzarsi quando vedono la nostra nave. Noi facciamo capire loro che devono stare seduti” racconta il comandante della nave. E' andata bene, questa volta. “La soddisfazione maggiore è quando vediamo i bambini che sorridono. Questo ci paga di tanti sforzi” dice il Capo di Stato Maggiore della Marina, l'ammiraglio Giuseppe De Giorgi. [[ge:rep-locali:rep-bari:88764588]] Sulla nave Bergamini è venuto anche per ringraziare l'equipaggio. Una visita simbolica, nel giorno in cui anche il presidente della Repubblica Giorgio Napolitano plaude al lavoro della Marina: “Con Mare Nostrum l'Italia è un esempio. Non abbiamo girato la testa dall'altra parte. Non siamo rimasti inerti in attesa di un impegno che venisse anche da altri paesi della Ue”. “Nel 2011 non c'era l'operazione Mare Nostrum e arrivarono 45mila migranti. Certo ne morirono molti di più. Possiamo accettare che ne muoiano migliaia? Io da marinaio dico di no, non è accettabile” dice De Giorgi. Perchè è anche questo il senso dell'impiego delle navi della Marina Militare sul fronte della lotta all'immigrazione: evitare le tragedie del mare. “Prima i profughi arrivavano direttamente sulle coste e finivano nelle mani della criminalità, bisogna intervenire con un filtro, anche sanitario” aggiunge il Capo di Stato Maggiore della Marina che conclude: “L'approccio futuro deve essere il coinvolgimento dell'Onu e dei Paesi alleati visto che i controlli lì sono a zero. La Libia è destabilizzata. La disperazione è dall'Eritrea al Mali. Siamo dinanzi ad un fenomeno di dimensioni epocali. C'è chi fugge dalla guerra e dalla fame”. Con una speranza. Come quella di Sama che ha 24 anni. I suoi occhi hanno visto il mare, prima su un barcone e ora sul ponte della nave. E lei vorrebbe continuare a vederlo ancora. “E' bellissimo” e poi chiede se Milano, Roma sono vicini. Ed ancora se a Milano c'è il mare. “No? Peccato. A me piace tantissimo”. Ha 24 anni e pure lei sogna l'Inghilterra. “Lì c'è mia sorella. E lì io voglio continuare a studiare. Nel mio paese andavo a scuola per diventare un medico”. Sama è scalza sul ponte della nave. Alcune ragazze eritree sono stese, una accanto all'altra. Cercano di riposare. I bambini, invece, continuano a giocare. Lo hanno fatto quasi subito. “Subito dopo essere arrivati sulla nostra nave hanno cominciato a divertirsi, due in particolare. Ci hanno insegnato un gioco che si fa battendo le mani” racconta un militare della Marina Militare. Un gioco che improvvisano anche dinanzi alle telecamere, alle macchine fotografiche. “Un'altra foto, un'altra ancora” mima un bambino. Gli uomini dell'equipaggio indossano tute sterili, guanti. Una precauzione indispensabile. La nave Bergamini si avvicina lentamente al porto. Il mare è calmo. E le condizioni meteo facilitano i soccorsi. Il rumore simile a quello di uno sparo, un'operazione di routine per lanciare la corda e procedere con le manovre di attracco, spaventa i migranti. Gli uomini sembrano avere più paura. Si mettono le mani sulle orecchie per non sentire. Il più anziano di loro si alza. Fa segno con le mani di stare fermi, tranquilli: il peggio, in fondo, è passato. “Questo è il sud dell'Italia. Si chiama Taranto”. E da Taranto ora partiranno le operazioni di accoglienza. Dall'altra parte le donne ed i bambini applaudono. Intonano un canto. Per viaggiare sul barcone hanno pagato tanto, una fortuna, per molti i risparmi di una famiglia. “Non sanno che hanno rischiato la vita” dice un militare della Marina Militare. Non sanno che sono stati fortunati. Il barcone, un vecchio natante di 15 metri, ha retto alla traversata. Come la barca a vela, lunga 12 metri, soccorsa a largo di Leuca dalla Capitaneria di Porto. A bordo c'erano 42 migranti. E per fortuna anche per loro il viaggio è andato bene. La barca era in avaria e loro sono stati tratti in salvo prima che fosse troppo tardi. Anche qui, la solidarietà e l’accoglienza sono di casa. Argomenti immigrati sbarchi 
All'indomani del voto, sorpreso quasi lui stesso dal risultato ottenuto dalla "sua" Lega, ormai nelle braccia sicure di Matteo Salvini, l'aveva messo subito in chiaro: "Farò il coordinatore", cioè il segretario nazionale del partito, dove per "nazione" s'intende il Piemonte. Di questo si occuperà nella sua nuova vita politica l'ormai ex numero uno di piazza Castello, il governatore "annullato" Roberto Cota. Anche se non ha escluso che, smessi i panni dell'amministratore, possa tornare a vestire la toga da avvocato: "Ho una professione  -  aveva messo in chiaro nelle ultime settimane  -  che non dev'essere per forza quella del politico". Quello che ha sempre fatto dal 1992, dai tempi in cui era consigliere comunale nella sua Novara, finché non divenne presidente del Consiglio regionale durante il mandato Ghigo, poi parlamentare, infine presidente. Quando ti abbraccia la politica difficilmente ti lascia, anche se non più in primo piano, ma tre le seconde e le terze file. E così il futuro degli ex lasciati orfani da Cota, degli assessori che hanno formato negli ultimi quattro anni e mezzo il suo gabinetto, non tradisce, sfumature a parte, il destino scritto per loro: qualcuno è stato eletto, in Regione o in Europa, qualcun altro proverà a rientrare dalla finestra, qualcun altro ancora riprenderà la sua vecchia occupazione, restando a Palazzo Lascaris, non più nel ruolo di eletto, ma di staffista. Di partito si occuperà anche uno dei vicepresidenti degli ultimi quattro anni e mezzo, l'ex assessore alla Sanità, Ugo Cavallera. Storico esponente della Dc di Alessandria, continuerà a giocare un ruolo nella politica, che non ha mai smesso di frequentare, approdando in epoca berlusconiana in Forza Italia. Lo stesso farà l'ex titolare delle deleghe alla Cultura, Michele Coppola. Si era candidato con Ncd, ma è stato trombato. Adesso gli toccherà accontentarsi del posto lasciato al caldo in questi anni in Sala Rossa, dov'era stato eletto consigliere comunale con il vecchio Pdl, da sfidante di Fassino che era. Anche se, per dirla tutta, a due settimane dalle elezioni non si è ancora fatto vivo dalle parti di Palazzo di Città, ed essendo assente rinuncia al "misero" gettone di 120,20 euro lordi a seduta. Un futuro politico di prim'ordine lo manterranno soltanto quattro "ex", tutti di Forza Italia. Alberto Cirio, dall'assessorato al Turismo è riuscito a superare per preferenze la cantante Iva Zanicchi, riuscendo a conquistarsi un seggio al parlamento europeo. A Palazzo Lascaris entreranno invece dalla porta principale Claudia Porchietto, ex assessore al Lavoro ed eletta con i forzisti dopo essere transitata in Ncd, il candidato presidente sfidante di Chiamparino, Gilberto Pichetto Fratin (ex vicepresidente), che guiderà l'opposizione di centrodestra in aula, l'ex titolare dell'assessorato al Personale, Gian Luca Vignale. Dalla porta di servizio rientreranno invece tre donne ex assessori: le due leghiste Giovanna Quaglia, che trasloca dagli uffici dell'assessorato all'Urbanistica, ed Elena Maccanti, assessore prima dell'ultimo rimpasto alle Partecipate. Entrambe torneranno alla loro occupazione di prima, da dipendenti della Regione, nel gruppo consiliare della Lega Nord. Anche Barbara Bonino, ex titolare dei Trasporti, ha ripreso a lavorare, varcando le porte dell'ufficio di gabinetto di Palazzo Lascaris. Fuori dai giochi del palazzo resta l'ex assessore all'Ambiente, Roberto Ravello. Primo dei non eletti a Palazzo Lascaris tra le file di Fratelli d'Italia, non gli resta che sperare di essere ripescato, dopo che sul primo degli eletti, Maurizio Marrone, si sono insinuati negli ultimi giorni dei dubbi sulla sua presunta ineleggibilità: nel cda dell'Ires Piemonte si sarebbe dimesso troppo tardi rispetto ai termini, anche se lui sostiene che era decaduto dalla carica. Ravello nega questa sua speranza: "Neanche ci penso". Continuerà ad occuparsi di politica ("Fdi ha fatto un buon risultato e occorre mantenerlo") ma sta valutando alcune proposte professionali: "Prima di fare l'assessore mi occupavo di logistica. Potrei tornare nel settore". Argomenti giunta cota roberto cota ugo cavallera michele coppola alberto cirio barbara bonino elena maccanti roberto ravello 
None Leggi i commenti I commenti dei lettori 
ROMA - Corradino Mineo non è più tra i membri Pd della commissione Affari costituzionali del Senato. Lo ha deciso a larga maggioranza l'ufficio di presidenza del gruppo, che ha indicato come membro permanente il capogruppo Luigi Zanda. Che la decisione sia esclusivamente politica, in vista della discussione sulle riforme, è avvalorato dal fatto che, a differenza del 'civatiano' Mineo, gli altri due membri 'sostituti' - Roberto Cociancich al posto di Luciano Pizzetti entrato nel governo e Luigi Migliavacca al posto di Vannino Chiti, eletto alla presidenza della commissione politiche ue del Senato - sono stati confermati come effettivi. "E' un errore: non è utile né a Renzi né al governo né al partito cercare di far passare in commissione le riforme con un muro contro muro. E' un autogol per il governo e per il partito", ha commentato Mineo appena appreso della sua sostituzione. "E' una decisione che non capisco e non approvo. Domani vedremo, per ora posso dire che non capisco la ratio di questa scelta. Non sono io il problema, il problema è uscire dall'impasse" che si è creata sul ddl del governo. Mineo paga la sua adesione al ddl Chiti ed alla difesa della natura elettiva del Senato rispetto alla linea ufficiale del partito che, nel contesto della riforma, affida ai consigli regionali la scelta dei componenti della seconda Camera. Le reazioni - Duri i commenti dalla minoranza del Partito democratico. Il primo a parlare è stato l'ex viceministro dell'Economia, Stefano Fassina, che definisce "grave" la sostituzione di Corradino Mineo : "E' un errore politico, una ferita all'autonomia del singolo parlamentare ed al pluralismo interno del Pd - dice Fassina - . Un segno di debolezza per chi intende evitare di fare le riforme a colpi di maggioranza. Chiediamo alla presidenza del gruppo Pd del Senato di rivedere la decisione presa". Netto il giudizio di Giuseppe Civati: "E' la cosa più grave che potesse capitare". "Il Partito democratico sta dando un segnale pessimo sullo spirito con cui vuole portare avanti le riforme - ha commentato invece su Facebook il senatore Francesco Campanella, ex M5S - : non solo riforme del partito di maggioranza e dell'opposizione 'comoda' ma anche della maggioranza della maggioranza. Non è in questo modo che si può cambiare la Costituzione: si fermino oppure prepariamo una manifestazione nel Paese e nell'attesa saliremo su tutti i tetti scalabili non solo quelli di Montecitorio o di Palazzo Madama". Argomenti riforma senato primarie pd commissione affari costituzionali senato corradino mineo giuseppe civati stefano fassina francesco campanella Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
