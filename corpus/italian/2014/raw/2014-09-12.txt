PESCARA – Il Bologna vince, soffrendo, la sua prima partita dell'era Lopez. Espugna il campo dell'Adriatico per 3-2, proprio come l'ultima volta da queste parti, quando però nei ranghi rossoblù giocavano Gilardino, Kone e Diamanti. Sono stati invece gli insospettabili Acquafresca e Casarini, oltre a un tiro prodigioso di Buchel, a decidere il risultato dell'anticipo della terza giornata. Una partita surreale quella che ha visto il Bologna portarsi in vantaggio per 3-0 nel primo tempo, salvo poi complicarsi la vita nella ripresa, subendo due gol e rischiando il terzo a tempo scaduto. [[ge:rep-locali:rep-bologna:95626732]] Dopo un'iniziale amnesia difensiva (doppio errore Paez-Maietta) che stava per portare in vantaggio il Pescara, il Bologna esce dal torpore e trova una rete spettacolare con il sinistro di Marcel Buchel da quasi 30 metri. È la mezzora del primo tempo, e basta appena un minuto per vedere il secondo gol. Lo segna Acquafresca, titolare a sorpresa nel 4-3-1-2, a distanza di due anni e mezzo dal suo ultimo gol, segnato al Dall'Ara nel giorno dei funerali di Lucio Dalla. Al 37', in meno di dieci minuti, i rossoblù completano il tris: è Casarini, al primo gol con la sua squadra, a trovare l'angolino basso da 20 metri, ben servito da Laribi, rinato nel ruolo di trequartista alle spalle di Cacia e Acquafresca. Cinque tiri in porta e tre gol. Il primo tempo del Bologna è l'elogio della concretezza. Ma nel secondo tempo i ruoli si invertono. Il Pescara domina la partita, il Bologna si chiude e subisce la prima rete sugli sviluppi di un calcio di punizione: il colpo di testa di Salamon trova impreparato Coppola, che trascina corpo e pallone oltre la linea di porta. La squadra di Lopez rimane chiusa e l'ingresso di Pasquato, ex rossoblù, spinge il Pescara in avanti con più ritmo. Al 19' un tiro centrale di Pasquato trova la respinta insicura di Coppola, che favorisce l'arrivo di Politano. Il portiere si distende, tenta di recuperare il pallone, forse colpisce il giocatore (ma i dubbi restano). L'arbitro Candussio decide per l'espulsione, giudicando il fallo da ultimo uomo. Dal dischetto Maniero trafigge il neo entrato Stojanovic. È il 2-3 e manca quasi mezz'ora alla fine. Il Bologna rischia lo psicodramma, il Pescara sfiora il pareggio almeno tre volte (bravo Stojanovic su Politano). Poi al 45', prima dei 6 minuti di recupero, rischia la debacle: una goffa uscita del portiere austriaco fa rimpallare la sfera sulla testa di un avversario. La palla sta per entrare in porta, Ceccarelli la salva con un intervento sulla linea, che termina poi contro il palo. Lopez e i suoi resistono fino alla fine. E conquistano i primi tre punti, mentre Tacopina esulta da Bologna, aspettando di incontrare Guaraldi lunedì per la cessione del club. PESCARA-BOLOGNA: 2-3 PESCARA (4-3-3): Fiorillo; Pucino, Cosic, Salamon, Grillo; Guana (33'st  Melchiorri), Appelt, Bjarnason; Politano, Maniero, Lazzari (8'st  Pasquato). All. Baroni BOLOGNA (4-3-1-2): Coppola;  Ceccarelli, Maietta, Paez, Morleo; Casarini (28'st Zuculini), Matuzalem,  Buchel; Laribi; Cacia (20'st Stojanovic), Acquafresca (16'st  Bentancourt). All. Lopez Ammoniti: Morleo, Buchel, Maietta; Guana, Grillo. Espulsi: Coppola, Salamon Marcatori: 27' Buchel, 29' Acquafresca, 37' Casarini, 7'st Salamon, 22'st Maniero (rig.) 
NEGA deciso, il ministro  della Giustizia, Andrea  Orlando. Nega di  aver intenzione di lasciare il governo  per candidarsi alle Regionali   in Liguria. Lo fa ieri sera  alla Festa  dell’Unità  dove è protagonista  di una intervista  pubblica. Ma prima fa il giro  degli stand,  ringrazia «i compagni» senza timore di usare un termine antico, ormai.   Non si candiderà il ministro  Orlando, sostiene, perché,  spiega «quando  uno ha un lavoro da svolgere lo deve portare fino in fondo». Il suo  lavoro è difficile e complesso si chiama riforma della Giustizia  e lui  non intende mollare.  Ma non intende nemmeno,  ammette, continuare a  star zitto su quello che accade nella politica in Liguria, come fatto  questa estate. «Me lo ero imposto, confessa, in questi  mesi d’estate,  ma adesso ho deciso di intervenire perché  il tipo di dibattito non mi  convince». E non usa mezzi termini, il Guardasigilli.. Attacca  chi ha  usato la metafora di Godot: «Non mi è piaciuta, parla di tre persone che  stanno  su una panchina a aspettare.  E non riescono a trasmetla), tere  niente al pubblico». Capita  un po’ come al Pd in tempo  di Primarie  «tutti a discutere  di regole, mentre la cosa essenziale è capire quale  vogliamo  sia il futuro della regione.  I cittadini vogliono sapere   quale sarà il futuro della Liguria e quali scelte noli vogliamo  fare».  Appoggerà qualcuno dei candidati già in campo (Paita, Berruti e Vilha gli  domandano? Lui non risponde e c’è chi ancora spera  che un ultimo  spiraglio per una sua candidatura esista. Magari con un passaggio a Roma  della candidata più agguerrita  e al momento più forte:  l’assessore  regionale alle Infrastrutture Raffaella Paita.  Ma tutto è rinviato  alla segretaria  nazionale che il premier  Matteo Renzi ha convocato per martedì. [[ge:rep-locali:rep-genova:95625725]] E poi si  incomincia a parlare  di giustizia, di quella riforma  che dopo  vent’anni Andrea  Orlando è riuscito a trasformare  in decreto legge, e  che è stato firmato proprio ieri dal presidente della Repubblica,   Giorgio Napolitano. Il confronto tocca tutti i temi sui cui, in questa non calda estate,  si è acceso il dibattito  spesso trasformato in polemica:  dalle  riduzione delle ferie per i magistrati, alla promessa di accelerare i  tempi  della giustizia soprattutto in campo civile. Il Guardasigilli  lo  ha detto più volte e lo ribadisce ieri sera alla Festa: la giustizia  civile è il suo primo  obiettivo «perché tocca la vita di moltissimi  italiani». Per questo sottolinea quello  che aveva annunciato sul  palcoscenico della Festa nazionale  dell’Unità di Bologna:  «Ci saranno  sgravi fiscali  per chi sceglierà riti alternativi  a quello ordinario,  proprio  nelle questioni di competenza  della giustizia civile  ». Il  tutto, però, a partire dal 2015, perché per una riforma  «attesa da  vent’anni non si può pensare di risolvere tutto in quindici giorni».  Sulla  critiche, a cominciare da quelle dell’Anm, l’Associazione   nazionale magistrati, il ministro non si scompone: «Per smaltire gli  arretrati anche  il taglio delle ferie può essere  utile». Si può  discutere, magari aprendo un confronto. © RIPRODUZIONE RISERVATA Argomenti genova primarie pd elezioni regionali 2014 riforma della giustizia andrea orlando 
di FABRIZIO BERTE' Il Messina "sbanca" il "Granillo" di Reggio Calabria e si impone sulla Reggina con il risultato di 0-1. A decidere il match il gol del neo acquisto Luca Orlando al 77' con una splendida deviazione di esterno su un cross dalla sinistra di Daniele Donnarumma. A Reggio Calabria presente il pubblico delle grandi occasioni per assistere al "Derby dello Stretto", tornato dopo sette anni. Era dal 13 marzo del 2005 che il Messina non vinceva in trasferta contro i "cugini" e rivali storici calabresi. Allora, in Serie A, il match si chiuse sul punteggio di 0-2 grazie alle reti di Filippo Cristante e Gaetano D'Agostino. Poco meno di mille i tifosi giallorossi al seguito della squadra, con qualche fumogeno lanciato all'intervallo nella curva amaranto chiusa ai tifosi della Reggina. Nel primo tempo i calabresi hanno imposto il proprio gioco; nella ripresa, invece, si è assistito ad un match equilibrato, fino alla rete del Messina, che ha colpito al primo vero tiro in porta. Prima vittoria stagionale per i giallorossi di mister Gianluca Grassadonia, che si portano adesso a quattro punti in classifica dopo il pareggio ottenuto tra le mura amiche del "San Filippo" contro la Lupa Roma. Messinesi in festa al termine del match, per i calabresi è notte fonda Argomenti calcio messina reggina 

None Leggi i commenti I commenti dei lettori 
Dalle catene in piazza Palazzo di Città al pennello nelle aule della scuola Fontana. Le bidelle delle cooperative l'avevano promesso sei mesi fa quando protestavano incatenate alla statua del Conte Verde: "Faremo qualsiasi lavoro pur di continuare ad avere lo stipendio". E così, grazie al progetto #Scuolebelle lanciato dal premier Matteo Renzi, dallo scorso martedì almeno una ventina di loro sono impegnate, tra rulli e pennelli, nelle scuole che fino a qualche mese fa pulivano e sorvegliavano. In tutto il Piemonte sono mille le persone interessate, ma sono poche le scuole che hanno fatto partire i lavori: quindici bidelle sono impiegate nelle tre sedi dell'istituto comprensivo Via Ricasoli, altre 6 alla Lessona di corso Regio Parco, mentre altri si occupano del decoro della Marconi-Antonelli. Maria Pirro è via Buniva, nei secchi vernice azzurra per coprire i vecchi muri beige: "Abbiamo fatto un paio di giorni di corso di riqualificazione. Anche per dipingere i muri bisogna imparare  -  racconta tra una pennellata e l'altra  -  Qui ci fanno fare turni di quasi 9 ore, ma l'orario settimanale resta basso. Non raggiungiamo le 36 ore di un tempo". Anche Cristina Palma, una delle più attive nelle proteste dello scorso inverno, è impegnata alla Fontana e con lei ci sono Patrizia e Mario che stanno cercando di concludere il lavoro prima che lunedì suoni la campanella: "Non metteremo a nuovo tutte le aule  -  spiega Palma  -  Quando inizierà la scuola i lavori rallenteranno molto. Non sappiamo se i bambini verranno messi a turno in altre aule per farci continuare le pitture o bloccheremo i lavori". Il progetto #scuolebelle continuerà almeno fino al 31 dicembre, mentre per il futuro non ci sono certezze: giovedì cooperative e sindacati si sono incontrati con l'assessore regionale, Gianna Pentenero, per individuare una strada che permetta di far partire il progetto in tutte le scuole. Tra le parti non c'è un accordo sulle percentuali di lavoratori con disabilità (che costituiscono una parte importante delle cooperative) che potranno lavorare: "Ho chiesto che entro il 30 settembre ci sia un elenco preciso sul quale si possa discutere" ha annunciato Pentenero. Mentre dai sindacati è arrivata la richiesta che l'accordo nazionale sia rispettato: "Queste persone si stanno reinventando pur di avere un posto di lavoro  -  dice Gabriella Semeraro, della Cgil Funzione pubblica piemontese   -  Nella scuola non sono tutti fannulloni". Rayka sta dipingendo il termosifone di una delle aule di via Ricasoli, banchi e sedie sono ancora al centro della stanza: "Ci avessero fatto iniziare a luglio sarebbe stato meglio. In pochi giorni dobbiamo pitturare e poi pulire. Lunedì arrivano i nostri bambini e dev'essere tutto a posto". Argomenti bidelle lavori 
PESCARA – Aspettando Tacopina, il Bologna si scrolla di dosso parte delle incertezze delle prime due uscite e porta a casa il suo primo successo in campionato, nell’anticipo della terza giornata di Serie B. I rossoblù espugnano Pescara, al termine di un incontro che sembrava già chiuso a fine primo tempo e che invece per poco non è sfuggito loro dalle mani. Dopo un avvio balbettante, infatti, gli uomini di Lopez mettono a segno tre gol in dieci minuti (con Buchel, il redivivo Acquafresca e Casarini). Nella ripresa, poi, gli adriatici si svegliano e accorciano le distanze con Salamon e Maniero, ma non riescono a concretizzare la rimonta nonostante 25 minuti in superiorità numerica. TRIS IN DIECI MINUTI – Parte meglio l’undici di Baroni, che sembra in grado di mettere in seria difficoltà una difesa rossoblù poco attenta e reattiva. Il Pescara ha il demerito di non approfittare di queste incertezze e il Bologna, col passare dei minuti, cresce. Al 20’ Laribi fa suonare l’allarme dalle parti di Fiorillo, otto minuti dopo è Buchel a battere il portiere scuola Samp con un missile terra-aria dai venticinque metri, che si insacca nel sette. È il via al monologo felsineo: prima Acquafresca approfitta dello svarione di Cosic (che si infortuna nell’occasione) e insacca lo 0-2; poi è Casarini ad avere tutto il tempo di sistemarsi il pallone e trovare il sinistro vincente dal limite per il terzo gol emiliano. Particolarmente festeggiato il gol del raddoppio, tanto atteso da Acquafresca: l’ex attaccante del Cagliari, infatti, non segnava in Italia dal marzo 2012. I BIANCAZZURRI SI RIPORTANO SOTTO - Nella ripresa, il Pescara scende in campo con una maggiore cattiveria che però nei primi minuti porta solo falli a raffica e qualche cartellino di troppo. A cambiare l’inerzia del match ci pensa Salamon, al minuto 52: il polacco, alla sua prima in biancazzurro dopo aver lasciato la Sampdoria, è libero di girare a rete di testa sulla punizione di Politano, battendo un Coppola non perfetto. La serataccia del portiere si completa al 64’, quando Pasquato (subentrato a un inconcludente Lazzari) lo dribbla e finisce a terra: per l’arbitro Candussio è rigore e, di conseguenza, espulsione del portiere. Subentra Stojanovic che sarà protagonista durante l’assedio finale del Pescara ma che, a freddo, non riesce a neutralizzare il tiro dal dischetto di Maniero. FORCING FINALE FERMO AL PALO – Gli abruzzesi, con un uomo in più e galvanizzati dal raddoppio, spingono senza soluzione di continuità e vanno anche a pochi centimetri dal pareggio: un pallone morbido in area trova l’uscita di pugno di Stojanovic che respinge in faccia a Melchiorri, Ceccarelli evita il gollonzo spedendo in scivolata sul palo. Con la parità numerica ristabilita nel finale (rosso a Salamon per doppia ammonizione) il Bologna riesce a tenere palla e difendere la propria porta anche nell’interminabile recupero, 6’ che rendono ancor più sudato e prezioso questo primo successo della stagione. Argomenti serie b bologna calcio Leggi i commenti I commenti dei lettori 
None Leggi i commenti I commenti dei lettori 
