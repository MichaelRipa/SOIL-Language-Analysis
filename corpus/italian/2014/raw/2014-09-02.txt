None Leggi i commenti I commenti dei lettori 

TORINO - Italia e Juve in allarme per Chiellini, stamani assente all'allenamento degli azzurri a Coverciano perché alle prese con un edema al soleo del polpaccio sinistro. Si tratta di un muscolo molto delicato, che in passato aveva già dato qualche fastidio al difensore. La memoria torna allo scorso marzo, quando lo stesso Conte, ai tempi allenatore dei bianconeri, diede del "maleducato" all'allora ct dell'Italia Prandelli per aver convocato proprio Chiellini, benché fosse reduce da sei partite ufficiali trascorse ai box per un infortunio al polpaccio. "Non è niente di grave, non c'è nessuna lesione, solo una situazione da sovraccarico  -  assicura il professor Castellacci -. In accordo con lo staff della Juventus e col Ct abbiamo concesso a Chiellini due giorni di riposo". L'acciacco gli impedirà di giocare l'amichevole in programma giovedì 4 contro l'Olanda e, forse, la partita di martedì 9 con la Norvegia, prima tappa del percorso che dovrà portare gli azzurri agli Europei del 2016, anche se da Coverciano filtra un cauto ottimismo sulle sue possibilità di recupero. Lo staff medico farà di tutto per restituirlo in fretta a Conte, ma c'è il rischio che, forzando i tempi di recupero, il giocatore (che sabato 13, Juve-Udinese, sconterà l'ultimo turno di squalifica in campionato) possa saltare la prima giornata di Champions League, martedì 16 settembre contro il Malmö. Al momento alla Juve nessuno pensa a questa possibilità: il clima è sereno, in attesa di buone notizie dallo staff medico azzurro. Intanto, a proposito di Champions League, in serata la Juve ha comunicato i nomi dei 26 giocatori che disputeranno la prossima edizione del massimo trofeo continentale per club. Nessuna sorpresa, visto che l'assenza di Motta era prevedibile. Ovviamente rispettati tutti i requisiti imposti dalla Uefa. Nell'elenco di Allegri figurano infatti almeno otto giocatori cresciuti nel campionato italiano (Buffon, Barzagli, Bonucci, Chiellini, Ogbonna, Padoin, Pepe e Pirlo) e quattro elementi forgiati nel vivaio bianconero (Marchisio, Marrone, Giovinco e Mattiello). Argomenti serie a juventus fc massimiliano allegri giorgio chiellini Leggi i commenti I commenti dei lettori 
Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
