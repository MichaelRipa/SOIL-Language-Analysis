None Leggi i commenti I commenti dei lettori 
Volando sui foil, Francesco Bruni e Chris Draper portano il team Luna Rossa a vincere la GC32 Austria Cup, prima tappa del GC32 European Tour. Francesco dedica la vittoria a Valentin Mankin: "Un abbraccio eterno a un grande uomo a cui devo tanto" - GUARDA 3 VIDEO DA NON PERDERE! Gmunden, Lago Traunsee (Austria) – Inizia bene la corsa al 2017. Il team Luna Rossa vince la GC32 Austria Cup, prima tappa del GC32 European Tour e dedica la vittoria a Valentin Mankin, uno dei più grandi rappresentanti della vela internazionale. Condizioni di vento molto leggero e instabile hanno caratterizzato la GC32 Austria Cup; nonostante il meteo, i team hanno regatato volando sull’acqua con soli 8 nodi di vento grazie alle ultime modifiche apportate alla Classe che ha introdotto gli L-foil al posto delle precedenti derive. FINAL DAY 5 DAY 4 PENULTIMO DAY 3 (VENTO LEGGERO) Gli otto team in gara si sono alternati su quattro catamarani GC32 messi a disposizione dagli organizzatori della manifestazione. Il team Luna Rossa è uscito in testa dalle regate di qualificazione dei primi 4 giorni; nell’ultima giornata gli equipaggi sono stati suddivisi nelle flotte Gold e Silver e il punteggio è stato azzerato. Luna Rossa ha quindi vinto tutte e tre le regate della flotta Gold, aggiudicandosi così la prima tappa del Tour Europeo dei GC32. Luna Rossa ha vinto 10 delle 13 regate disputate, battendo, tra gli altri, il suo diretto avversario: team AEZ Sailing con a bordo l’australiano Tom Slingsby, stratega di Oracle Team USA durante la 34^ America’s Cup. Chris Draper, timoniere di Luna Rossa, ha commentato: “Siamo molto contenti del risultato, delle medie di velocità a cui abbiamo navigato e della gestione delle manovre. I GC32 sono catamarani full foiling molto impegnativi, soprattutto da un punto di vista fisico; la velocità è poi notevole: con soli 10 nodi di brezza, abbiamo superato i 30 nodi di velocità. Questa tappa è stata un ottimo allenamento in vista della 35^ Coppa America; ci siamo potuti misurare con team competitivi in percorsi di regata brevi su catamarani simili, per alcuni aspetti, alle imbarcazioni di Classe Coppa America. Questa vittoria è una conferma del buon lavoro che il team sta facendo a Cagliari in questi mesi.” Francesco Bruni, tattico di Luna Rossa, ha poi aggiunto: “Vogliamo dedicare questa vittoria a Valentin Mankin, che negli ultimi anni ha lottato con coraggio contro la malattia. Valentin è stato uno dei più grandi rappresentanti che lo sport della vela abbia conosciuto: 3 ori e un argento alle Olimpiadi in classi diverse, nonché tecnico della Federazione Italiana Vela dal 1991. Un velista di talento e un uomo eccezionale che è stato mio allenatore per diversi anni, da cui ho imparato molto. Un abbraccio eterno a un grande uomo a cui devo tanto.” In Austria il team Luna Rossa era composto da: Chris Draper (timoniere), Francesco Bruni (tattico/randista), Adam Minoprio (tailer), Emanuele Marino (prodiere) e Pietro Sibello (coach). Luna Rossa sarà di nuovo in regata dal 5 al 9 giugno a Langenargen, in Germania, per il Match Race Germany, prima tappa dell’Alpari World Match Racing Tour 2014. Leggi i commenti I commenti dei lettori 
None Leggi i commenti I commenti dei lettori 
RAMALLAH - Ha giurato di fronte al presidente Abu Mazen nella Muqata di Ramallah il nuovo esecutivo di unità nazionale palestinese, presieduto da Rami Hamdallah. "Oggi con la formazione di un governo di consenso nazionale - ha detto Abu Mazen - annunciamo la fine di quelle divisioni in seno al popolo palestinese che hanno danneggiato la nostra causa nazionale". "E' il governo di tutto il popolo palestinese". L'esecutivo nasce dopo la riconciliazione fra Hamas, gruppo definito terrorista da Usa e Ue e che governa la Striscia di Gaza formalmente dal 2007, e al-Fatah, il movimento palestinese più moderato che controlla la Cisgiordania. Secondo le prime informazioni, i ministri incaricati da Hamdallah sono 17.  "E' il governo dell'intero popolo palestinese" ha detto il portavoce di Hamas, Sami Abu Zuhri. Un altro portavoce del movimento ha definito quella di oggi "una giornata di gioia" per gli abitanti di Gaza. [[ge:rep-locali:repubblica:87917560]] Gli Usa: "Giudicheremo dai fatti". Gelando le aspettative di Israele, l'amministrazione americana ha confermato che collaborerà con il nuovo governo palestinese. Il dipartimento di Stato, infatti, ha chiarito che il nuovo esecutivo sarà giudicato solo sulla base delle sue azioni e che il presidente dell'Anp e leader di Fatah Abu Mazen "ha formato un governo di (soli) tecnocrati che non include membri di Hamas. Pertanto, alla luce di quello che sappiamo, lavoreremo con questo governo", anche se gli aiuti economici saranno calibrati sulla base delle azioni dell'esecutivo palestinese. L'ira di Israele. Le autorità israeliane si sono dette "profondamente deluse" dalla posizione dialogante di Washington. Lo hanno fatto sapere ufficiali dello Stato ebraico, dietro anonimato. Dopo il giuramento, il premier israeliano Benyamin Netanyahu ha  convocato  il consiglio di sicurezza del proprio governo. Un ministro nazionalista, Uri Ariel, del partito  'Focolare  ebraico', ha intanto pubblicato un duro comunicato in cui  accusa il  presidente palestinese Abu Mazen di aver costituito "un  governo  terroristico assieme con assassini", ossia Hamas. Palestinese spara su israeliani, ucciso. Sempre oggi, un palestinese ha sparato in Cisgiordania contro una pattuglia israeliana ferendo un soldato. I militari hanno risposto al fuoco uccidendolo. Nel dare la notizia, l'esercito dello stato ebraico ha precisato che lo scontro è avvenuto vicino a Nablus, al posto di controllo di Tapuach, dove quattro giorni fa i soldati israeliani avevano arrestato un palestinese con una cintura esplosiva, sventando quello che sarebbe stato il primo attentato suicida dal 2008. Argomenti hamas palestina al-fatah medio oriente abu mazen - mahmoud abbas benjamin netanyahu 
Ecco le classifiche overall in tempo compensati della regata dei record: il trionfo dell'IRC 52 B2 di Michele Galli (con a bordo Francesco De Angelis), e dello Swan 42 Mandolino di Martino Orombelli - GUARDA UN VIDEO Le banchine piene, un andirivieni continuo, le facce stanche ma soddisfatte e i ricordi della notte che ritornano nelle parole di chi c’era, di chi ha vissuto, dal primo all’ultimo istante questa 151 Miglia 2014, la regata, tappa del Campionato Italiano Offshore, organizzata dallo Yacht Club Punta Ala, dallo Yacht Club Repubblica Marinara di Pisa e dallo Yacht Club Livorno, con la sponsorizzazione di Celadrin, brand della casa farmaceutica Pharmanutra, che si è conclusa questa mattina con l’arrivo delle ultime barche della flotta. Una 151 Miglia che ancora una volta ha mostrato il suo volto migliore, impegnando tutti gli equipaggi in una naavigazione che ha dato del filo da torcere anche ai più rodati, un’alternanza tra colpi di vento e bonacce, temporali e squarci di sole, freddo notturno e tanto, tanto agonismo, sia in testa alla flotta che nelle retrovie, dalla prima barca a tagliare il traguardo in tempo reale ieri pomeriggio - il 70’ Pendragon dell’armatore Nicola Paoleschi, che ha vinto i line honours per la quarta volta su cinque partecipazioni, aggiudicandosi così uno dei due Trofei Challenger della 151 Miglia - alle ultime, le più piccole ma non per questo meno “assatanate”. Alla fine, dopo che tutte le imbarcazioni hanno finalmente raggiunto il Marina di Punta Ala e che la 151 Miglia 2014, un’edizione da record con i suoi 135 iscritti, può essere considerata definitivamente conclusa, spazio a tutti i vincitori, a partire dal già citato Pendragon di Paoleschi e dall’IRC 52 B2 di Michele Galli (a bordo anche Francesco de Angelis), che grazie al successo in Overall IRC (secondo classificato GLS Stella di Stefano Fava-Beppe Cavalieri e terzo Sea Owl di Mollica-Novi) si è aggiudicato l’altro Trofeo Challenger della 151 Miglia. Per quanto riguarda il medesimo raggruppamento IRC (77 barche arrivate), nella Divisione A affermazione sempre di B2, nella B di Aurora di Paolo Bonomo-Roberto Bruno, nella C di Razza Clandestina di Leonardo Landi e nella D di Sea Owl. Passando alla flotta ORC International (49 barche arrivate), il successo in Overall (e in ORC 0) non è sfuggito allo Swan 42 Mandolino di Martino Orombelli (secondo classificato Overall Musa di Fabio Costa e terzo BluOne di Leonardo Servi), e non si tratta certo di una notizia, visto che il bravissimo equipaggio di Mandolino è Campione Italiano Offshore in carica. A Giumat +2 di Flavio Enrico Trusendi è andata la vittoria in ORC 1, a Valhalla di Francesco Bruna in ORC 2 e a Musa in ORC 3. Menzione particolare poi per Prospettica, 16mo nell’ORC Overall ma unico tra le barche che hanno affrontato la 151 Miglia in equipaggio ridotto (l’armatore Giacomo Gonzi con Iacopo Lacerra). UN VIDEO PER CAPIRE L'EMOZIONE DI UNA GRANDE REGATA D'ALTOMARE DI MASSA L’appuntamento con la 151 Miglia-Trofeo Celadrin è fra un anno, con tante novità in cantiere e l’obiettivo di continuare a fissare nuovi record di partecipazione. www.151miglia.it) Leggi i commenti I commenti dei lettori 
VIBO VALENTIA - Un neonato è morto poco dopo un parto cesareo, nel reparto di Ginecologia ed Ostetricia dell'ospedale Jazzolino di Vibo Valentia, in Calabria. I genitori, che risiedono a Tropea, hanno presentato una denuncia all'autorità giudiziaria. Sequestrata la cartella clinica della donna. Argomenti parto cesareo sanità 
Dal soldato stanco sulla Nomentana ai tre militari americani con quello italiano sulla scalinata del Campidoglio. Dalla pietra d'inciampo ai segni dei colpi in via Rasella. Sono soltanto alcuni dei temi proposti nelle 10 foto vincitrici del concorso indetto da Roma Capitale con Repubblica per i 70 anni dalla Liberazione di Roma. Un centinaio le immagini arrivate. A scegliere le cinque vincitrici nella sezione delle foto d'archivio e nelle cinque che proponevano luoghi o volti d'oggi collegati a quel giorno di 70 anni fa è stata la giuria composta da Marco Delogu, direttore artistico del Festival FotoGrafia, EmilioD'Itri, direttore artistico di FotoLeggendo, Carla Di Veroli, responsabile delle Politiche per la Memoria di Roma Capitale, da Loredana Granieri, caposegreteria dell'assessorato alla Scuola e da Gabriele Isman per Repubblica. 
"Tu non farai il sindaco, ma se lo farai sappi che c'è pronta per te una bottiglia d'acido". Questa la minaccia, fatta con una telefonata anonima in un bar di Colle di Val d'Elsa (Siena), a Miriana Bucalossi, candidata sindaco del centrosinistra, che stava svolgendo un'iniziativa elettorale in vista del ballottaggio di domenica prossima. La candidata era appena arrivata in un bar di Colle quando uno dei gestori del locale le ha passato una telefonata, arrivata sull'utenza fissa del locale. Dall'altra parte una voce anonima l'ha minacciata. "Se pensano di mettermi paura si sbagliano di grosso - ha detto Miriana Bucalossi, che ha fatto subito denuncia ai carabinieri - L'esasperazione dei toni in campagna elettorale è sempre un grave problema perché il rischio che qualche squilibrato passi dalle parole ai fatti può essere reale. Ma io non mi farò intimidire e andrò avanti fino in fondo". Argomenti colle val d'elsa minacce elezioni 
