ROMA – La Lazio rialza la testa dopo il ko di Catania e la figuraccia in Europa League, e avvicina il quinto posto difeso dall’Inter, distante ora a cinque lunghezze. In un Olimpico infuocato dalla contestazione dei tifosi nei confronti della dirigenza e, in particolare, del presidente Lotito, i biancocelesti battono a fatica 3-2 l’ultima della classe, il Sassuolo di Malesani, che lotta alla pari fino all’ultimo secondo senza, però, portare a casa punti utili per la risalita della classifica. LOTITO CONTESTATO PRIMA E DURANTE LA PARTITA "NON VENDO, DARO' LA SOCIETA' A MIO FIGLIO" LAZIO, BISOGNA RITROVARE IL GIOCO - Di buono, quindi, per la Lazio c’è solo il risultato. Il gioco resta un’utopia, come del resto lo è stato nelle ultime due partite. Senza un gol capolavoro di Radu nel primo tempo e un'autorete di Cannavaro nel finale di gara probabilmente adesso commenteremmo un’altra partita, perché fino al secondo gol di Klose la Lazio è stata davvero poca roba. Quello che è arrivato dopo è stata una conseguenza alla voglia del Sassuolo di rimettere in piedi una partita condizionata dagli episodi, perchè anche nell’azione che ha portato alla rete del tedesco, c’è stato un clamoroso scivolone sul pallone di Ziegler nella propria metà campo. Lo sanno bene i tifosi che al triplice fischio del direttore di gara hanno riempito di fischi i proprio beniamini rendendo ancora più evidente lo scontento generale. [[ge:rep-locali:repubblica:79458062]] RAMMARICO SASSUOLO - Torna a casa con qualche rammarico, invece, Alberto Malesani che, dal suo arrivo in Emilia, ha incassato quattro sconfitte in altrettante giornate, tre delle quali contro Inter, Napoli e Lazio appunto. La strada della salvezza neroverde, quindi, inizia da questo momento con una serie di scontri diretti che potranno fare la differenza. Oggi all’Olimpico si è vista una buona squadra, compatta e ben chiusa nel primo tempo, più propositiva nella ripresa. Con un pizzico di fortuna in più Floccari e compagni sarebbero potuti tornare a casa con almeno un punto. E’ da questo secondo tempo che dovrà ripartire Malesani per portare i suoi alla salvezza. [[ge:rep-locali:repubblica:79463944]] IL MATCH - Chi si aspetta una Lazio più propositiva dopo il ko di Catania e la figuraccia in Europa, viene deluso quasi subito. I biancocelesti, infatti, nel primo tempo non impensieriscono mai Pegolo facendosi imbrigliare facilmente dalla ragnatela neroverde costruita da Malesani davanti all’area di rigore. Così quando tutto sembra scorrere senza particolari emozioni ecco che Radu tira fuori dal cilindro una conclusione imparabile per l’estremo emiliano: sinistro dai 30 metri sotto l’incrocio dei pali. Nella ripresa la Lazio, dopo essere andata vicina al raddoppio con Klose, al 27′ subisce il pareggio dell’ex Floccari: zampata vincente dagli 8 metri. La gioia emiliana dura appena un minuto, perchè dall’altra parte Klose, lanciato sul filo del fuorigioco da Gonzalez, a tu per tu con Pegolo non sbaglia. Nell’occasione si infortuna Ziegler che lascia il posto a Floro Flores. Tempo qualche minuto e l’attaccante napoletano riporta il risultato in parità con una punizione pennellata dal limite che si infila sotto l’incrocio. 4′ più tardi, però, i padroni di casa tornano nuovamente avanti grazie a una sfortunata deviazione di Cannavaro su cross dalla sinistra di Radu. Inutile l’assalto finale del Sassuolo, la Lazio rialza la testa e avvicina l’Europa. [[ge:rep-locali:repubblica:79469016]] LAZIO-SASSUOLO 3-2 (1-0) LAZIO (4-3-3): Berisha 5.5; Konko 5.5, Biava 6, Dias 6 (11′ st Ciani 5.5), Radu 7; Gonzalez 6.5 (49′ st Onazi sv), Ledesma 5.5, Mauri 5 (20′ st Biglia 5); Candreva 5.5, Klose 6.5, Lulic 5.5. In panchina: Marchetti, Strakosha, Cavanda, Novaretti, Cana, Felipe Anderson, Kakuta, Keita, Perea Allenatore: Reja SASSUOLO (3-5-2): Pegolo 5.5; Mendes 6, Cannavaro 5.5, Ariaudo 6; Rosi 6, Biondini 6, Chibsah 5 (1′ st Ziegler 5, 30′ st Floro Flores 6.5), Magnanelli 5.5, Longhi 5.5; Zaza 5 (16′ st Berardi 6), Floccari 6.5. In panchina: Pomini, Antei, Bianco, Gazzola, Farias, Marrone, Pucino, Missiroli, Sansone. Allenatore: Malesani ARBITRO: Giacomelli di Trieste RETE: 36′ pt Radu, 27′ st Floccari, 29′ st Klose, 34′ st Floro Flores, 38′ st aut. Cannavaro NOTE: Serata serena, terreno in buone condizioni. Spettatori: 35.000 circa. Ammoniti: Magnanelli, Radu, Rosi, Zaza. Angoli: 4-4. Recupero: 1′; 4′. Argomenti serie a ss lazio sassuolo calcio Leggi i commenti I commenti dei lettori 
Un tassista è finito in coma al pronto soccorso dell'ospedale Niguarda, a Milano, dopo un litigio in strada. L'uomo ha dovuto essere operato d'urgenza alla testa. Il tutto è accaduto all'incrocio fra via Morgagni e piazzale Bacone. Sembra che l'autista, alla guida di un mezzo della cooperativa 8585, affrontando l'intersezione non si sia accorto di una coppia - entrambi sulla quarantina - che stava attraversando sulle strisce pedonali e non abbia quindi dato la precedenza. Resosi conto dell'accaduto e anche per la reazione dei due passanti, il tassista si è fermato ed è sceso dall'auto bianca "per scusarsi", dicono i colleghi che poi sono accorsi sul posto appena si è sparsa la voce. A questo punto, ma le ricostruzioni divergono, è nato un diverbio e l'uomo che stava attraversando la strada, e che aveva un sacchetto con la spesa e alcune bottigliette di plastica d'acqua minerale, ha reagito. Ha fatto roteare il sacchetto facendolo finire in faccia all'autista, che sbilanciato, è caduto all'indietro e ha urtato la testa contro la ruota di scorta di un'altra auto parcheggiata nella via e poi per terra. Poi l'uomo è scappato insieme con la compagna. I fatti sono avvenuti sotto gli occhi di alcuni testimoni che si sono avvicinati e hanno constatato che il tassista stava male. Alle 20,23 è partita la chiamata per il 118, che ha portato l'uomo a Niguarda. Sul posto anche la polizia, che si è subito messa sulle tracce dell'aggressore. Twitter: @luca_devito Argomenti liti viabilità tassisti milano 
None Leggi i commenti I commenti dei lettori 
None Leggi i commenti I commenti dei lettori 
ROMA – "C'è una regia chiara per farmi vendere la  società ma tutti questi che contestano devono farsene una ragione perché io la società non la vendo, anzi la lascerò a mio figlio". Claudio Lotito risponde così alla protesta dei tifosi  all'Olimpico. "E' chiaro che si può sempre migliorare, ma lo si può fare  senza far saltare la società. Non ho nessuna preoccupazione e non ho  intenzione di vendere la società, ben vengano le critiche costruttive.  Nel 2004 - ricorda a Sky - io ho messo circa 150 miliardi di vecchie  lire personali per prendere 1070 miliardi di debiti. La società non è scalabile, è il messaggio che dò a  chi vuole che venda. Ho dotato la società di una televisione e di una  radio - continua Lotito - ho ristrutturato tutta Formello, la società ha  il ranking più alto per il settore giovanile, abbiamo vinto due Coppe  Italia, una indimenticabile che passerà alla storia ed infine una Super  Coppa". [[ge:rep-locali:repubblica:79458062]] REJA: "VITTORIA IN UN CLIMA DIFFICILE" - Edy Reja ha poco da sorridere nonostante la vittoria per 3-2 col Sassuolo. La sua Lazio, fischiata dai tifosi al termine della gara, non ha espresso un buon gioco trovando il successo solo grazie a un autogol nel finale. "Abbiamo lottato fino alla fine, oggi era importante fare tre punti per ridare serenità alla squadra. Il clima di contestazione non rende le cose facili, ma i tifosi hanno sempre esultato ai nostri gol e questo mi ha fatto piacere. Sarei più contento se squadra, tifosi e società fossero più uniti per il bene di tutti, ma sappiamo che non è così. Bisogna tapparsi le orecchie, pensare al campo e cercare di dare il massimo gara dopo gara”. [[ge:rep-locali:repubblica:79470123]] PALLA SCOTTAVA TRA I PIEDI - Poi sulla partita: ”Era una vittoria che serviva per tenere la scia delle avversarie in chiave europea – dice l’allenatore della Lazio – e bisogna dare continuità. Oggi faticavamo a tenere palla. Nel secondo tempo siamo calati – ha continuato -, ma non si è trattato di un problema fisico. La palla scottava tra i piedi, neanche l’ingresso di Biglia ha portato frutti, non siamo riusciti a ottenere nemmeno una punizione a centrocampo per respirare un po’. Questo clima rende tutto più difficile, i ragazzi sono stati bravissimi. Dopo due sconfitte abbiamo reagito contro un Sassuolo che ha fatto un’ottima partita e ci ha creato difficoltà, specie nel secondo tempo. Anche se in verità i due gol li abbiamo regalati un po’ noi perdendo palla a centrocampo. Siamo comunque riusciti a ottenere tre punti che danno serenità ai ragazzi”. [[ge:rep-locali:repubblica:79463944]] ORA PENSIAMO ALL’EUROPA – "Ora cerchiamo di passare il turno in Europa League – continua Reja -. Vediamo come va, speriamo di farcela, non è ancora tutto compromesso. Se Klose non ha problemi fisici gioca lui, non mi sembra un tipo gracilino”. Chiosa finale sull’ennesima panchina del portiere titolare Marchetti: “Mi sono già espresso tante volte su questa questione. Adesso sta giocando Berisha, Marchetti non è ancora a posto. Quando mi dirà che sta bene giocherà". Argomenti serie a ss lazio edy reja Leggi i commenti I commenti dei lettori 
STORIA DEL SOLDATO Neppure la guerra poteva limitare il genio del musicista russo Igor Stravinskij, che nel 1918 era in esilio sul lago di Ginevra. Vedeva attorno a sé soltanto fame e povertà. Ma bastò l'incontro col poeta svizzero Charles-Ferdinand Ramuz e Stravinskij compose "La Storia del Soldato", Faust in miniatura dove il soldato cede il violino per un misterioso libro. Ed è in formato ridotto tanto l'orchestra, sette strumenti, quanto l'allestimento. L'Histoire du soldat va in scena alle 20,30 al Nuovo Teatro Verdi di Brindisi, con gli strumentisti dell'"Ensemble del Sud" diretti da Marcello Panni ad accompagnare Luigi Maio, "musicattore" genovese che darà vita ai personaggi in un avvincente gioco trasformistico. Info www.fondazionenuovoteatroverdi. it MANUELA KUSTERMANN "La vita ha senso in sé. La mia lo ha per il lavoro che faccio". Queste le parole di Manuela Kustermann, figura simbolo del teatro d'avanguardia italiano, che sarà ospite della rassegna di Astràgali al Teatro Paisiello, "Scene del desiderio" alle 19.  A dialogare con lei la giornalista Carla Petrachi. Nella serata, intitolata Desiderio e necessità del teatro, si seguiranno le tappe fondamentali della sua carriera da attrice e da regista ripercorrendo i momenti nodali del suo percorso formativo e artistico tra i quali gli inizi con Carmelo Bene e l'esperienza ventennale con Gianfranco Nanni. I N VIAGGIO CON CECILIA Il documentario di Cecilia Mangini "In viaggio con Cecilia", scritto a quattro mani con Mariangela Barbanente, si proietta alle 19 al Metropolis di Mola di Bari, alla presenza delle due autrici. Info dautore.apuliafilmcommission. it UNA VITA PER IL TEATRO Alle 19 al teatro Paisiello di Lecce è ospite Manuela Kustermann, con Astràgali per ripercorrere le tappe di una carriera artistica straordinaria. Info 0832.30.61.94. CALIFORNIA SUITE Alle 21 al teatro Orfeo di Taranto va in scena "California Suite" con Gianfranco D'Angelo e Paola Quattrini. Info 099.454.07.63. LA DECADENZA Ad Altamura, alle 18 nella sala consiliare del Comune è in programma la presentazione di "La decadenza" di Dario Stefàno. Ingresso libero. LETTERATURA E POTERE Alle 18 alla Laterza di Bari, per la rassegna Letteratura e potere. Lettura di classici latini, Mauro Marin legge "La città di Dio" di Agostino. Ingresso libero. WORKSHOP AGIS Agis di Puglia e Basilicata propone il primo appuntamento del ciclo di workshop regionali sull'accesso e la fruizione culturale in Puglia. Alle 15 nel Salone degli Affreschi dell'Università degli studi di Bari è in programma il focus sulle "Buone pratiche". Ingresso libero. SAC Alle 18 nella sala consiliare del Comune di Bari si tiene la presentazione del SAC (Sistema Ambiente Cultura). Ingresso libero. VALORE DELLA BIBLIOTECA Alle 15 nella mediateca regionale pugliese di Bari è in programma un incontro con Franco Mercurio, direttore della Biblioteca "La Magna Capitana" di Foggia, dal titolo "La Biblioteca crea significato". Ingresso libero, info mediatecapuglia.it. 
None Leggi i commenti I commenti dei lettori 
None Leggi i commenti I commenti dei lettori 
ROMA - Arriva la quarta sconfitta consecutiva su quattro partite per il Sassuolo targato Malesani, ma il tecnico degli neroverdi ha tanti rimpianti dopo il ko con la Lazio: "Avremmo meritato come minimo il pareggio. Purtroppo, la fortuna non ci sorride ma secondo me siamo sulla buona strada per migliorarci e se avessimo vinto non ci sarebbe stato nulla da ridire". Malesani poi continua nell'analisi del match. "Nel primo tempo siamo stati un po' tesi, mentre nel secondo tempo ci siamo rilassati e siamo riusciti a mettere in difficoltà la Lazio raggiungendoli per ben due volte". [[ge:rep-locali:repubblica:79463944]] Sull'iniziale esclusione di Berardi il tecnico degli emiliani spiega: "Il ragazzo non stava giocando bene e la serie A non ti permette di giocare alcune partite in 10. Questa è una cosa che lui sa perché io non sono un tipo che si nasconde dietro ad un dito". Il tecnico ha anche raccontato di aver già parlato alla squadra al termine del match: "Ho detto loro bravi, di continuare così e che adesso il nostro campionato inizia domenica prossima contro il Parma". Argomenti serie a sassuolo calcio alberto malesani Leggi i commenti I commenti dei lettori 
None Leggi i commenti I commenti dei lettori 
