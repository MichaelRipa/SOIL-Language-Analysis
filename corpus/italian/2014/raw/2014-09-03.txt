None Leggi i commenti I commenti dei lettori 
"Sarà Buck?". Dal cuore del centro storico a via Ruggero Settimo e via Libertà, dallo Stadio alla Favorita, da via Case Rocca a Villa Niscemi e piazza San Lorenzo fino ai social network  è partita la gara di solidarietà per ritrovare il cane che domenica scorsa ha invaso lo stadio Barbera al termine della partita Palermo-Sampdoria per poi andar via, così come era entrato, insieme ai tifosi. Buck, scomparso in giugno dalla provincia di Rimini, è da tre giorni è un "super ricercato" perché adesso c'è la certezza che non si tratta di un randagio ma di un cane che, a 1000 chilometri di distanza, ha una famiglia che dal mese di giugno ha perso le sue tracce e che continuava a cercarlo nel posto sbagliato perché Buck probabilmente è salito accidentalmente su un camion, se non è stato addirittura preso da qualcuno, è ha viaggiato fino ad arrivare a  Palermo. [[ge:rep-locali:rep-palermo:94964000]] Almeno questa è la spiegazione più plausibile secondo Danilo e Gaia Bartoletti che da Poggio Berni lo hanno riconosciuto guardando le fotografie pubblicate su "Repubblica" che lo immortalavano mentre giocava sul campo del Barbera stringendo tra i denti il pallone rosanero, e che oggi si dicono pronti a ricompensare chi lo ritroverà. Numerose sono le segnalazioni e le foto di cani quasi identici al meticcio color ruggine - un incrocio tra un pastore tedesco e un labrador di 18 chili e 50 centimetri di altezza, dotato di microchip -  che stanno giungendo a Repubblica ma del vero Buck non c'è ancora traccia. Mentre continuano le ricerche da oggi il cane tifoso ha anche il profilo facebook "aiutatemi a trovare buck", aperto da Andrea Gazzè, appassionato di cani, che da Siracusa ha deciso di dare il suo contributo "per facilitare la ricerca". I primi presunti avvistamento erano avvenuti martedì mattina nei pressi di piazza Edison e nella tarda serata in via Ruggero Settimo: una passante ha creduto di riconoscere Buck in un cane sdraiato sul ciglio della strada. "Buck, Buck" lo ha chiamato cercando di attirare la sua attenzione per poi scattargli una foto da inviare in redazione all'indirizzo palermonet@repubblica. it. Poi ancora un avvistamento in via Case Rocca dove "Miele" un cane che abita la zona da sette anni è stato scambiato, per la sua forte somiglianza, con Buck e ancora in piazzale dei Matrimoni alla Favorita. [[ge:rep-locali:rep-palermo:94928487]] A credere di avere visto il "cane calciatore", ieri intorno alle 8,30, in piazza Filippo Di Giovanni, fra via Resuttana e via San Lorenzo,  è stata Alda.  "Ho chiamato - racconta - la polizia che mi ha rimandata ai vigili urbani ma nonostante le insistenti telefonate non hanno risposto". Nel pomeriggio Alda e il marito a bordo della loro moto hanno setacciato la zona ma il presunto Buck si è volatilizzato ancora una volta. Nel frattempo Danilo Bartoletti si dice quasi certo di avere riconosciuto nella pagina Facebook "Gatti o canuzzi scomparsi e da adottare a Palermo",  che raccoglie le fotografie dei randagi, il suo Buck, ritratto in tre scatti. "Ho inviato - ha detto - una mail con le foto del mio cane al responsabile per cercare di ottenere qualche informazione in più che spero arrivi. Intanto spero che il mio cane si faccia trovare e  ringrazio i palermitani che si sono messi sulle tracce del mio Buck". Un altro filo di speranza per Danilo si è teso ieri sera, quando ha visto le foto che gli ha postato un'altra utente di Facebook: il cane ritratto è molto somigliante a quello fotografato allo stadio e alle foto di Buck che Danilo ha diffuso anche se le informazioni fornite sono ancora vaghe. Ma la macchina della solidarietà è partita e ormai sarà difficile fermarla. Argomenti cane palermo provincia rimini palermo sampdoria 
ROMA – Difficile poter considerare un'amichevole come la rivincita di una finale mondiale persa ai supplementari. L'Argentina, però, la sfida con la Germania l’ha interpretata così. L’Albiceleste, con grande grinta e tanta determinazione, ha battuto con un netto 4-2 la nazionale tedesca campione del mondo. Una magra consolazione dopo l'amarezza della notte del 13 luglio scorso al Maracana, ma il modo migliore per iniziare il nuovo ciclo targato Martino. La sfida di Dusseldorf regala gol e spettacolo a non finire, con un Angel Di Maria scatenato. Il neo acquisto del Manchester United confeziona tre assist e realizza un gol, trascinando l’Argentina alla vittoria. Rispetto alla finale di Rio, sono tanti i nuovi protagonisti in campo. Nella Germania non c’è più il capitano Lahm e mancano anche i vari Klose, Mertesacker, Hummels e il matchwinner Goetze è solo in panchina. In avanti torna Mario Gomez, supportato da Schurrle, Reus e Draxler, mentre la nuova Argentina di Martino deve rinunciare a Messi, Higuain e Lavezzi. Spazio allora al tridente formato da Di Maria, Aguero e Lamela. La Germania parte, ma al 20' l’Argentina passa: per Aguero è un gioco da ragazzi insaccare in rete da pochi passi, dopo l’ottimo suggerimento di Di Maria. La squadra di Loew prova a reagire, prima con un tiro di Kroos da fuori che finisce di poco a lato, e poi con Gomez, fermato ancora una volta da Romero. Con il passare dei minuti, però, l’Argentina cresce e al 40' trova il raddoppio: secondo assist di Di Maria dalla destra e splendido piatto al volo di Lamela che gela di nuovo il pubblico tedesco. [[ge:rep-locali:repubblica:94995640]] L’inizio di ripresa è un incubo per i campioni del mondo. Di Maria prima regala all’ex Napoli Fernandez la palla del 3-0 e poi suggella la sua prova firmando il poker su assist di Zabaleta. Il gol della bandiera per i padroni di casa porta la firma di Schurrle, con Loew che subito dopo manda in campo Goetze e Muller. La Germania colpisce un palo con Reus, prima che proprio Goetze riesca a battere di nuovo di Romero, grazie anche alla deviazione di Fernandez, rendendo meno pesante il passivo. Finisce 4-2, un successo che non può cancellare l'esito della finale di Rio, ma che consente all'Argentina del Tata Martino di iniziare con il piede giusto. INGHILTERRA DI MISURA SULLA NORVEGIA – La Norvegia resiste per oltre un’ora, ma esce sconfitta da Wembley, contro un'Inghilterra tutt'altro che irresistibile. Non brillano i Tre Leoni di Roy Hodgson, che superano 1-0 gli scandinavi, prossimi avversari dell’Italia di Conte - martedì la sfida a Oslo - nella corsa a Euro2016. Dopo un primo tempo senza grandi emozioni, la gara si decide al 22' della ripresa, quando Elabdellaoui atterra in area Sterling. Sul dischetto va Wayne Rooney, all’esordio da capitano, e per l'Inghilterra arriva il gol che vale la vittoria. Per l’attaccante del Manchester United è la rete numero 41 in nazionale, che gli consente di diventare il quarto cannoniere di sempre dietro Jimmy Greaves, Gary Lineker e Sir Bobby Charlton. TURCHIA OK, REPUBBLICA CECA KO CONTRO USA – Vittoria della Turchia a Odense, dove con una rete di Tufan al 92' batte per 2-1 la Danimarca in amichevole. I padroni di casa erano passati in vantaggio con un rigore di Agger al 35', ma al 10' della ripresa gli ospiti pareggiano con Sahan e nel recupero completano la rimonta. A Praga, invece, gli Stati Uniti di Jurgen Klinsmann superano 1-0 la Repubblica Ceca: a decidere, al 39', è Bedoya che ribatte in rete la respinta di Cech su Diskerud. Un gol di Bezus al 63' basta all’Ucraina per superare di misura la Moldavia a Kiev, mentre con una doppietta di Sabala la Lettonia piega 2-0 l’Armenia. A Linz la Lituania vede sfumare in pieno recupero la vittoria sugli Emirati Arabi, con Sanqour che firma l'1-1 dopo il vantaggio di Matulevicius. Argomenti nazionale germania nazionale argentina angel di maria Leggi i commenti I commenti dei lettori 

Lo chef due volte stellato Michelin ha firmato il menù di Mulino a Vino, il primo wine restaurant italiano, situato nel cuore del Meatpacking District di New York. L'esperienza qui inizia dal vino, valorizzato dall'abbinamento con i piatti creati su misura dallo chef piemontese, direttore del Combal. Zero di Rivoli, il quale ha definito il ristorante "un paradiso di gusto italiano nella Grande Mela". "Sono rimasto piacevolmente sorpreso dalla vivacità mentale dei newyorkesi verso il food, e al contrario un po' stupito della difficoltà di reperire alcune delle materie prime base", spiega all'ANSA Scabin, che però non emigrerà negli Usa ma continuerà a fare base a Rivoli. "Vogliamo che i nostri ospiti possano personalizzare la propria esperienza", continua il proprietario e direttore di Mulino a Vino, Paolo Meregalli. "Noi - precisa poi Scabin - proponiamo quelli che riteniamo gli abbinamenti migliori tra certi vini e certi cibi, ma cercheremo di stimolare il più possibile i clienti a scoprire o riscoprire il proprio gusto". Sulla carta ci sono oltre 50 tipi di vini al bicchiere, tutti rigorosamente italiani, e una serie di piatti che vanno dal King of Savoy's Vitello Tonnato alla Skyline insalata, dal Miracolo di San Daniele al Polpo alla Luciana, dalla Polpetta Burger agli Street-Style Spaghettoni. Un menù al contempo tradizionale e contemporaneo che attraversa l'Italia da nord a sud. I piatti saranno disponibili in tre tipi di porzioni - piccola, media e grande - per rendere possibile un'esperienza versatile che va dall'aperitivo gourmand alla cena classica. Meregalli e Scabin raccontano che dopo questa apertura inizieranno già a lavorare al prossimo progetto, Moulin a Vin, che avrà la stessa impronta ma sarà interamente dedicato alla cucina e ai vini francesi. Argomenti manhattan ristorante combal.zero davide scabin 
None Leggi i commenti I commenti dei lettori 
None Leggi i commenti I commenti dei lettori 
E' il giorno di Pallotta. Ma anche di un braccio di ferro che dura fino a notte e finisce con una clamorosa rottura con il Campidoglio. Il patron della Roma, infatti, non accetta la clausola rescissoria per la quale dovrebbe pagare 160 milioni di penale se cedesse lo stadio e la cittadella degli uffici a soggetti diversi dalla società sportiva. La giornata era iniziata con un attacco di Pallotta. Parlando alla radio ufficiale del club giallorosso e, alla vigilia della delibera di giunta che concederà "l'utilità pubblica" al nuovo stadio, dando l'ok del Campidoglio, aveva definito "ridicola" la questione legata alla proprietà dello stadio separata da quella del club. "A questi livelli - aveva spiegato - c'è una problematica finanziaria, quindi c'è la proprietà e c'è il club. Sono società diverse ed è l'unico modo attraverso il quale si può finanziare un progetto del genere". E poi: "Non ha alcun senso per il gruppo di proprietà vendere lo stadio dopo due anni, sarebbe assurdo. Io voglio rimanere per almeno 20 o 30 anni, a meno che qualcuno non mi butti nel fiume. Questo tipo di accordo per lo stadio è la cosa migliore per la Roma, che attualmente paga 8 milioni di euro all'anno per l'affitto dell'Olimpico. Quando sarà costruito lo stadio i costi scenderanno a 2 milioni, quindi a beneficio del club. Non c'è nessuna speculazione in atto. Stiamo facendo tutto questo per la città, non solo per la squadra". Il nuovo stadio dunque non sarà proprietà direttamente del club, ma della società statunitense As Roma spv Llc che, attraverso la holding Neep Roma, possiede la squadra. Ribattono il coordinatore della maggioranza Panecaldo e il capogruppo del Pd D'Ausilio: "Ben conosciamo le norme e, come maggioranza, stiamo lavorando a clausole contrattuali che rendano efficace il vincolo di indissolubilità tra la società sportiva As Roma e lo stadio". Poi il primo aggiunge: "Un po' di rispetto in più non guasterebbe". Ed ecco le clausole proposte: joint venture tra As Roma e la holding di Pallotta, diritto di prelazione della società sullo stadio per 30 anni e incassi dell'arena per gli eventi condivisi con il club. Il management della Roma dice no all'intestazione dello stadio alla squadra, e dice anche no alla decadenza dei benefici  con una penale di 160 milioni in caso di vendita separata della società e dell'impianto. Intanto, l'assessore all'Urbanistica Caudo ha incassato il sì dell'opposizione, da Alemanno a Tredicine, e ha limato fino a tardi la delibera che nel pomeriggio sarà approvata in giunta e che dovrà essere sottoposta al Consiglio entro 20 giorni insieme con il testo della convezione speciale per lo stadio. E poi la Regione avrà 180 giorni per dare il via libera definitivo al progetto. Tra le condizioni poste l'inaugurazione in contemporanea dello stadio, della linea del metrò fino a Tor di Valle, dello svincolo sulla RomaFiumicino e del ponte sul Tevere dalla stazione di Muratella, poi l'adeguamento della via del Mare, la creazione del parco, di un sistema completo di videosorveglianza e la destinazione per sempre a "stadio di calcio". E sul nodo proprietà il Campidoglio ribadirà nella delibera la clausola rescissoria. Eppure la giornata era iniziata in modo diverso. Patron Pallotta sembrava dominare la scena: "Il Comune sarà una giornata molto importante. Siamo fiduciosi, abbiamo preparato un grande progetto e l'obiettivo è sempre lo stesso: rendere la Roma il miglior club al mondo. Stiamo cercando di costruire un impianto per le più grandi partite di campionato, concerti, rugby, una serie di eventi che aiuterà Roma a rimanere una delle mete più ambite. L'intero progetto sarà il maggiore dagli anni '20. Parliamo di oltre un miliardo di euro. Non vorrei essere nei panni dei giocatori avversari. Sarà il campo più difficile al mondo". Era intervenuto anche un tifoso doc, il cantautore Antonello Venditti: "Non si tratta solo di uno stadio ma di un punto di attrazione per chiunque verrà a Roma. La struttura progettata è perfetta". In nottata poi lo scontro finale. Argomenti stadio roma comune roma james pallotta 
Ha ragione l'eurodeputata Sylvie Goulard: come possono i governi che impongono quote rosa nei board delle società, poi ritrovarsi a rispettare solo quote azzurre quando sono chiamati a presentare loro candidature? L'esempio di questa contraddizione è nei nomi proposti dai Paesi membri per la nuova commissione dell'Ue: solo 4 donne su oltre 28 candidature. La commissione presieduta da Barroso era già lontana dalla parità: solo 9 commissarie su 28. Ma il nuovo presidente, il lussemburghese Jean-Claude Juncker, potrebbe ottenere un minimo progresso. Dal 1979 solo due donne hanno presieduto il Parlamento europeo (Simone Veil e Nicole Fontaine) mentre non c'è mai stata una presidente della Commissione europea. E dire che molte nazioni europee hanno approvato leggi che costringono a nominare donne nei board delle società quotate in Borsa, sull'esempio di quanto fatto dai Paesi scandinavi. Sono leggi che finora hanno dato buoni risultati anche in Italia. I grandi gruppi hanno aperto le porte dei loro consigli di amministrazioe a una componente femminile più numerosa, senza troppi drammi. Se dovessimo giudicare da questa tornata di nomine proposte da capi di stato e di governo, dovremmo pensare che le leggi varate per la parità in questi anni sono state fatte senza convinzione: le regole valgono solo per gli altri. Qualche mese fa, proprio in questa rubrica, avevamo scritto che Matteo Renzi l'ha capito prima di altri: piaccia o no, il Fattore D è centrale nella sua comunicazione politica di oggi. Juncker ora è nei guai. Ha chiesto ad alcuni governi di ripresentare altri nomi femminili, anche perché sa che rischia una bocciatura davanti al Parlamento europeo se si presenterà una commissione come un "club di uomini in grisaglia", secondo la definizione di Goulard. L'eurodeputata ha chiesto che ogni Paese presenti due candidati di diverso sesso, applicando così la parità. Coraggio, uno sforzo di immaginazione. Twitter:@anaisginori 
