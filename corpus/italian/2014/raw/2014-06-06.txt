Il Brasile non incanta ma batte la Serbia nell'ultimo test prima dell'inizio dei Mondiali. La Seleçao ha colto a San Paolo la nona vittoria consecutiva (la terza senza subire reti), pur evodenziandop una certa difficoltà sui palloni alti. I serbi hanno avuto buone occasioni cogliendo anche un palo. Il gol della partita è stato una perla: lo ha messo a segno Fred, su assist dell'ex milanista Tiago Silva. Un pregevole stop di petto, a cui è seguita una conclusione da terra molto difficile. Da segnalare anche un gol annullato a Hulk per fuorigioco apparso regolare.  In campo dal 72' il romanista Maicon, subentrato a Diego Alves. Seduti in panchina per 90 minuti invece il napoletano Henrique e l'interista Hernanes. Argomenti nazionale brasile mondiali di calcio 2014 
None Leggi i commenti I commenti dei lettori 
MAINZ - Serata a due facce per la Nazionale tedesca nell'ultimo test prima della partenza per il Brasile. La squadra di Joaquim Loew, pur concendendo come al solito qualcosa in fase difensiva agli avversari, gioca un bel calcio contro l'Armenia imponendosi con un nettissimo 6-1. Altra nota positiva sta nel record di tutti i tempi con la maglia della nazionale tedesca di Miroslav Klose, a segno per la 69esima volta, una in più del mitico Gerd Mueller. La brutta notizia sta nell'infortunio a Marko Reus, uno dei talenti migliori a disposizione di Loew, uscito per un fortunio nel corso del primo tempo. Una torsione della caviglia che preoccupa, anche alla luce della difficoltà con la quale il giocatore ha lasciato il terreno di gioco e che lo costringerà a saltare il Mondiale: al suo posto è stato convocato il sampdoriano Mustafi Tornando alla gara, le reti sono state realizzate tutte nella ripresa. Ha aperto Schurrle, con un gran colpo di tacco su assist di Podolski (subentrato proprio a Reus). L'Armenia ha pareggiato grazie a un calcio di rigore trasformato da Mkhitaryan e provocato da Grosskreutz, poi i tedeschi hanno dilagato: al 26' il 2-1 di Podolski (su servizio di Ozil), due minuti dopo il terzo sigillo della Germania, firmato da Howedes. L'ultimo quarto d'ora, infine, è stato un monologo e sono arrivate le reti del laziale Klose e di Gotze, autore di una doppietta. Argomenti nazionale germania mondiali di calcio 2014 

None Leggi i commenti I commenti dei lettori 
TORINO – Sono arrivati a Torino a tarda sera, Bruno Peres e Josef Martinez. L’esterno brasiliano e l’attaccante venezuelano sono giunti in città dopo cena; giusto un assaggio notturno sotto la Mole dopo la puntata serale a Milano. Dopo Pontus Jansson, il centrale difensivo svedese classe ’91, giunto in granata dal Malmoe già quaranta giorni fa, eccoli dunque i volti nuovi del Toro che andrà all’assalto dell’Europa League. Peres e Martinez sono i primi due sudamericani dell’era Cairo ingaggiati all’estero. Il difensore brasiliano è un jolly delle fasce: può giocare a destra come a sinistra, se la cava nel fare il difensore ma sa trasformarsi anche in una vera e propria ala, grazie ad un cross particolarmente preciso. Dopo l’esperienza nel Santos accanto a Neymar, adesso Peres è pronto a sfruttare l’occasione granata: “Il Toro per me rappresenta una grande opportunità, sono felice di potermela giocare” sono le sue prima parole “italiane”. Martinez, invece, arriva dallo Young Boys, in Svizzera, e ora vuole solo dimostrare al popolo granata tutto il proprio valore: “Ho tanta fame di stupire tutti e di entrare nel cuore dei tifosi del Toro” dice il venezuelano che ha grandi doti tecniche. Nato nel maggio 1993 a Valencia, in Venezuela, Josef è un attaccante piccolo e rapido, molto abile nel saltar l’uomo, bravissimo nel calciare in porta con entrambi i piedi. Quello di oggi, per loro, sarà un sabato atipico: le visite mediche e un primo assaggio di Torino. Poi, fra meno di un mese, entrambi si ritroveranno alla Sisport; e stavolta la loro avventura granata inizierà sul serio. Argomenti torino fc serie a Leggi i commenti I commenti dei lettori 
NOVARA – Il Varese espugna Novara con un netto 2-0 nella gara d'andata dei play-out di serie B e resta con un piede e mezzo nel campionato cadetto. Decisivo, anche questa sera, l'attaccante dei lombardi Leonardo Pavoletti, autore di una bella doppietta, dopo i venti gol segnati nella regoular season. Alla luce del risultato odierno (0-2) per ottenere la salvezza i piemontesi devono compiere adesso un'autentica impresa, ovvero vincere con tre gol di scarto il match di ritorno: in caso di parità di punti e di differenza reti, infatti, sarebbe salvo il Varese, in virtù del miglior piazzamento al termine del campionato. LA GARA  - Eppure la gara odierna era iniziata con i padroni casa più convinti e con Bastianoni sugli scudi, bravo a dire no su un tiro-cross di Manconi (all'8′) e a deviare in corner una bella conclusione di Lazzari (al 21′), che ha fatto da contorno alla precedente traversa piena colta da Pesce, con un gran tiro al volo su cross di Gonzalez. Inaspettato, invece, è giunto, al 26′, il gol del vantaggio degli ospiti: su un traversone dalla trequarti, la difesa del Novara si è fatta trovare impreparata e Pavoletti ha castigato i piemontesi con una precisa "zuccata". Dopo lo svantaggio, i padroni di casa hanno provato a reagire, ma hanno sbattuto sul muro eretto da Bastianoni, il quale al 29′ ha detto no a Lambrughi e al 40′ ha salvato in due tempi su una botta violenta di Genevier. Un monologo, invece, la ripresa. Al 4′ Kosicky si è superato su una bella iniziativa di Forte, 15 minuti dopo Pavoletti ha firmato il colpo del ko. L'attaccante è partito sul filo del fuorigioco e ha colpito per la seconda volta, fra i fischi del pubblico piemontese. A seguire gli ospiti hanno fallito per tre volte il 3-0 (con Forte al 25′ e al 30′ e con Momentè al 33′), ma un risultato più rotondo sarebbe stata una punizione troppo severa per il Novara visto questa sera. NOVARA-VARESE 0-2 NOVARA (4-3-3): Kosicky; Perticone, Crescenzi, Lambrughi, Vicari (5′ st Potouridis); Faragò (30′ st Marianini), Genevier, Pesce; Gonzalez, Manconi, Lazzari (20′ st Rubino). In panchina: Golubovic, Josipovic, Rigoni, Lepiller, Schiavi, Montipo'. Allenatore: Aglietti VARESE (4-4-2): Bastianoni; Fiamozzi, Rea, Ely, Grillo (15′ st Laverone); Zecchin, Corti, Cristiano (38′ st Damonte), Barberis; Forte, Pavoletti (23′ st Momente'). In panchina: Di Roberto, Bjelanovic, Tremolada, Falcone, Ricci, Milan. Allenatore: Bettinelli ARBITRO: Di Bello di Brindisi RETI : 26′ pt Pavoletti; 18′ st Pavoletti NOTE : Serata mite; campo in discrete condizioni. Ammoniti: Ely, Corti, Lazzari, Grillo, Crescenzi. Angoli: 11-6 per il Novara. Recupero: 2′; 6′. Argomenti varese calcio novara calcio serie b Leggi i commenti I commenti dei lettori 
“REPUBBLICA” DEI PICCOLI SPAZIO AI BAMBINI! Dalle 15.30 alle 17.30 al Circolo dei lettori in via Bogino 9 “Spazio ai  bambini” con l’evento per bimbi da 5 a 11 anni “Papà mi fai un  castello?”. Dopo la presentazione del libro edito da Zandegù, Luca  Borrello fa costruire giochi a misura di bambino, per scoprire come  divertirsi tanto con poco. Intervengono Tiziano Colombi e Marco Magnone.  Info e prenotazione 011/4326827 . MANI IMMORTALI Alle 10.30 al Museo Egizio è in programma il percorso di visita per  famiglie “Immortali. Storie di mani egizie” che svela le abilità manuali  degli artigiani e artisti dell’antico Egitto. Info www.museoegizio.it d 011/5617776 . FESTA A CASA OZ Alle 14.30 a Casa Oz in corso Moncalieri 262 è in programma “La festa a  CasaOz” per la chiusura dei corsi e dei laboratori legati ad attività  creative svolti nel corso dell’anno. In programma, vari workshop di  cucina e a seguire uno spettacolo di intrattenimento musicale offerto  dai bambini e l’esibizione dei manufatti realizzati da loro e dalle  mamme che hanno frequentato CasaOz. Info www.casaoz.org e 328/5427175 . IO GIOCO & DANZO Tutti i sabati di giugno, dalle 10.30 alle 11.30 alla libreria  Trebisonda in via Sant’Anselmo 22 è in programma un laboratorio di gioco  movimento danza per bambini dai 3 a 6 anni condotto dalla  danzaterapeuta Angela Letizia. Sarà possibile anche partecipare ai  singoli incontri. Info 011/7900088 e www.trebisondalibri.com INCONTRI & EVENTI LOV NIGHT@VANCHIGLIA Dalle 18 alle 2 di notte il quartiere Vanchiglia ospita la “Lov Night #6  Wunderlov: la notte che apre al pubblico gli studi degli artisti (153  spazi tra atelier, negozi, bar, ristoranti e locali che stanno aprendo  nel quartiere) e insolita Wunderkammer su scala cittadina piena di  curiose invenzioni, espressioni di arte, di ingegno e di amore per ogni  forma di creatività. Info www.vanchigliopenlab.it ACCA ATELIER IN FESTA L’Associazione Culturale Acca organizza la prima edizione di  “AccaAtelier”, una due giorni di studi aperti che si svolgerà oggi e  domani coinvolgendo 24 studi e 76 artisti e realtà internazionali (Marsiglia, Lisbona,  Berlino, Buenos Aires, Bielorussia). Una vera e propria festa per l’arte  pensata per coinvolgere il pubblico che avrà la possibilità di entrare  negli studi per conoscere gli artisti e le loro opere. Info www.accaatelier.com IL CUORE VERDE DI SANSA Dalle 9 alle 23 si svolge “San Salvario ha un cuore verde”: la  mostra-mercato orto-floro-vivaistica di corso Marconi, giunta alla sua  terza edizione e diventato un appuntamento annuale molto atteso. Per  un’intera giornata, il viale che porta dal Castello del Valentino alla  Chiesa di San Salvario sarà pedonalizzato e circondato di piante e fiori  che l'associazione Viridaria e altri vivaisti metteranno in mostra.  Info 347/2715445 . IL BORGO CHE FA FESTA Proseguono gli eventi per festeggiare i 150 anni del Borgo Medievale del  Valentino: alle 9.30 “Cammino dei giardini - In bici dal Parco delle  Vallere al Giardino Medievale attraverso l’Orto Botanico. Parco del Po e  Collina torinese”, dalle 10 alle 20 eventi a cura dell’associazione  protezionistica Nella Terra dei Cavalli; la manifestazione “Oggi come  allora: artigiani del Borgo all’opera” e la fiera “Sapori artigiani”.  Dalle 15 alle 19 “Officine Folk. Atelier, laboratori di musica e danze  popolari”. Alle 15 “Scacco al Borgo” con il Libero Torneificio del Borgo; alle 15.30 “Ferro  e Fuoco”, laboratorio per famiglie a cura di Theatrum Sabaudiae; alle  17 si esibiscono gli Arcieri di Harcourt e il coro La Vauda di Volpiano.  Infine alle 21 e 22 “La Rocca animata”: visite guidate in costume a  cura di Theatrum Sabaudiae. ALLA DIFESA DEL CIBO VERO Dalle 12 alle 19 a mercato di corso Castelfidardo 34, Slow Food e il  Mercato della Terra propongono l’evento “Difendi il cibo vero. Coi  denti”: i produttori raccontano e vendono frutta, verdura, formaggi e  salumi. Info www.sloowfoodtorino.com DELLA CASA E LORENA Alle 18 al Circolo dei lettori in via Bogino 9 si tiene la presentazione  del libro di Diletta Della Casa e Lorena Sambruna edito da Golem “Amiche del Cactus” con Alessandra Comazzi. Le autrici e le loro amiche  hanno trasformato il bar nel palcoscenico giusto per chiacchierare sui  grandi e piccoli temi della vita. Ne è nato un libro pieno di saggezza  popolare e riflessioni semi-serie. Info www.circololettori.it I LIBRI DA GUSTARE Prosegue a La Morra la rassegna “Libri da gustare”; alla Ca dj' Amis in  via Vittorio Emanuele 8 sarà riaperta la “Grande Libreria” allestita  dalla libreria Capo Horn di Torino dalle 11 alle 19, mentre il  pomeriggio sarà allietato da appuntamenti letterari, benefici e  gastronomici: dalle 15 alle 16 gli autori delle sezioni Cultura del Cibo  e Cultura del Vino e del Bere presenteranno i loro libri, alle 16.30 è  prevista la presentazione della raccolta fondi “Cuore di Cioccolato” e  del volume “La ricerca della cucina. La ricerca in cucina” di Alessandro  Maestrali e alle 17 la consegna del riconoscimento Comunicabuono 2014 a  Rocco Moliterni seguita dall’aperitivo in terrazza allietato dalle  melodie dell’arpa celtica eseguite da Claudia Murachelli. Alle 18.30  alla Cantina Comunale, l’inaugurazione della mostra “Barolo Paintings”,  seguita dalla “Cena letteraria”, dedicata al volume “La cucina  dell’anima” di Giuseppe Conte e Mara Rosa Teodori con inizio alle 20.30  al ristorante Il Duca Bianco e da A Braccia Aperte, aperitivi musicali  nei locali del centro dalle 19 alle 23. L’ETOILE DES NEIGES In alta val Germanasca, su iniziativa dell'amministrazione comunale,  alle 21.15 nella sala polivalente di Massello va in scena lo spettacolo  “Etoile des Neiges” (dal volume omonimo): una riproposta di canti e di  racconti popolari delle Valli Valdesi che sarà recitato dal Gruppo  Teatro Angrogna, oltre che in italiano, anche nelle lingue minoritarie  del Piemonte (occitano, francese e piemontese). Il libro racconta, in  quaranta capitoli, altrettanti episodi della lunga storia del GTA con  testimonianze inedite di maestri della cultura italiana, da Primo Levi a  Nuto Revelli, Dario Fo e Antonino Caponnetto. Info 0121/953026 e www.teatroangrogna.it 24 ORE DI CALCETTO Dopo il grande successo dell'anno scorso, l'Associazione Savonera ripete  l'iniziativa a scopo benefico “24 ore di calcetto”: il torneo si terrà  nella struttura della parrocchia di Savonera, oggi e domani. Durante le  due giornate sarà allestita una zona pic-nic. Come l'anno scorso,  l'intero ricavato del torneo sarà devoluto alla Fondazione Forma  dell’Ospedale Infantile Regina Margherita, che sarà presente sul posto  durante lo svolgimento del torneo con un banchetto informativo. Info 342/3810644 . MUSICA TASTAR DE CORDA Alle 21 al Santuario di San Pancrazio a Vaie, sesto appuntamento con la  ventottesima edizione della rassegna “Tastar de Corda”. Sarà di scena il  chitarrista Filippo Cosentino, laureato con lode al Conservatorio di  Bologna Martini, che presenta estratti dal suo ultimo lavoro  discografico “Human Being” che sta portando in tournée in tutta Italia.  Info www.contrattempo.it CAMERATA IN MAGAZZINO Alle 22 al Magazzino sul Po sul lato sinistro dei Murazzi, è di scena la  Camerata Mediolanense: un ensemble fondato nel 1994 dalla  clavicembalista, compositrice e musicologa milanese, Elena Previdi. Info www.cameratamediolanense.it ALL’AUDITORIUM PARADISI Per “I concerti del Piccolo Auditorium Paradisi”, alle 21.15  all’Auditorium Orpheus in corso Govone 16/a è di scena il Duo  Firrincieli Tonda che eseguirà al pianoforte a quattro mani, musiche di  Mozart, Jambo, Bernstein. Ingresso libero; info www.piccoloauditoriumparadisi. com GIOVANNA GUTTUSO@JCT Alle 21 al Jazz Club Torino in piazzale Fusi, si tiene il concerto di  presentazione del nuovo singolo con “première” del video realizzato per  l‘uscita dell’ultimo album - “The King is Naked” - di Giovanna Gattuso,  cantante italiana trasferitasi con successo a Los Angels. Dalle 23.30  sabato sera all’insegna delle danze al ritmo dei vinili di dj Margiotta  tra nu-jazz, bass line, swing, soul, R’nB ed electro-swing. Info www.jazzclub.torino.it BREKLEE JAZZ QUARTET La Nuova Arca onlus organizza alle 21 all’azienda agricola Angelo Negro  & figli a Monteu Roero nei pressi di Alba, il concerto del Berklee  Jazz Quartet composto da Gabriele Milozzi al sax, Arionas Gyftakis al  basso, Dennis Suozzi alla batteria e Davis Whitfield alla tastiera, su  musiche di John Coltrane, Wayne Shorter, jazz standard e composizioni  originali. Biglietto 15/12 euro; info www.lauovaarca.org FILIPPINI ALL’ALBA JAZZ FEST Unica data italiana per il pianista pescarese Claudio Filippini in  concerto ad “Alba Jazz” con Palle Danielsson e Olavi Louhivuori per la  presentazione del nuovo album “Breathing in Unison”, alle 21 in piazza  Savona. Info www.albajazz.com HIP HOP REPUBLIC@GRU Alle 20 al GruVillage delle Gru, in via Crea 10 a Grugliasco (area verde  esterna al centro commerciale) Hiroshima Mon Amour organizza l’evento  “Hip Hop republic” con i live di Emis Killa, Gemitaiz&Madman, Ensi,  Raige. Ingresso 25 euro; info www.gruvillage.it e www.hiroshimamonamour.org DANZA & TEATRO INTERPLAY DANZA 2014 Dopo una pausa di una settimana “Interplay/14” si conclude oggi al  castello di Rivoli. Alle 18 sarà possibile assistere alla performance  della compagnia francese di danza verticale Retouramont su una delle  facciate del Castello “Environnement Vertical” in prima regionale, su  coreografia di Fabrice Guillot. Preceduto alle 17 da Daniele Ninnarello  che presenterà il suo “E/Motion - Attraverso le sensazioni”, con dieci  interpreti. FESTIVAL DELLE COLLINE Proseguono gli appuntamenti del Festival delle Colline Torinesi: alle 19  al Teatro Gobetti Federica Fracassi e il suo “Innamorate dello  spavento: Magda e lo spavento”; alle 21 al Tempio Valdese, Assemblea  Teatro propone in prima “Giorni migliori. I racconti delle partenze” di  Laura Pariani; alle 21.30 in piazza Castello “The Walk” con  Cuocoli/Bosetti Iraa Theatre. Info www.festivaldellecolline.it PINOCCHIO VA IN SCENA Lo spettacolo con attori, pupazzi e ombre scritto da Giuseppe Cardascio e  adatto a un pubblico dai 3 anni in poi “Pinocchio” va in scena al  Teatro Vittoria di via Gramsci 4, alle 20.45. il nuovo allestimento  della compagnia è nato per commemorare i dieci anni dalla morte del  grande attore e drammaturgo italiano Carmelo Bene e trae spunto dal  testo da lui scritto mischiandosi al “Pinocchio” televisivo di Luigi  Comencini. Info 347/7627706 e www.labottegateatrale.it IL CIRCO DEGLI ORRORI Il “Circo de Los Horrores” - lo show spagnolo tra arti, teatro, circo e  cabaret. arrivato Italia dopo aver conquistato Spagna, America Latina,  Perù e Miami - va in scena in pazza d'Armi in corso Sebastopoli 111,  fino 22 giugno. Biglietti da 16 euro; info www.circodeloshorrores.com UN FLASH CIRCENSE Alle 21 ad Alpignano, in via Matteotti 2 negli spazi dell’ecomuseo Sogno  di luce, in occasione del decennale del Museo della Lampadina, Cirko  Vertigo propone lo spettacolo “Flash. Lampi circensi ed evoluzioni  luminose” per il Festival Living Circus. Tra gli artisti protagonisti  della serata Gustavo Ollitta, un giovane artista brasiliano impegnato in  una performance di giocoleria luminosa e manipolazione con i bughenghe.  Ingresso libero; info www.cirkovertigo.com e 327/7423350 . Argomenti museo egizio casa oz san salvario 
ROMA – L’Acea Roma non molla. Se Siena vuole giocarsi la finale per il titolo dovrà sudarsela. Al Pala Lottomatica va in scena la miglior Virtus della serie nonostante un leggero calo nel finale dell’ultimo quarto che ha rimesso per un attimo in carreggiata i toscani. Alla fine i capitolini hanno battuto la Montepaschi 71-65 nella gara 4 delle semifinali playoff annullando di fatto il match ball degli uomini di coach Crespi. BARON E JONES TRASCINANO ROMA - E’ stata una partita molto equilibrata come dimostra il 34 a 34 al termine del secondo quarto di gioco. L’Acea e’ riuscita a prendere un minimo vantaggio al rientro in campo chiudendo il terzo quarto avanti di 4 lunghezze (51-47), per poi consolidarlo negli ultimi dieci minuti trascinata da Baron, autore di 24 punti e Jones con 18. Alla Montepaschi non sono bastati i 23 punti di Carter, unico in doppia cifra insieme a Janning (14). Ora per il quintetto di coach Dalmonte ci sara’ la possibilita’ domenica sera di accorciare in casa dei senesi che non vorranno fallire la seconda possibilita’ di staccare il biglietto per la finale giocando davanti al proprio pubblico. Da valutare l’infortunio rimediato dal giallorosso Mbakwe. Acea Roma-Montepaschi Siena 71-65 (20-16, 34-34, 51-47) Roma: Goss 11, Jones 18, D’Ercole 3,Hosley 2,Mayo 4, Baron 24, Moraschini, Mbakwe 2, Kanacevic 7. Ne Reali, Tonolli, Righetti. All. Dalmonte. Siena: Viggiano 6, Cournooh, Hunter 8, Haynes, Carter 23,Janning 14, Ress, Ortner 2, Nelson 8,Green 4. Ne. Udom, Batori. All. Crespi. Arbitri : Lanzarini, Vicino, Weidmann. Note : Tiri liberi: Roma 16/17, Siena 2/6. Tiri da tre: Roma 7/15, Siena 11/35. Rimbalzi:Roma 38, Siena 32. Usciti per falli: nessuno. Spettatori: 5554. Argomenti basket play off 2014 basket serie a virtus roma montepaschi siena Leggi i commenti I commenti dei lettori 
