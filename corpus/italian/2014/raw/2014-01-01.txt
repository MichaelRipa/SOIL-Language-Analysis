Due lettere indirizzate al presidente della Repubblica di Roma Giorgio Napolitano per chiedere l'annullamento della legge Bossi-Fini sono state consegnate dagli immigrati reclusi nel Cie di Ponte Galeria a Roma al presidente della Commissione Diritti Umani del Senato Luigi Manconi che oggi all'ora del pranzo ha visito il centro. Una delle lettere è firmata da 84 immigrati, tutti quelli attualmente detenuti nel Cie, 26 donne e 58 uomini, ed un'altra firmata soltanto dai 16 immigrati marocchini proveniente da Lampedusa che la scorsa settimana hanno partecipato alla protesta pacifica delle 'bocche cucite'. Dal Cie di Ponte Galeria gli immigrati avevano scritto nei giorni scorsi anche una lettera-appello al Papa lamentando soprattutto i tempi di detenzione troppo lungi. "Egregio presidente iniziamo con il ringraziarla - scrivono i 16 -  per l'interesse che ha rivolto alla nostra situazione qui al Cie di Ponte Galeria. Le chiediamo di aiutarci ad evitare il nostro rimpatrio in Marocco perchè sarebbe per noi troppo doloroso, dopo aver affrontato un viaggio così difficile. Noi abbiamo cercato di far arrivare la nostra manifestazione ai mass-media in maniera pacifica e in questo modo finalmente qualcuno si è accorto della nostra problematica. Vorremmo che lei potesse intervenire per velocizzare il cambiamento della legge sull'immigrazione, sappiamo che noi qui dentro, ad oggi, non potremmo usufruirle perchè i tempi per il cambiamento della legge sono lunghi. Per cui le chiediamo almeno di aiutarci - aggiungono - a regolarizzare la nostra permanenza in Italia. Abbiamo viaggiato dal Marocco in Libia in cerca di una situazione migliore, ma ci siamo trovati nella guerra e nella povertà abbiamo affrontato il viaggio verso l'Italia sperando di trovare fortuna ma abbiamo scampato la morte. Ora ci troviamo qui rinchiusi senza speranze e per questo che le chiediamo  - concludono la missiva - di aiutarci ad avere il diritto ad avere una vita normale".  La lettera dei 16 si conclude con le firme e il percorso fin qui da loro compiuto: Marocco, Libia, Lampedusa, Caltanissetta e Roma. Nella lettera, firmata da tutti i reclusi del Cie, viene chiesto "l'annullamento della legge Bossi-Fini: una legge che - sostengono - obbliga le persone a rimanere sempre fuori legge, perchè qualsiasi extracomunitario che ha avuto problemi con la legge non può usufruire permesso di soggiorno e nessuno oggi assume persone senza permesso di soggiorno". Manconi ha, tra gli altri, incontrato una coppia di sposi tunisini fuggiti "per amore" perchè i parenti di lei non accettano il matrimonio. "Mi sono impegnato - ha detto Manconi - a far ottenere loro il permesso di soggiorno per ragioni umanitarie, cosa prevista". Argomenti cie roma 
None Leggi i commenti I commenti dei lettori 
None Leggi i commenti I commenti dei lettori 
"Ora non ci sono più incognite o scuse". E' questo il messaggio che arriva da Torino subito dopo l'annuncio dell'acquisizione da parte di Fiat della quota restante di Chrysler, il 41,5 per cento, dal fondo sanitario del sindacato dei metalmeccanici statunitense. Tutti soddisfatti per la conclusione dell'operazione, visto che era solo questione di tempo e di soldi. Ora, per usare le parole del sindaco di Torino, Piero Fassino, si attendono "positive conseguenze anche per l'Italia e per Torino". Le "conseguenze" sono gli impegni su Mirafiori e sugli altri stabilimenti italiani, in stand-by anche a causa della trattativa aperta a Detroit. L'acquisizione del cento per cento è un passaggio fondamentale per l'integrazione totale tra i due gruppi, passaggio su cui si è concentrato il lavoro dei vertici del Lingotto negli ultimi sei mesi. "Una buona notizia che consolida definitivamente l'integrazione Fiat-Chrisler rafforzando il suo ruolo di player globale. Una scelta strategica da cui ci attendiamo positive conseguenze anche per l'italia e per Torino", sottolinea a caldo il primo cittadino, Piero Fassino. Leggi: Marchionne ed Elkann scrivono ai dipendenti Entusiasmo anche da parte della Regione. "Sono contento dell'acquisizione di Chrysler da parte di Fiat. Ma il tema vero è un altro: perché da noi si fa una fatica bestiale a produrre auto e il mercato del settore va sempre peggio?", si chiede il governatore Roberto Cota buttandola in politica dal sapore leghista. "La risposta è abbastanza semplice: questo accade perché lo Stato di Roma porta avanti una politica fiscale sbagliata e una politica industriale inesistente". Il vicepresidente, Gilberto Pichetto Fratin, preferisce puntare sul "made in Italy" e sul prestigio italiano: "E' il successo dell'impresa italiana e di un management italo-americano o italo-svizzero-americano. Anche le industrie italiane possono fare acquisizioni di peso nel mondo. Un prestigio non solo per Fiat, ma per tutta l'Italia". E aggiunge: "Non voglio fare il provinciale, ma spero che questa operazione possa rafforzare Torino. Ora non ci sono più problemi o incognite da superare per quanto riguarda gli investimenti italiani, a partire da Mirafiori. Credo che l'anno possa iniziare nel migliore dei modi". Ne è convinta anche Claudia Porchietto, assessore al Lavoro della giunta Cota: "Questo è un segnale di forte rafforzamento,  Fiat è un gruppo italiano che ha acquisito un gruppo statunitense. E spero che sia così, senza spostamento di un unico baricentro verso Detroit. E voglio leggere l'operazione in questi termini, come la nascita di un grande gruppo con più poli forti. Ora vedremo quali saranno le prospettive su Mirafiori e gli impegni sul Piemonte che si potranno generare da questa acquisizione, anche come ricadute sull'indotto". Positive le prime reazioni anche sul fronte sindacale. Claudio Chiarle, segretario della Fim di Torino, è soddisfatto: "Iniziamo l'anno con una buona notizia. Sapevamo che l'operazione Mirafiori, al di là di tutti gli annunci, si sarebbe chiusa e definita con l'acquisizione di Chrysler. Marchionne ora ha tutti i conti in mano. Sa quello che deve spendere. E' un passaggio che mette in sicurezza gli annunci fatti nei mesi scorsi. Ora attendiamo le conferme sui modelli Maserati e Alfa Romeo". Anche il leader della Uilm di Torino, Maurizio Peverati, mostra soddisfazione per lo sblocco e la chiusura della trattativa: "Doveva essere venduta la Fiat, e invece la Fiat ha acquistato un grande gruppo. Gli uccelli del malaugurio sono stati smentiti. Siamo in un momento nero per l'economia in generale, ma credo che a piccoli passi si andrà avanti: la trattativa americana non c'è più, l'ultimo ostacolo è stato rimosso: tra gennaio e febbraio dovremmo avere notizie certe sugli investimenti annunciati". La Fiom, che incontrerà l'azienda il 9 gennaio, per bocca del segretario di Torino, Federico Bellono, punta tutto sulle carrozzerie dello stabilimento di corso Agnelli. "Si è detto molto in queste settimane e in questi mesi sulla trattativa: una delle ragioni per cui non venivano presi impegni vincolanti era la mancata acquisizione del cento per cento di Chrysler. Ora la trattativa è chiusa. Se questo poteva rappresentare un alibi per gli impegni su Mirafiori, questo alibi non c'è più. Mi aspetterei ora un'accelerazione sugli impegni per Torino. Il percorso dell'integrazione era ormai largamente annunciato, era solo questione di tempo. Così come lo spostamento del baricentro a Detroit, almeno dal nostro punto di vista. Il nostro pensiero va all'Italia e a Mirafiori e agli impegni che il nuovo gruppo prenderà per il Paese, a partire dalle Carrozzerie di Torino. Va bene il polo del lusso, operazione che va sostenuta, ma secondo noi non è sufficiente. Il 9 di gennaio, alla luce di questa novità, incalzeremo l'azienda per capire le prospettive". Argomenti chrysler piero fassino cota 
Una mano per dare, l'altra per togliere o, meglio, per ritirare dal piatto i soldi promessi. Se il confronto si fa con il 2012 le cinque principali fondazioni culturali cittadine  -  Torino Musei, Teatro Stabile, Fondazione per la cultura, Teatro Regio e Museo del Cinema  -  dovranno rinunciare a incassare da Palazzo Civico per l'anno appena trascorso ben 11 milioni e 700mila euro di moneta sonante. In pratica più della metà in meno. Se ci si limita a quant'era previsto per il 2013, salvo scoprire pochi giorni fa che i soldi incassati dalle vendite straordinarie non sarebbero bastati, i tagli ammontano a 9,6 milioni. E se da una parte il Comune è stato costretto a togliere, perché i "mezzi straordinari" con cui si pensava di coprire i contributi "nella realtà dei fatti non sono arrivati", dall'altra ha cercato di compensare i tagli regalando alle fondazioni altrettanti immobili dal valore complessivo di 18 milioni. Il rush finale sui fondi per la cultura torinese si è consumato nella riunione di giunta dell'altro ieri, convocata l'ultimo dell'anno per deliberare i contributi. Alla fondazioni arriveranno in definitiva 7,3 milioni (9,2 contando anche quelli per Fiera del libro, Salone del Gusto e Artissima). Il resto dovranno recuperarlo dai cinque immobili che entro la fine di aprile diventeranno a tutti gli effetti di loro proprietà: ai Musei civici andrà Palazzo Mazzonis, la sede del Mao, al Museo del Cinema le sale del Massimo, al Teatro Regio l'ex Csea di strada Altessano, alla Fondazione per la cultura un alloggio in corso Galileo Ferraris e al Teatro Stabile l'immobile di via Riberi, sotto la Mole. "Il loro valore è superiore a quanto promesso" precisa l'assessore alla Cultura, Maurizio Braccialarghe. L'obiezione è però di natura pratica: "Non si possono pagare gli stipendi con i mattoni", ha fatto notare qualcuno. Immobili come l'ex Csea hanno già un compratore dietro l'angolo (vogliono farci un centro commerciale) e lo stesso vale per via Riberi e corso Galileo Ferraris: dalle vendite si recupererà liquidità. Ma negli altri due casi, Palazzo Mazzonis e il Cinema Massimo, la faccenda si fa più complicata. E infatti, chiarisce Braccialarghe, "adesso viene la fase più delicata: trovare delle banche che concedano dei mutui prendendo a garanzia gli immobili". Difficile pensare che ce ne siano già a fare la fila. E soprattutto, per pagare le rate di un mutuo bisogna, anche avere delle entrate cash: "Lo valuteremo". Il rischio che nei prossimi mesi i musei civici si trovino di fronte a una crisi di liquidità non è così peregrino. Intanto i bilanci delle fondazioni sono formalmente salvi: le cinque delibere fotocopia approvate a San Silvestro consentiranno di evitare il rosso. E Braccialarghe, che ha mal digerito questa soluzione, mette già le mani avanti per l'anno che si è appena aperto: "Entro febbraio voglio un quadro chiaro dei soldi a disposizione in spesa corrente per poter programmare con anticipo e senza brutte sorprese finali". 
None Leggi i commenti I commenti dei lettori 
A Santa Maria Maggiore Papa Francesco è arrivato a sorpresa. Strappando il sorriso e riempiendo gli occhi di stupore di chi in quel momento cercavano un po’ di raccoglimento nella casa del Signore nel primo giorno dell’anno. Nessun avviso, nessuna entrata in pompa magna, come è nel suo stile, ieri pomeriggio Bergoglio si è fermato una ventina di minuti a pregare davanti all’immagine della Madonna col bambino in braccio. La grande icona bizantina "Salus populi romani", come già accadde il 14 marzo, all'indomani della sua elezione. Da allora altre sei volte, compresa quella di ieri, papa Francesco ha reso omaggio alla Madonna " salvezza del popolo romano" così come accadde l'l'8 dicembre, festa dell'Immacolata Concezione. Ieri il pontefice aveva parlato di Santa Maria Maggiore che durante la messa in San Pietro per la solennità della divina maternità della Vergine, che fu riconosciuta - ha ricordato - dal Concilio di Efeso. "La verità sulla divina maternità di Maria trovò eco a Roma dove, poco dopo, fu costruita la Basilica di Santa Maria Maggiore, primo santuario mariano di Roma e dell'intero Occidente, nel quale si venera l'immagine della Madre di Dio - la Theotokos - con il titolo di Salus populi romani", ha detto nell'omelia. 
None Leggi i commenti I commenti dei lettori 
