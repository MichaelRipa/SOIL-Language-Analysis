None Leggi i commenti I commenti dei lettori 
None Leggi i commenti I commenti dei lettori 

Fra qualche settimana  -  dopo il bonus di 80 euro in busta paga  -  per le famiglie italiane potrebbe arrivare un'altra gradita sorpresa: il taglio delle tasse universitarie. L'altro ieri, in commissione Cultura alla Camera, il governo  -  attraverso il sottosegretario all'istruzione Angela D'Onghia  -  ha dato parere favorevole al disegno di legge del grillino Gianluca Vacca che vincola gli atenei italiani ad abbassare la pressione fiscale nei confronti degli iscritti. Ora la palla passa all'Economia che deve trovare le coperture. E se il provvedimento venisse trasformato in legge rapidamente già dal prossimo settembre 35 università italiane sarebbero costrette a tagliare i contributi versati dalle famiglie, anche del 20 per cento. Ecco perché. Nel 2012, visto la stato di estrema sofferenza in cui versavano gli atenei statali dopo i tagli della Gelmini, il governo Monti modificò i criteri per il calcolo della tassazione universitaria. Fino a quel momento, gli atenei non potevano imporre alla totalità degli studenti tasse superiori al 20 per cento di quanto ricevevano dallo stato come Fondo di finanziamento ordinario. Per consentire ai rettori e ai senati accademici di aumentare le tasse e avere un po' di ossigeno vennero cambiate le basi di calcolo di quel 20 per cento che andava conteggiato sulle sole tasse versate dagli studenti in corso  -  quelle pagate dai fuori corso, che sono la maggior parte, non rientravano più nel computo  -  e sulla base di tutti i finanziamenti ricevuti dallo stato e non più sulla base del Ffo. Il risultato fu quello che nell'arco di un paio d'anni, in diversi atenei, le tasse schizzarono in alto. Il disegno di legge Vacca prevede il ritorno indietro di due anni. Secondo quanto è stato calcolato dall'Unione degli universitari, il passo indietro porterebbe l'università di Bergamo al un tasso di pressione fiscale del 44,61 per cento. E per rientrare nel tetto prefissato dalla legge, l'ateneo lombardo dovrebbe ridurre del 24 per cento le tasse complessive. Stesso discorso per l'università Carlo Bò di Urbino e la Cà Foscari di Venezia che andrebbero al 33,9 per cento. E per altri 33 atenei che pubblici che sforerebbero in vario modo il tetto del 20 per cento. Per l'Udu, il maltolto rispetto alle norme ante spending review è di 240 milioni di euro. Esattamente la cifra che il governo dovrebbe racimolare consentire agli atenei di non sforare il parametro fissato dalla legge. "Abbiamo sostenuto la proposta di legge fin dalla sua presentazione  -  dichiara Alberto Campailla, portavoce di Link  -  Coordinamento universitario  -  poiché riteniamo che il ripristino del rapporto del 20 per cento sia necessario per evitare aumenti delle tasse per studenti in corso e fuori corso". Ma il governo non si è limitato a fornire il parere favorevole al alla proposta Vacca. "Il sottosegretario D'Onghia ha dato il benestare anche all'introduzione di una No Tax Area per gli studenti con redditi Isee inferiori a 20mila euro". "Il comma -  conclude Campailla  -  che prevedeva penalizzazioni per gli atenei che sforano il rapporto del 20 per cento, è stato invece eliminato dalla proposta". Argomenti tasse universitarie Leggi i commenti I commenti dei lettori 
ROMA - "Tecnicamente parlando Berlusconi e Grillo sono entrambi pregiudicati, due condannati in via definitiva". Così il premier Matteo Renzi a Anno Uno su La7 risponde a chi critica l'accordo sulle riforme con il "pregiudicato" Berlusconi. "La questione etica, morale, giudiziaria è per me fondamentale come valore personale prima che politico", afferma Renzi. "Non faccio il governo con Berlusconi e non lo faccio con Grillo" ma "ho chiesto prima a Grillo poi a Berlusconi" in quanto leader politici di "scrivere insieme le regole". Il premier scende in una arena senza rete e punta a convincere con le sue ragioni e modi anche bruschi 24 giovani, di varie idee politiche, nella trasmissione televisiva Anno Uno. Il confronto, cominciato con il "lei" e poi passato, per scelta condivisa al "tu", tocca i temi che stanno più a cuore ai giovani, dalla violenza negli stadi all'immigrazione fino all'economia. Da Napoli arrivano stralci del comizio di Grillo. Risposta: "Ma perchè Grillo non viene a fare un dibattito invece di urlare solo dalla piazza? Io lo farei volentieri un dibattito con lui", e prova a spiegare ai giovani la differenza tra la "serietà" di chi "capisce dove in Italia si è fallito e lavora per cambiare, magari sbagliando" e chi come Beppe Grillo "davanti ai problemi sbatte solo i pugni sul tavolo". E chiude: "Dice che all'Olimpico avrebbe fischiato l'inno? Io non lo farei mai perchè sono italiano prima che del Pd". Siamo all'arresto di Claudio Scajola e alla bufera sulla "cupola" dell'Expo. E parte l'affondo: "Tecnicamente parlando", spiega, Berlusconi e Grillo "sono entrambi pregiudicati, due condannati in via definitiva" e per me "la questione etica, morale, giudiziaria è fondamentale come valore personale prima che politico". Perciò "non faccio il governo con il Cavaliere e non lo faccio con Grillo" ma "ho chiesto prima a Grillo poi a Berlusconi" in quanto leader politici di "scrivere insieme le regole". Argomenti silvio berlusconi beppe grillo matteo renzi Leggi i commenti I commenti dei lettori 
La conferma da parte sindacale dello sciopero delle maestranze del Carlo Felice viene criticata duramente, in prima persona dal sindaco che ha dovuto confermare la sospensione delle recite dopo aver incontrato il sovrintendente Pacor. Ieri sera il primo cittadino, nella veste di presidente del Cda della Fondazione, con i consiglieri Silvio Ferrari, Stefano Franciolini, Sergio Maifredi e Mario Orlando ha emesso un comunicato: "La decisione dello sciopero di tre giorni assunta dalle rappresentanze Cgil e Cisl dei dipendenti del Carlo Felice danneggia gravemente il teatro. Non sarà infatti possibile mandare in scena la prima e le successive due repliche della "Carmen" in programma, interrompendo così una stagione di grande impegno e di buoni risultati di pubblico e di critica. Il ricorso allo sciopero da parte delle due organizzazioni sindacali, peraltro non condiviso dalle altre, è molto grave e non si comprende neppure in una logica di trattativa tra le parti.  La bozza di piano di risanamento è stata predisposta dal Consiglio di amministrazione sulla base della legge Bray e portata all'attenzione del commissario straordinario.  Come prevede la stessa legge, il piano definitivo deve essere accompagnato da un accordo sindacale ed è quindi proprio nel confronto sulla bozza di piano che i sindacati possono far valere le proprie esigenze.  In questo senso il presidente della Fondazione ha manifestato la piena disponibilità ad un confronto nel merito senza pregiudiziali. Tale impegno era contenuto anche nel testo consegnato alle organizzazioni sindacali nell'incontro di martedì 6 maggio ed è stato ulteriormente ribadito in una nota consegnata mercoledì in cui si invitavano le rappresentanze a un nuovo incontro da tenersi la prossima settimana". Argomenti teatro carlo felice genova marco doria 
None Leggi i commenti I commenti dei lettori 
