VARESE – Un pari a colpi di doppiette. E' quello che scaturisce nel posticipo dell'ottava giornata di serie B fra Varese e Cittadella allo stadio "Franco Ossola" in una notte da lupi, almeno meteorologicamente parlando. Finisce dunque 2-2 un match che vede i padroni di casa chiudere la prima frazione avanti di due reti, grazie appunto alla doppietta di Arturo Lupoli, ma nella ripresa arriva la reazione dei veneti, che riagguantano il risultato con due segnature di Girardi a gelare i tifosi lombardi. Così gli uomini di Claudio Foscarini, costretti a rinunciare allo squalificato Pellizzer e anche a Rigoni, bloccato da un fastidio alla pianta del piede, riescono ad interrompere una striscia di tre sconfitte consecutive che erano arrivate dopo un buon avvio di torneo, mentre i ragazzi di Bettinelli, pur recriminando per l'occasione di un successo sfumata, allungano la serie utile. E in classifica le due contendenti proseguono il loro cammino a braccetto, salendo entrambe a quota ottio punti. LA DOPPIETTA DI LUPOLI ILLUDE IL VARESE  - La gara è combattuta sin dalle prime battute, con un brivido in avvio per i locali con Fiamozzi che salva sulla linea sul sinistro di Benedetti. Ma è solo questione di minuti per il vantaggio del Varese: il tiro di Lupoli viene prima ribattuto da Signorini, la palla torna all'attaccante lesto a battere Valentini per l'1-0 (19′). Cittadella vicino al pareggio poco dopo con Sgrigna su punizione, ma Bastianoni è attento. Così sono ancora i lombardi a trovare la rete e sempre per merito di Lupoli, servito da un assist al bacio di Capezzi, smarcato perfettamente da Neto Pereira (36′). E prima dell'intervallo il Varese sfiora il tris con Falcone. GERARDI FIRMA LA RIMONTA DEL CITTADELLA, VICINISSIMO AL COLPACCIO  - Al rientro in campo scontro di gioco tra Borghese e Coralli, con quest'ultimo costretto ad uscire in barella, al suo posto Minesso. Poi ancora Bastianoni dice 'nò all'incornata di Scaglia. I veneti non demordono e accorciano le distanze al 17′: la firma è quella di Gerardi, che da due passi mette dentro su servizio di Sgrigna. La rete regala entusiasmo al Cittadella, che gradualmente alza il baricentro. Gli sforzi degli ospiti sono premiati alla mezz'ora, quando ancora Gerardi, servito in area da Busellato, mette in rete a porta vuota la palla del 2-2. La squadra di Foscarini insiste e sfiora il clamoroso vantaggio con un pallonetto di Sgrigna e un colpo di testa di Signorini salvato sulla linea da Corti. LOMBARDI IN DIECI, ROSSO A ZECCHIN NEL RECUPERO  - In pieno recupero, Varese in dieci per il rosso sventolato a Zecchin, reo di aver dato uno schiaffo in volto al difensore veneto Cappelletti. Ultimo brivido, al quinto di recupero, il destro a giro di Sgrigna con palla che si spegne sul fondo. Ma sarebbe stata una beffa eccessiva per i padroni di casa. Argomenti serie b varese calcio cittadella calcio Leggi i commenti I commenti dei lettori 
None Leggi i commenti I commenti dei lettori 
LA COSA incredibile parlando con Renato Sellani è come giudichi quasi delle sciocchezze l'aver collaborato con Chet Baker, Sarah Vaughan, Mina, Gerry Mulligan, Bruno Martino Franco Cerri, Billie Holiday, Lee Konitz, Enrico Rava, Dizzy Gillespie, Bill Coleman. Ogni tanto butta lì un aneddoto come se fosse nulla, e non è falsa modestia: "È successo tutto per caso, davvero. Sono stati loro a cercarmi, chissà cosa hanno visto in me: tuttora penso di essere un dilettante a 88 anni". Stasera il dilettante sarà allo sbaraglio al Piccolo Melato. Un debutto come palco, ma non come luogo: nel 1978/79 Sellani scrisse lemusichedi Aspettando Godot. Equestaè la prima volta che torna lì da allora, per presentare il suo nuovo disco, che esce domani, ildoppioalbum Glad there is you. Se l'aspettava, maestro Sellani? "No, è stata una sorpresa. Ormai ho l'età che ho, sono curvo, ma per suonare il piano aiuta. Uomo retto morì curvo, diceva il mio amico Gianni Brera. Certo è bello rivedere il Piccolo". Che ricordi ha di quello spettacolo allora? "Splendidi di quel periodo, nel quale collaboravo spesso col Piccolo. Quando la colonna sonora di qualche spettacolo zoppicava un po' e andava aggiustata in fretta e furia, mi telefonavano. Quella volta invece Strehler pensò di aggiungere musiche a un lavoro che non le prevedeva, anche se la regia fu di Walter Pagliaro. Una registrazione dello spettacolo fu spedita a Beckett a Parigi. Ci spedì un biglietto in cui si complimentava per l'allestimento, ma in particolare per le musiche. Una piccola soddisfazione". Parliamo del presente. Il nuovo disco come nasce? "Ho un'età per la quale bisogna fare qualche punto sulla propria vita. Per cui ho fatto una rilettura di alcuni brani che ho suonato, soprattutto di jazz. E mi sono divertito a svariare, dalla canzone che dà il titolo a tutto, che mi dedicava Sarah Vaughan nei concerti, a Moon River di Henry Mancini, da Ruby my dear diMonka The man I lovedi Gershwin. Più Ne me quitte pas di Brel, il più bell'addio mai scritto, e Que restetil de nos amours di Trenet ". Il secondo cd svaria tra composizioni sue e altre cose quasi inattese, come "Doce doce" e "Io che amo solo te". "Lì mi sono voluto divertire. Le mie composizioni sono giusto per la Siae di cui sono socio a sua insaputa visto che prendo due soldi all'anno di diritti d'autore. Le altre canzoni sono anzitutto di amici che amavano il jazz e che non sono ricordati come meritano, penso a Bruno Martino e Fred Bongusto, un gigante per talento ed espressività. Ho collaborato anche con loro". Altro che dilettante, di cose lei ne ha fatte parecchie. "E non sa quanto sono pigro. Ma il trucco è semplice: sono stato poco a casa". Argomenti interviste spettacoli interviste milano renato sellani 
TA’QALI – L'Italia conferma l'idiosincrasia per le piccole squadre e passa a Malta con il minimo sforzo. Se contro l'Azerbaigian gli azzurri non avevano brillato, contro la modesta formazione di Ghedin, per quanto possibile, hanno fatto ancora peggio sotto il profilo del gioco. L'unica cosa positiva della trasferta di Ta'Qali sono i tre punti. Per il resto è meglio mandare tutto presto in archivio. QUATTRO PALI CASUALI  - Non traggano in inganno i quattro pali. Due sono arrivati prima del gol decisivo di Pellè, nell'unico vero forcing fatto vedere dalla squadra prima del vantaggio. La traversa colpita da Candreva in avvio di ripresa, poi, è stata quasi casuale (è avvenuta su un tiro-cross) e, infine, il montante centrato da Giovinco è stato colpito in pieno recupero con Malta ormai stravolta dalla stanchezza. UN'ITALIA TROPPO LENTA  - L'Italia è apparsa quasi svogliata. La manovra è stata lenta, gli inserimenti dei centrocampisti pressoché inesistenti. A salvarsi sono stati solo Pasqual, dal cui sinistro sono nate le azioni più pericolose, almeno nel primo tempo, e Pellè, che per un'ora si è dato da fare in attacco per riuscire a calamitare più palloni possibili e mettersi al servizio di Immobile. La prestazione del 29enne attaccante pugliese, all'esordio assoluto in azzurro, resta la più bella nota della serata: al di là del gol ha comunque confermato di meritare di far parte del gruppo scelto da Conte. CONTE VARA UN'ITALIA A TRAZIONE ANTERIORE  - Rispetto alla gara con l'Azerbaigian, Conte non ha cambiato modulo ma ha aumentato la spinta sugli esterni preferendo i più offensivi Candreva e Pasqual a Darmian e De Sciglio sugli esterni. Il laterale del Toro, inizialmente destinato alla panchina, è scivolato in extremis in difesa per rimpiazzare l'indisponibile Ranocchia. In cabina di regia, poi, Verratti ha dato respiro a Pirlo mentre in attacco Pellè ha rimpiazzato Zaza. [[ge:rep-locali:repubblica:98029731]] GLI AZZURRI STENTANO IN AVVIO  - Contro il 5-4-1 varato da Ghedin l'Italia ha inizialmente sofferto. Anche perché ha fatto circolare troppo lentamente la palla. E non a caso il primo pericolo lo hanno provocato i padroni di casa, sfioRando il bersaglio con una conclusione da fuori di Failla. Gli azzurri si sono svegliati e, in soli 5', hanno letteralmente fatto girare la testa a Malta. PELLE', TRAVERSA E GOL  - Prima hanno centrato una clamorosa traversa con Pellè su cross di Pasqual, quindi hanno colpito un palo esterno con un altro colpo di testa, stavolta di Chiellini su azione d'angolo. Infine sono, inevitabilmente passati: il gol lo ha siglato l'atteso neo-centravanti del Southampton che ha risolto una mischia nata dopo una corta respinta di Hogg su un colpo di testa di Bonucci. MIFSUD ESPULSO, MALTA IN 10  - Malta si è innervosita e a farne le spese è stato Mifsud, espulso (un po' troppo severamente) al 26' per un fallo ai danni di Florenzi. In vantaggio e in 11 contro 10 l'Italia si è seduta e, paradossalmente, ha dato spazio all'orgogliosa reazione dei padroni di casa che, pur senza mai rendersi pericolosi, hanno comunque tenuto in allerta Buffon con altre due conclusioni fuori bersaglio dell'intraprendente Failla. ITALIA, APPENA 10' BUONI NELLA RIPRESA  - La strigliata negli spogliatoi di Conte ha prodotto solo 10' di buona intensità. Ma dopo la suddetta traversa colpita da Candreva e un'occasionissima sciupata di testa da Immobile da pochi passi l'Italia ha di nuovo calato i ritmi. Il ct ha provato a risvegliarla inserendo Giovinco e, come a Palermo, la Formica Atomica ha, se non altro, apportato una ventata di vivacità. PALO DI GIOVINCO NEL FINALE  - Poco supportato dai compagni, il piccolo attaccante bianconero ha provato a fare tutto da solo ma non ha avuto fortuna: prima ha impegnato a terra Hogg poi per due volte non ha trovato il bersaglio, infine si è visto negare dal palo la gioia del meritato gol. Nel mezzo c'è stata l'ingenua espulsione di Bonucci che si è fatto cacciare per un tocco da dietro ai danni di Schembri lanciato a rete. Un episodio emblematico della scarsa attenzione con cui gli azzurri hanno affrontato la gara. E che ora costerà l'assenza del centrale difensivo nella partita più difficile del girone, contro la Croazia. MALTA-ITALIA 0-1 (0-1) Malta (3-5-2): Hogg 6, Z. Muscat 6.5, Agius 6.5, R. Camilleri 6.5, Mintoff 5.5 (27′ st Baldacchino sv), Briffa 5, R. Muscat 5, P. Fenech 5, Failla 6.5 (48′ st Bezzina sv), Schembri 6 (40′ st Choen sv), M. Mifsud 4.5 (12 Haber, 23 N. Vella, 6 R. Fenech, 14 Pisani, 16 T. Vella, 18 Kristensen, 19 Grioli, 20 Farrugia, 22 Scicluna) All. Ghedin. Italia (3-5-2): Buffon sv, Darmian 6, Bonucci 5, Chiellini 6.5, Candreva 5.5, Florenzi 5 (14′ st Aquilani 5.5), Verratti 5.5, Marchisio 6, Pasqual 6.5, Pellè 6.5 (30′ st Ogbonna sv), Immobile 5.5 (20′ st Giovinco 6.5) (12 Sirigu, 16 Perin, 13 Ranocchia, 2 De Sciglio, 18 Parolo, 11 Poli, 21 Pirlo, 22 Destro, 7 Zaza). All. Conte. Arbitro : Hategan (Rom) 5. Reti : nel pt 23′ Pelle'. Angoli : 8 a 2. Recupero : 1′ e 3′. Note : espulsi Mifsud al 27′ pt per gioco falloso, Bonucci al 28′ st per fallo da ultimo uomo. Ammoniti Briffa e Darmian per gioco falloso. Spettatori 17 mila. Argomenti nazionale italia nazionale malta qualificazioni euro 2016 Leggi i commenti I commenti dei lettori 
None Leggi i commenti I commenti dei lettori 
TA’QALI – "Bisognava fare di più in fase realizzativa'". Antonio Conte non è soddisfatto della striminzita vittoria su Malta. "L'impegno c'è stato ma era la seconda partita in tre giorni, qualcuno ha accusato un po' di fatica. Abbiamo preso quattro pali ma possiamo fare ancora meglio, potevamo essere più concreti sotto rete. Poi ci siamo complicati la vita con l'espulsione di Bonucci che per me non c'era: dobbiamo continuare a lavorare consapevoli che ci sono margini di miglioramento". LA VITTORIA CHE DA' COMUNQUE LA FIDUCIA  - Il ct azzurro prova a vedere il bicchiere mezzo pieno: "Avere nove punti in classifica ci dà fiducia e poi non dimentichiamo che è la quarta vittoria in quattro partite. Stasera, a parte un tiro, non abbiamo corso rischi o pericoli. Possiamo migliorare ma dobbiamo avere fiducia e morale. C'è un percorso di crescita che però deve avere tempo, ci vuole tantissimo lavoro ma la disponibilità dei ragazzi è grandissima. Aspetto con grande voglia la partita con la Croazia che, inevitabilmente, ci darà ancora più stimoli". "Dopo il disastro mondiale, in un mese e mezzo abbiamo giocato quattro partite e l'abbiamo vinte tutte. Certo, stasera potevamo fare qualcosa di più: ma nel girone siamo a punteggio pieno, e aspettiamo con ansia la Croazia. La situazione non è facile, altrimenti non sarei qui: è inutile che mettiamo la testa sotto la sabbia - l'analisi a più ampio raggio del ct - Se crediamo ancora di essere i più forti del mondo, siamo fuori strada. Dobbiamo lavorare, e tanto. Se diciamo che mancano i talenti, dopo che mancavano al Mondiale, scopriamo l'acqua calda: pensavate che in un mese e mezzo si risolvesse tutto?". Conte sottolinea anche come "ci sono giocatori che giocano in nazionale e fanno fatica a trovare spazio nei loro club: non dobbiamo dimenticarlo ma non dobbiamo neanche scoraggiarci. Dobbiamo lavorare per colmare certi deficit" MARCHISIO: DOVEVAMO CHIUDERE LA GARA  - Anche Claudio Marchisio non è soddisfatto: "Dobbiamo fare autocritica: non tanto per come abbiamo giocato dopo l'espulsione di Bonucci, ma prima. Non abbiamo chiuso la partita. Malta è tatticamente meglio dell'Azerbaigian, sono più coperti e concedono meno spazio. Noi però siamo l'Italia, abbiamo più qualità e siamo forti, per cui dovevamo raddoppiare". Per Marchisio, pero', la Nazionale non ha alcun problema: "In azzurro c'è meno tempo, l'ossatura è sempre la stessa, con Conte lavoriamo bene ed i nuovi si sono integrati molto bene. Abbiamo appena iniziato e la cosa positiva è che abbiamo ottenuto quattro vittorie". PELLE': CONTENTO MA POSSO FARE DI PIU'  - Graziano Pellè si gode la sua serata da sogno. "Sono contento di aver segnato perché per un attaccante è una cosa importante, anche se potevo farne un secondo di testa. Soddisfatto per aver tagliato un bel traguardo a 29 anni ma so anche che oggi potevo fare molto di piu'. Molte volte giocavo la palla di prima, quando potevo agganciare, stoppare e girarmi" si rammarica. "Con il mister lavoriamo tanto durante la settimana e sappiamo che dobbiamo fare molto di piu'" ricorda l'attaccante di Monteroni. "Vengo da un campionato come la Premier League dove i ritmi sono altissimi e per me ed anche i miei compagni non è facile affrontare una squadra così chiusa. Dobbiamo finalizzare di piu', ma anche se avessimo fatto 90′ di possesso palla dopo l'1-0, sarebbe finita sempre 1-0 visto che stavano 8 dietro la linea della palla". MERITAVO L'AZZURRO ANCHE PRIMA  - Un gioco quello della Nazionale di Antonio Conte che sembra essersi involuto rispetto all'amichevole d'esordio contro l'Olanda. "Gli olandesi venivano dal terzo posto mondiale e a loro piace giocare a calcio. Contro il nuovo gioco e la nuova metodologia della Nazionale di Conte non sapevano come affrontarci ma dopo l'Olanda le altre squadra hanno imparato" spiega Pelle'. "Io sono contentissimo di vestire la maglia azzurra e se dovessi avere un'altra occassione proverei a fare meglio". Sulla scelta del precedente Ct Cesare Prandelli di non convocarlo nonostante i 50 gol, messi a segno nel campionato olandese, l'attaccante azzurro risponde: "Non giudico le scelte di un allenatore, anche perché so che ci sono tanti attaccanti che possomo giocare in nazionale. Ma 50 gol sono tanti e ne ho anche fatti di belli  -  conclude -. Mi aspettavo la considerazione ma non la convocazione. Ma è una scelta che ha fatto il mister". VERRATTI: NON HO AVVERTITO LA PRESSIONE  - Marco Verratti, tra i più attesi, ha deluso: "Nessuno di noi è soddisfatto al cento per cento  -  dice il regista del Psg  -  ma nel calcio non si può sempre vincere 6-0. Abbiamo preso quattro pali e, cosa importante, conquistato i tre punti. La vittoria ci aiuterà a lavorare con più tranquillità e ad affinare la conoscenza con il gioco che vuole il ct. Io non mi sento sotto pressione: il mister mi dà fiducia ma so che in Nazionale non ho il posto assicurato, ci sono davanti giocatori molto forti, ma mi metto a disposizione. Stasera non era facile. Sono stato marcato a uomo per tutto il primo tempo. Nella ripresa è andata meglio". Argomenti serie a nazionale italia antonio conte Leggi i commenti I commenti dei lettori 
ROMA - "Meglio non mettere la fiducia alla Camera. Se fosse così, tuttavia la voterò ma il Jobs act deve cambiare come ha deciso la direzione del Pd". Nico Stumpo, della minoranza dem, ex capo dell'organizzazione con Bersani, darà battaglia sia sull'articolo 18 che sul partito. Stumpo, addio "ditta", ora si costruisce il Pd leggero? "Il Pd è e deve restare un partito di iscritti e di elettori. Ho sentito dire che vogliamo ridurre gli iscritti perché così i padroni delle tessere ne hanno meno. Ma è una sciocchezza epocale. Meno tessere ci sono, più i padroni delle tessere contano. E poi il costo dell'iscrizione deve essere diverso: un euro per un pensionato, di più per chi se lo può permettere". Renzi dà poco valore alla comunità- partito? "Quello che Renzi vuole lo vedremo in direzione il 20. Ma a distanza di 7 anni della nascita del Pd è evidente che un tagliando è necessario. Lo voleva fare Bersani ma poi non ci riuscimmo". Qual è la strada? "Non bisogna nascondersi dietro gli elettori delle primarie quando si fanno alcune scelte oppure votare in direzione dove non ci sono neppure gli iscritti". E quindi vanno riviste le primarie? "Dobbiamo distinguere i piani. Sarebbe sbagliato tornare indietro: le primarie per le cariche monocratiche istituzionali vanno fatte, mentre gli iscritti devono scegliere i gruppi dirigenti. Sulla scelta del segretario nazionale che è anche automaticamente il candidato premier si deve discutere. Inoltre le primarie vanno riviste nel senso che devono partecipare tutti coloro che si sono registrati entro una certa data, non all'ultimo giorno". È ancora necessario il partito? "Il Pd non deve morire, è la scommessa politica fatta da tutto il centrosinistra è stata una scommessa fondamentale. E a proposito di iscritti, un Pd del 40,8% deve fidelizzare questo consenso, che altrimenti non è stabile". Argomenti interviste politica nico stumpo Leggi i commenti I commenti dei lettori 
