None Leggi i commenti I commenti dei lettori 
ROMA - "E' stata una vittoria fortemente voluta, oggi abbiamo dimostrato di essere all'altezza di una grande Juve". E' questo il commento a caldo, fatto pochi minuti dopo la fine della partita ai microfoni di RaiSport, dal capitano della Roma Francesco Totti sul successo dei giallorossi in Coppa Italia. "Per me non c'è tutta questa distanza tra noi e loro. E' normale che sia il campionato quello che conta. Otto punti possono essere pochi come molti. Noi stiamo andando benissimo, ma loro stanno andando oltre". POSSIAMO RIAVVICINARCI ALLA JUVE IN CAMPIONATO - Totti ribadisce che "abbiamo voluto questa vittoria a tutti i costi. Chi voglio in semifinale tra Napoli e Lazio? Sono gli altri a doversi preoccupare di noi". Poi di nuovo sul campionato, e anche sugli acquisti fatti a gennaio. "Se dovessimo girare come nel girone di andata - dice - saremmo sicuramente vicini alla Juve, poi se loro continuano a questo livello sarà difficile. Ma con questi acquisti mirati possiamo dire la nostra". GARCIA: VITTORIA MERITATA - Garcia si gode la sua serata di rivincita dopo lo 0-3 di Torino: "Penso che sia una vittoria meritata. Abbiamo giocato contro una grande squadra, abbiamo visto che loro hanno una rosa con due squadre forti. Quando gioca uno al posto di un altro, non si vede la differenza. Abbiamo fatto una bella partita, abbiamo tenuto palla nel primo tempo e attuato una buona strategia nel secondo tempo. E' stata anche una vittoria tattica, abbiamo aspettato la Juve per farla uscire e trovare spazio. Abbiamo vinto cosi'". SAPEVO CHE PJANIC SAREBBE STATO DECISIVO - Sull'impiego di Pjanic, spiega: "Ha fatto un bel passaggio per Strootman. Avevo molte soluzioni stasera e sapevo che quando sarebbe entrato avrebbe dato qualcosa in più alla Roma dal punto di vista tecnico". Ora la semifinale: "Sarà di alto livello, su due partite, ma per il momento ci godiamo questa partita e restiamo concentrati in vista della gara di campionato con il Verona. Napoli o Lazio? Per noi non cambia nulla". A TORINO PAGATE SOLO LE PALLE INATTIVE - Tornando alla sfida del 5 gennaio persa in casa della Juventus, Garcia aggiunge: "Avevamo perso la partita su tre palle da fermo, vuol dire che la strategia aveva funzionato anche a Torino e ha funzionato bene anche stasera". Quindi una mancata risposta ad una domanda sul mercato giallorosso: "Non è il momento di parlarne. Meglio parlare della partita. Il calcio è quello, vedere grandi partite. Faccio i complimenti ai nostri tifosi, numerosi, che hanno dato tutto per sostenere la squadra e penso che stasera siano fieri dei ragazzi. Bastos? Dovrà lavorare prima di giocare. Quanto è forte questa Roma? Lo vedremo alla fine della stagione". DE ROSSI: "MEGLIO IL NAPOLI" - "Rispetto alla partita di campionato è cambiato il risultato e non è poco". Con questa battuta Daniele De Rossi commenta la vittoria con la Juve. "Oggi abbiamo messo molta attenzione sulle palle inattive, un pizzico di aggressività in più. Ma mi sono sembrate due partite abbastanza pari. Sono due squadre che si equivalgono". Le distanze in campionato però restano invariate: "Recuperare 8 punti rimane difficile, abbiamo perso tanti punti. Penso al Sassuolo o allo scontro diretto. Proveremo a vincerle tutte".  Quindi sulla prossima avversaria in Coppa Italia: "Preferisco il Napoli perché tre derby in una settimana non sono semplici da digerire, vivere e giocare". De Rossi è tornato anche sul periodo nero vissuto un anno fa quando sembrava pronto a lasciare la Roma: "Io penso che sia tornato tutto come prima. Di questi tempi l'anno scorso un giorno sì e un giorno no andavo da Sabatini a bussare al suo ufficio. Non ero felice della mia situazione e la Roma non era felice della mia. Ma quando cominci a rivincere in maniera dignitosa è la cosa più bella che hai". "GOL DELLA JUVE SEMBRAVA BUONO" - Sul gol annullato a Peluso De Rossi è stato molto sincero: "Mi sembrava buono però il guardalinee era in linea e spero che l'abbia vista meglio di me. Altre volte siamo stati penalizzati, questa volta ci prendiamo questa decisione. A squadre invertite, avrei protestato tantissimo". Argomenti as roma francesco totti rudi garcia Leggi i commenti I commenti dei lettori 
ROMA – Dopo 13 vittorie consecutive ufficiali inciampa la Juve e la caduta è fragorosa visto che, dopo la Champions, perde di vista anche un altro obiettivo stagionale, la Coppa Italia. A interrompere la fantastica striscia dei bianconeri non poteva che essere la loro grande rivale in questa stagione, la Roma, che si è così presa una bella rivincita dopo la scoppola rimediata 15 giorni fa a Torino in campionato. LA RIVINCITA DI GARCIA – E’ stata, soprattutto, la rivincita di Garcia nei confronti di Conte. Il tecnico giallorosso ha indovinato tutte le mosse: ha prima impedito ai rivali di rendersi pericolosi, preferendo a sorpresa Torosidis e Nainggolan a Dodò e Pjanic, e poi ha fatto la differenza gettando nella mischia, al momento giusto, il bosniaco. CONTE, SCELTE PAGATE CARE – Punito il tecnico bianconero che, invece, ha pagato cara la scelta di effettuare un turn-over eccessivamente ampio (Storari, Isla, Marchisio, Peluso, Quagliarella e Giovinco al posto di Buffon, Lichtsteiner, Pogba, Asamoah, Tevez e Llorente). La Juve, un po’ per propria volontà, un po’ per la pressione dei giallorossi, ha lasciato troppo campo, e per troppo tempo, ai rivali, e alla fine è stata inevitabilmente punita. TAGLIAVENTO GRAZIA BENATIA – Il prudente iniziale equilibrio ha rischiato di rompersi dopo 13’ quando Benatia ha fermato per la maglia Giovinco lanciato a rete. Tagliavento ha optato per il giallo salvando la partita ma, probabilmente, penalizzando i bianconeri che hanno a lungo reclamato per la mancata espulsione. ROMA PERICOLOSA SOLO CON TIRI DA FUORI – Come accaduto a Torino due settimane fa la Juve ha preferito lasciare ai rivali l’iniziativa ma non ha quasi mai concesso spazi. E, non a caso, la Roma ha allertato Storari solo con alcune conclusioni di fuori (di Nainggolan, Florenzi e Totti) che, però, non hanno centrato lo specchio della porta. Di contro, i bianconeri, malgrado i buoni movimenti di Giovinco e Marchisio, non hanno mai trovato profondità nei primi 45’, finendo per perdersi all’interno delle maglie giallorosse. GOL ANNULLATO A PELUSO – La ripresa, con Ogbonna inserito a sorpresa al posto di Chiellini, si è aperta con un altro giallo: un cross dalla destra di Isla ha consentito a Peluso di insaccare indisturbato di testa da pochi passi ma il guardalinee ha sbandierato, segnalando che la palla aveva già varcato la linea di fondo con la sua traiettoria arcuata. Una decisione non supportata a sufficienza dalle immagini televisive per poter essere giudicata. ENTRA PJANIC, SEGNA GERVINHO – Passata la paura, la Roma ha ripreso a macinare gioco ma ha continuato a sbattere contro il muro bianconero, impeccabile nell’impedire a Totti, Florenzi e Gervinho di rendersi pericoloso. Almeno fino al 79’ quando i giallorossi, alla prima ripartenza, hanno cinicamente colpito. Pjanic, appena entrato, ha rubato tempo e palla a Bonucci, è andato via in profondità e ha lanciato sul filo del fuorigioco sulla sinistra Strootman che, di prima, ha centrato per Gervinho, bravo a insaccare da due passi al volo, anticipando Storari. LA JUVE CHIUDE CON TRE PUNTE – Conte, che 2’ prima aveva fatto entrare Llorente al posto di Giovinco, ha gettato nella mischia anche Tevez, chiudendo con tre punte, ma la Roma non ha tremato. Anzi, di rimessa ha anche sfiorato il raddoppio in contropiede con lo stesso Gervinho e con Pjanic. Lontana 8 punti dalla vetta in campionato, la Roma, dunque, almeno per una notte sale sul tetto d’Italia. E ora, Napoli permettendo, già sogna una possibile rivincita con la Lazio dopo il cocente ko in finale dello scorso anno. ROMA-JUVENTUS 1-0 Roma (4-3-3): De Sanctis 5.5; Maicon 6.5, Benatia 6.5, Castan 6, Torosidis 6.5, De Rossi 6.5, Strootman 7, Nainggolan 6.5, Totti 6 (37′ st Ljajic sv), Florenzi 6 (29′ st Pjanic 7.5), Gervinho 7. (1 Lobont, 28 Skorupski, 29 Burdisso, 33 Jedvaj, 3 Dodò, 7 Marquinho, 11 Taddei, 94 Ricci, 88 Borriello, 22 Destro). All.: Garcia. Juventus (3-5-2): Storari 5.5, Barzagli 6, Bonucci 5, Chiellini 6 (1′ st Ogbonna 6.5), Isla 6, Vidal 5, Marchisio 6, Pirlo 5.5, Peluso 6 (35′ st Tevez sv); Quagliarella 5, Giovinco 6 (31′ st Llorente sv). (1 Buffon, 34 Rubinho, 22 Asamoah, 26 Lichtsteiner, 4 Caceres, 20 Padoin, 6 Pogba, 7 Pepe). All.: Conte. Arbitro: Tagliavento di Terni 5. Reti : 34′ st Gervinho. Angoli : 5-3 per la Roma. Recupero : 0′ e 4′. Ammoniti : Benatia, Florenzi, Peluso per gioco scorretto. Castan e Vidal per proteste. Spettatori : 56.557 per un incasso di 1.737,883,00 euro. Argomenti as roma juventus fc coppa italia Leggi i commenti I commenti dei lettori 
None Leggi i commenti I commenti dei lettori 
ROMA – “Abbiamo perso una gara equilibrata con due episodi piuttosto dubbi. Dispiace”. Antonio Conte recrimina dopo l’eliminazione in Coppa Italia. Ma alla sua squadra non ha nulla da riproverare: “I ragazzi hanno fatto bene. Peccato aver preso gol proprio nel momento in cui stavamo prendendo il sopravvento. Il mio piano tattico era quello di usare le giuste accortezze in fase difensiva e di possesso e cercare di fare male alla Roma. Siamo stati un po’ timidi nel primo tempo, l’episodio è stato favorevole a loro e hanno passato il turno”. BENATIA ERA DA ROSSO E GOL DI PELUSO REGOLARE – Conte non è rimasto soddisfatto di come la terna arbitrale ha giudicato il fallo di Benatia su Giovinco e il gol di Peluso: “Il fallo di Benatia per me era da ultimo uomo. L’ho chiesto anche a Rocchi e mi ha detto che il mio giocatore era girato. Non capisco… Non mi va di entrare in ciò che compete agli arbitri. Hanno preso questa decisione e l’accettiamo. Sul gol a me sinceramente è sembrato che il cross di Isla fosse dentro di parecchio… I giocatori della Roma non hanno detto nulla… Tutti a teste basse e hanno benedetto il fatto che il guardalinee abbia alzato la bandierina… Ma forse è meglio così, ci fossero stati degli ‘aiutini’ saremmo stati rovinati”. TURN-OVER PER FAR CRESCERE LA ROSA – La Coppa Italia continua a rivelarsi un tabù per la Juve che non la vince dalla stagione 1994-1995. In quella occasione in squadra c’era anche lo stesso Conte: “Dispiace il fatto che siamo eliminati dalla competizione. Nelle precedenti edizioni abbiamo utilizzato la Coppa Italia per fare una rotazione di uomini. C’è ancora il campionato e l’Europa League e abbiamo bisogno di avere 20-22 giocatori abituati a giocare queste partite”. Sul dietrofront dell’Inter per Guarin e, dunque, sul mancato impiego di Vucinic, infine, Conte non parla: “Del mercato non parlo. Visto che è una non-domanda, c’è una non-risposta”. Argomenti juventus fc antonio conte coppa italia Leggi i commenti I commenti dei lettori 
None Leggi i commenti I commenti dei lettori 
Trovare la quadra non sarà semplice. Davide Faraone ci sta provando, cercando un accordo più ampio possibile, tenendo dentro il rimpasto di governo in Sicilia, le candidature alle primarie per il congresso dei democratici siciliani e le riforme, a cominciare dalle Province. La strada però è in salita. Tra i big del Pd e il governatore Rosario Crocetta ormai è gelo. E anche l'Udc non è tenero con l'ex sindaco di Gela. Ai contrasti politici si aggiungono rapporti personali logori. Alcune dichiarazioni di Crocetta dopo lo scandalo delle "spese pazze" dei gruppi parlamentari, con 32 deputati regionali in carica indagati dalla Procura di Palermo (assieme ad altri 52 ex onorevoli) hanno riaperto vecchie e recenti ferite. E sebbene il governatore abbia provato ad ammorbidire i toni aprendo all'ipotesi di rimpasto, tema discusso qualche mese fa e rinviato a dopo l'approvazione della manovra finanziaria (varata dall'Ars il 15 gennaio, nel pieno dello scandalo) le tensioni rimangono tutte. I pontieri lavorano sotto traccia, mentre in superficie tutto è fermo. In mattinata il Pd ha rinviato la riunione del gruppo parlamentare di cui fa parte Crocetta, così il faccia a faccia col governatore non c'è stato. E ieri il segretario siciliano dei democratici, Giuseppe Lupo, aveva annunciato che il partito non avrebbe partecipato al vertice di maggioranza, convocato da Crocetta per domattina. A traino l'Udc. "Senza il Pd, noi non partecipiamo a riunioni di maggioranza", dice il segretario regionale dello scudocrociato, Giovanni Pistorio. "Tra l'altro io non sono stato invitato, evidentemente sono sgradito al presidente Crocetta", aggiunge. Per l'intera giornata il clima è rimasto rovente: a Roma Faraone e Lupo hanno ragionato sui passi da compiere, a Palermo pezzi del partito, invece, erano pronti a dialogare col governatore, con al suo fianco il Megafono, i Drs dell'ex ministro Totò Cardinale e Articolo 4, il gruppo con i transfughi Udc. Alla fine, Crocetta ha deciso di rinviare il vertice di maggioranza, si farà dopo la riunione della direzione regionale del Pd, in programma domani. All'appuntamento ci sarà anche Crocetta: "Perché non dovrei andare, è il mio partito", afferma. Così la direzione di domani pomeriggio si preannuncia incandescente. Con Lupo, che al ritorno da Roma, mantiene la linea fredda. "Non sono mai stato interessato a entrare nella giunta e continuo a non esserlo: e se Crocetta lo chiedesse direi di no", taglia corto il segretario, che sta provando la strada della ricandidatura. I tempi però sono stretti. Entro sabato il Pd dovrà sciogliere proprio il nodo delle candidature alle primarie. L'accordo non c'è e appare complicato. In questo quadro rimane appesa la riforma delle Province (oggi nuovo rinvio in commissione Affari istituzionali). L'Assemblea dovrà approvare la definitiva soppressione degli enti entro il 15 febbraio, altrimenti saranno indenni i comizi elettorali e si tornerà al voto. Per Crocetta sarebbe una sonora sconfitta. Tant'è che in questo scenario il governatore ipotizza persino le dimissioni, col conseguente scioglimento dell'Assemblea e ritorno al voto. Difficile che accada, però. Dalla prossima legislatura gli scranni dell'Ars saranno 70, venti in meno degli attuali posti di parlamentare. Ma sui rapporti partiti-governo pesa un'altra tegola, la scelta dei 17 manager della sanità. Fuori i candidati che hanno avuto rapporti col precedente governo Lombardo, ma esclusi rimarrebbero anche alcuni nomi vicini a Pd e Udc. 
E' stata una partita di scacchi, tra due squadre che si sono preoccupate soprattutto di non offrire il fianco all'avversario. D'altronde è sempre così tra chi si stima, si rispetta, sa bene che una mossa falsa può essere fatale. E non deve trarre in inganno che Conte abbia messo in  campo sei-sette giocatori teoricamente non titolari. Come si possono definire non titolari giocatori che sarebbero elementi indispensabili di tante, tantissime, formazioni di serie A? Certo, faceva impressione vedere in panchina Tevez e Llorente, ma anche senza loro due la Juventus è comunque riuscita a vincere gli ultimi due scudetti. Piuttosto faceva più sensazione non vedere lì, accanto a Conte, uno come Mirko Vucinic. Il risutato della più incredibile telenovela che sia andata in onda sul fronte del calcio mercato, con l'Inter prima disposta a mettere sul piatto della bilancia Guarin e poi costretta, indotta, a un rapido dietrofront. Roba che non si era mai vista. Fatto sta che la Juve ha finito, paradossalmente, per essere infilata proprio quando ha ricominciato ad assumere il suo aspetto "normale", con un ariete come Llorente al posto di Giovinco. Solo che nel frattempo anche la Roma aveva provveduto a modificarsi, mettendo in campo Pjanic, il più tecnico, il più imprevedibile, nel bellissimo centrocampo giallorosso. E proprio lui si è portato avanti il pallone con un sospiro, dando il via alla rete di Gervinho. Un lampo di una partita che, come detto, fino a quel punto era sembrata una gara straordinaria a non mollare neppure un centimetro, un attimo. Su quel gol la Roma ha costruito la sua vittoria, che permette ai giallorossi di volare in semifinale di Coppa Italia. Una grande soddisfazione per Garcia, che voleva un epilogo diverso dopo la sconfitta di campionato. Fiducia, entusiasmo: ecco cosa consegna questa bellissima Coppa Italia alla Roma. E ai sessantamila spettatori che c'erano all'Olimpico. Perché il calcio, a questi livelli, non tradisce. Ed è più forte di tutto. E' proprio questa l'altra, grande, lezione della serata di Coppa Italia. Argomenti tackle 
None Leggi i commenti I commenti dei lettori 
