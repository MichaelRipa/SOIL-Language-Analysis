MADRID – L’Atletico Madrid riscrive la storia. Dopo 40 anni torna in semifinale di Champions League e dà una lezione al più blasonato Barcellona di Messi e Neymar. Per la prima volta in stagione batte i catalani, dopo 4 pareggi di fila, e si gode un traguardo meritatissimo. Non tragga in inganno l’1-0 finale. I colchoneros avrebbero meritato di vincere con un risultato ben più ampio. Basti citare i tre pali colpiti nel primo tempo da Villa. Ma anche nella ripresa Pinto a più riprese ha evitato che la contesa finisse anzitempo. Ora gli occhi di tutti sono al sorteggio delle semifinali in programma venerdì a Nyon: nell'urna oltre all'Atletico anche i cugini del Real Madrid, il Chelsea e il Bayern campione in carica. IL TRIONFO DI SIMEONE – Il Barcellona fallisce il primo grande obiettivo stagionale e non può che recitare il mea culpa. E’ stato tatticamente imbrigliato da Simeone che, per l’ennesima volta, ha dimostrato di aver capito alla perfezione come si fermano i blaugrana: squadra bassa e corta a protezione della difesa e poi micidiali, veloci ripartenze. Martino mediti in vista del duello all’ultima giornata in Liga, probabilmente decisivo anche nella lotta per il titolo. [[ge:rep-locali:repubblica:83196403]] ATLETICO CON ADRIAN VICE DIEGO COSTA – Per tentare di recuperare la situazione, Martino non ha cambiato nulla rispetto all’andata dando fiducia, in pratica, alla stessa squadra scesa in campo al Camp Nou con l’unica novità di Bartra al posto di Piqué, infortunato. Sul fronte opposto, Simeone, costretto a rinunciare agli indisponibili Diego Costa ed Arda Turan, ha lanciato Adrian accanto a Villa in attacco e ha messo a destra a centrocampo Raul Garcia, al rientro dopo la squalifica. PALO DI VILLA, GOL DI KOKE – Il Barcellona ha dato subito l’impressione di voler prendere il comando delle operazioni ma alla prima accelerazione dei rivali (6’) è andato in tilt: su un lancio in area sulla destra, Villa ha colpito il palo e poi, sul prosieguo dell’azione, ha crossato da sinistra per Adrian che ha fatto a sponda per l’accorrente Koke, lesto a siglare l’1-0. [[ge:rep-locali:repubblica:83196405]] VILLA, PORTA STREGATA – Sorpresi dall’entusiasmo dei colchoneros, trascinati da un pubblico in visibilio, i catalani sono andati in barca e hanno rischiato il tracollo. Ben gli è andata che per altre due volte (11’ e 19’) i legni abbiano impedito il gol dell’ex a un tarantolato Villa, costretto a rinviare ancora l’appuntamento con un bersaglio che, in Champions, non centra più ormai da ben 30 mesi. BARCELLONA TROPPO LENTO – Passata la buriana, il Barcellona ha rialzato le vele e ha provato a navigare con la solita lenta andatura di crociera, fatta di fitte e ragionate trame sulla trequarti avversaria. Tutto lavoro inutile visto che nei restanti 25’ del primo tempo non ha prodotto alcun pericolo per la porta difesa da Courtois. MARTINO, CAMBI IMPRODUTTIVI – Qualcosa è cambiato nella ripresa in cui i blaugrana sono ripartiti a testa bassa. Ma hanno fallito due occasioni cruciali con Neymar e Xavi, soli davanti a Courtois. Martino ha provato ad aumentare il peso specifico dei suoi in avanti lanciando nella mischia prima Sanchez e poi Pedro al posto di Fabregas e Iniesta ma il risultato è stato che la squadra ha perso solidità e geometrie a centrocampo. E l’Atletico ha così riguadagnato metri in ripartenza fallendo il raddoppio con Diego, Gabi e Cristian Rodriguez, entrato nel finale. L’ultimo brivido per Courtois è arrivato ancora da Neymar che, al 78’, ha sfiorato il palo in tuffo di testa su cross di Dani Alves. [[ge:rep-locali:repubblica:83188193]] MESSI NON PERVENUTO – E Messi? Se si eccettua un colpo di testa di poco a lato nel primo tempo non si è mai visto. Un’altra vittoria di Simeone visto che da 5 partite ormai non segna più ai colchoneros. Ora il rischio per l’Atletico è di ritrovare il Real per un derby stellare anche in Europa. Tutti a Madrid lo vorrebbero evitare. Tutti ma, forse, non il Cholo che ai cugini ha già giocato un brutto scherzetto, strappandogli la Coppa del Re lo scorso maggio al Bernabeu. Che stia prendendo gusto a recitare il ruolo di amazzagrandi di Spagna? ATLETICO MADRID-BARCELLONA 1-0 (1-0) Atletico Madrid (4-4-1-1): Courtois 6.5; Juanfran 7, Godin 7, Miranda 7, Felipe Luis 7; Tiago 7, Koke 8, Raul Garcia 7, Gabi 7; Adrian 7.5 (15′ st Diego 7); Villa 7.5 (33′ st Rodri’guez sv). In panchina: Aranzubia, Alderweireld, Insua, Mario Suárez, Sosa. Allenatore: Simeone. Barcellona (4-3-3): Pinto 5.5; Dani Alves 6.5, Bartra 5, Mascherano 4.5, Jordi Alba 6; Busquets 5, Xavi 6, Iniesta 5.5 (26′ st Pedro 5); Fabregas 6 (15′ st Sanchez 5), Messi 5, Neymar 6. In panchina: Olazabal , Montoya, Adriano, Song, Sergi Roberto. Allenatore: Martino. Arbitro : Webb (Inghilterra) 7.5. Reti : 5′ pt Koke. Note : serata serena, terreno in condizioni perfette. Ammoniti Busquets, Mascherano, Dani Alves. Angoli 7-6 per il Barcellona. Recupero : 1′; 3′. Spettatori 60.000 circa. Argomenti barcellona fc atletico madrid champions league Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Sezione I - Programma di Stabilità dell'Italia Sezione II - Analisi e tendenze della Finanza Pubblica Sezione II - Nota metodologica sui criteri di formulazione delle previsioni tendenziali Sezione III - Programma Nazionale di Riforma (Parte I) - La strategia nazionale e le principali iniziative Sezione III - Programma Nazionale di Riforma (Parte II) - Gli squilibri nazionali e le riforme in dettaglio Sezione III - Programma Nazionale di Riforma - Appendice 
ROMA - Macerata vince a Modena 0-3 (24-26, 22-25, 21-25) e ipoteca la serie. Gli uomini allenati da Giuliani, finora protagonisti di un percorso netto senza regalare set agli avversari, intravedono la finale. Perugia, viceversa, pareggia il conto con Piacenza vincendo in casa al tie break 3-2 (25-22, 25-23, 15-25, 21-25, 16-14). Nel fine settimana si gioca gara tre. Sabato Copra e Sir Safety tornano in campo in Emilia, mentre domenica a Osimo la Lube ospita Modena e, se vince, chiude il conto a suo favore. MACERATA, PROVA DI FORZA - Macerata espugna il PalaPanini ma perde per infortunio Jiri Kovar (problema al ginocchio sinistro). In compenso si affida a Zaytsev (17 punti, due muri, un ace e 54 per cento in attacco) e Parodi (12 punti, tre muri). Ritrova anche Kurek (11 punti, tre muri) che appena entra in campo appare spaesato, poi fa sentire il suo impatto sulla partita. Tra i padroni di casa tanta amarezza per aver sprecato la sfida interna, soprattutto perdendo il primo set ai vantaggi e sprecando un buon vantaggio nel secondo. In evidenza la grinta di Ngapeth (19 punti), si comporta da trascinatore però viene fermato per sei volte dal muro biancorosso. Nel complesso gli ospiti fanno male proprio a muro con 15 block vincenti contro appena sei (tre di Beretta e due Sala) dei canarini e sono incisivi in difesa. PERUGIA OK AL TIE BREAK - Perugia subisce la rimonta della Copra e ci vuole il tie break per portare la sfida a casa. Con gli umbri avanti due a zero molti, nel palazzetto umbro, pensano di tornare a casa presto. A quel punto, invece, comincia la rimonta di Piacenza che si ferma solo al quinto set e sbatte contro la grinta di Atanasijevic e compagni. L'opposto serbo fa la differenza con 24 punti e quattro muri. Bene nella prima parte della gara pure Petric autore di 13 punti. Al centro serve l'esperienza di Buti autore di 10 punti (un ace e un muro). In regia l'allenatore Kovac alterna Mitic e Paolucci. Piacenza si sveglia tardi con Simon capace di realizzare 20 punti con cinque ace (tutti nel terzo set) e quattro muri. Coach Monti ritrova le giocate di Zlatanov (15 punti) e getta nella mischia Le Roux per Vettori. Il francese mette a terra 15 palloni (tre muri e due ace). Per quanto riguarda l'andamento del match nel primo set Piacenza sbaglia tanto, solo il muro permette alla squadra allenata da Luca Monti di restare in corsa. Perugia gioca bene e prende il largo. Solo nel finale di parziale, con Le Roux al posto di Vettori, la Copra annulla quattro set ball agli avversari. Alla quinta occasione gli umbri, con un Petric positivo, chiudono il conto. La Copra gioca meglio in avvio di secondo set, ma Perugia grazie a un cambiopalla infallibile rimane aggrappata al parziale. L'attacco degli umbri fa il resto e la Sir Safety ottiene il doppio vantaggio. Nel terzo periodo di gioco coach Monti fa riposare Papi e spedisce sotto rete Kaliberda (il tedesco fatica a entrare nel match). In avvio vola la Copra grazie alle bordate ritrovate di Zlatanov. L'unica nota stonata per gli ospiti è il muro meno granitico della prima parte di gioco. Ma Perugia ha i colpi e la forza per riaprire il set. Il finale è di marca emiliana, anzi è una serie impressionate al servizio di Simon (cinque ace) a spaccare in due la partita e rimettere in discussione il match. Quarto set che vede partire bene Piacenza, ma ben presto le bordate di Atanasijevic cambiano il corso della partita. Tra i biancorossi si vede in campo Tencati per Fei. Piacenza cresce al servizio e crea parecchi problemi anche con la cosiddetta battuta flottante. Inevitabile il tie break. Emozionante quinto set con le due squadre che si alternano al comando. La partita si decide nel rush finale con la Sir Safety trascinata dai propri sostenitori. Playoff scudetto Semifinale - Gara uno Lube Macerata-Casa Modena 3-0 Copra Piacenza-Sir Safety Perugia 3-1 Gara due Casa Modena-Lube Macerata 0-3 Sir Safety Perugia-Copra Elior Piacenza 3-2 gara tre Sabato ore 17.30 Copra Piacenza-Sir Safety Perugia (diretta RaiSport 1) Domenica ore 18.30 Lube Macerata-Casa Modena (diretta RaiSport 2) Argomenti volley macerata volley modena volley perugia volley piacenza volley Leggi i commenti I commenti dei lettori 
MADRID – “E’ una serata stupenda, abbiamo dimostrato di avere carattere e cuore”. Diego Simeone è quasi commosso dopo l’impresa dell’Atletico che torna in semifinale di Champions dopo 40 anni grazie al successo sul Barcellona. Anche lui in campo ha dato tutto per spronare i suoi ragazzi. E spiega così il segreto del successo: “Abbiamo pressato alto e bene nel primo tempo e questo ci ha permesso di comandare meglio la partita. E poi abbiamo gestito con intelligenza. Dopo i tre pali nel primo tempo sai che con il Barcellona la partita non finisce mai e pensi che ti possono fare male. Ma noi abbiamo chiuso sempre molto bene”. [[ge:rep-locali:repubblica:83188193]] ORA CONCENTRIAMOCI SULLA LIGA – In un momento di grande euforia per tutto l’ambiente, Simeone punta a fare il pompiere…”Ora non è il momento di pensare ma, l’ho detto ai ragazzi, di riposare, mangiare bene e andare a letto. Domenica ci aspetta una partita bellissima con il Getafe e continuiamo a lottare. Abbiamo fatto benissimo oggi ma adesso dobbiamo andare avanti senza pensare a cosa stiamo facendo…”. Il Cholo, infatti, non vuole abbandonare la lotta per la Liga per dedicare le intere energie alla Champions. “Quelli che abbiamo di fronte dobbiamo batterli. Non possiamo permetterci di scegliere Liga o Champions. Dobbiamo solo lottare”. Argomenti atletico madrid champions league diego simeone Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Sezione I - Programma di Stabilità dell'Italia Sezione II - Analisi e tendenze della Finanza Pubblica Sezione II - Nota metodologica sui criteri di formulazione delle previsioni tendenziali Sezione III - Programma Nazionale di Riforma (Parte I) - La strategia nazionale e le principali iniziative Sezione III - Programma Nazionale di Riforma (Parte II) - Gli squilibri nazionali e le riforme in dettaglio Sezione III - Programma Nazionale di Riforma - Appendice 
MONACO DI BAVIERA – Per il terzo anno consecutivo, il Bayern Monaco raggiunge la semifinale di Champions League, obiettivo che Pep Guardiola non ha mai mancato nella sua pur giovane carriera da allenatore. Nonostante la paura instillata dal missile terra-aria di Evra, i tedeschi hanno la meglio sul Manchester United e continuano a sognare la riconferma sul tetto d’Europa. Mandzukic, Mueller e Robben stendono i Red Devils al termine di una partita a due facce, come quella dell’andata, per un risultato che punisce troppo lo United, se non altro per l’impegno profuso. [[ge:rep-locali:repubblica:83196233]] PRIMO TEMPO SENZA BRIO – Con Rooney in campo dal 1’, seppur con un’infiltrazione, la squadra di Moyes si chiude a riccio e lascia l’iniziativa al Bayern, chiudendosi con ordine e vanificando il solito gran possesso palla della squadra di Guardiola (69% all’intervallo, 63% al termine del match). Quello che manca, ai padroni di casa, è il guizzo vincente, l’accelerazione fulminea che possa davvero mettere in difficoltà la retroguardia ospite. Poche le emozioni fino all’intervallo, con il solo Robben che sembra davvero determinato a far male agli inglesi. [[ge:rep-locali:repubblica:83196234]] BOTTA E RISPOSTA IN 73’’ – All’uscita dagli spogliatoi, dopo l’intervallo, lo United sembra ricordarsi di essere in svantaggio del doppio confronto, alla luce dell’1-1 dell’Old Trafford, e comincia a spingere. Nonostante Rooney sia evidentemente lontano dal suo top e Welbeck non lo aiuti, è Evra a pescare il coniglio dal cilindro: il suo gran sinistro in corsa, dal limite dell’area, si insacca nel sette alla sinistra dell’incolpevole Neuer. La paura dell’Allianz Arena dura solo 73 secondi: alla prima occasione buona, Goetze lancia Ribery sulla sinistra e il francese pennella il traversone giusto per la zuccata di Mandzukic. [[ge:rep-locali:repubblica:83188301]] ROBBEN MATTATORE – Sull’1-1, il Manchester avrebbe il pallone buono per ipotecare la qualificazione, ma Rooney lo spreca clamorosamente e i Red Devils vengono puntualmente puniti: allo scoccare del terzo quarto di gara, Robben pesca Mueller che, al limite dell’area piccola, ruba il tempo a Vidic e spedisce il pallone alle spalle di De Gea. È il gol che taglia le gambe allo United, che verrà punito nuovamente da Robben (irridente la facilità con cui si accentra dalla destra e scarica il sinistro a rete, nonostante l’estremo tentativo di respinta di Vidic). È la mezz’ora della ripresa e lì, di fatto, finisce l’incontro: il Bayern va vicino al poker con il subentrato Pizarro ma non preme più di tanto, senza più correre pericoli. BAYERN MONACO-MANCHESTER UNITED 3-1 (0-0; and. 1-1) BAYERN MONACO (4-1-4-1): Neuer; Lahm, Dante, Boateng, Alaba; Kroos; Robben, Mueller (39′st Pizarro), Goetze (20′st Rafinha), Ribery; Mandzukic. In panchina: Raeder, Van Buyten, Weiser, Hojbjerg, Weihrauch. Allenatore: Guardiola MANCHESTER UNITED (4-2-3-1): De Gea; Jones, Smalling, Vidic, Evra; Carrick, Fletcher  (29′st Hernandez); Valencia, Kagawa, Rooney; Welbeck (36′st Januzaj) In panchina: Lindegaard, Ferdinand, Young, Buttner, Giggs. Allenatore: Moyes ARBITRO : Eriksson (Svezia) RETI : 12′st Evra, 14′st Mandzukic, 23′st Mueller, 31′st Robben RECUPERO : 1′; 3′. AMMONITI : Vidic, Evra, Rafinha. ANGOLI : 9-4 per il Bayern Monaco. Argomenti bayern monaco manchester united champions league Leggi i commenti I commenti dei lettori 
ROMA – Con la classe e lo stile che da sempre lo contraddistingue, ma con la certezza di aver subito un torto. Rudi Garcia non ha ancora digerito la squalifica per quattro giornate (3 per la prova tv, 1 per la diffida) inflitta a Mattia Destro dal giudice sportivo. “Destro non e’ un giocatore violento – spiega il tecnico giallorosso ospite a “Le invasioni barbariche” su La 7 -, il calcio e’ anche uno sport di contatto, c’e’ sempre questa lotta tra due giocatori per prendere la posizione preferita e puo’ succedere. Vero e’ che Mattia ha dato una manata, e’ anche vero che l’arbitro ha visto tutto, ha fischiato contro lui, di solito la regola dice che non c’e’ prova tv quando l’arbitro ha visto. Ma penso che e’ la moviola che e’ entrata adesso nel calcio e questa e’ una novita’, che in questo caso non mi piace, ma in generale si’”. STAGIONE DA RECORD - Garcia, però, non la pensa come qualche tifoso. “Non penso che la Roma sia perseguitata. Io faccio il mio, con la mia squadra, i miei giocatori, quello che conta e’ fare bene. Senza Destro faremo con un altro, anche se penso che questo ricorso potremmo vincerlo, sarebbe logico se questo accadesse”. Il tecnico francese preferisce concentrarsi sulla rincorsa scudetto. “Stiamo facendo un campionato da record, ma la stagione non e’ ancora finita. Purtroppo per lo scudetto non dipende solo da noi, da noi dipende solo tenere il secondo posto, vincere sabato e aspettare gli altri risultati, soprattutto quello della Juve”. TOTTI TRA I GRANDI DI SEMPRE – Parole d’elogio per Francesco Totti. “I piu’ grandi sono sempre uomini piu’ normali e umili, giocano per la squadra e lui e’ uno cosi’, pensa sempre al bene della Roma. Lui e’ uno dei piu’ grandi giocatori della storia del calcio, uno che ha questo talento puo’ anche mostrarlo in Europa, quest’anno non e’ stato possibile, il prossimo anno lo faremo”. Garcia ha poi ammesso di essersi ben integrato nella realta’ romana: “Mi sono innamorato tanto della Roma, e’ facile sentirsi romanista e anche romano, la citta’ e’ meravigliosa, molto bella, mi piace la lingua”. Argomenti as roma serie a rudi garcia Leggi i commenti I commenti dei lettori 
MONACO DI BAVIERA – È un Pep Guardiola soddisfatto e sereno quello che commenta l’accesso del suo Bayern Monaco alle semifinali di Champions League, dopo il 3-1 sul Manchester United. Non è stato tutto facile, però, per il tecnico spagnolo: ”Non è facile attaccare il Manchester, con otto giocatori ad aspettare in area e pronti a rilanciare per i proprio contropiedisti – riconosce l’allenatore dei bavaresi – abbiamo avuto la fortuna di rispondere presto al gol di Evra, poi ci siamo sbloccati anche mentalmente. In Champions si vuole sì giocare per vincere, ma si pensa sempre al risultato che ti qualifica. I tedeschi sono così, quando vanno in svantaggio sono bravi a reagire e contrattaccare, ce l’hanno nel sangue. Siamo riusciti nel nostro intento e siamo felici per aver portato questo club, ancora una volta, in semfiinale”. [[ge:rep-locali:repubblica:83188301]] ”NON DOBBIAMO RILASSARCI QUANDO VINCIAMO” – Guardiola non ha mai smesso di incitare i suoi, neanche sul 3-1: ”A volte, quando vinciamo, ci rilassiamo – ammette il tecnico – smettiamo di fare il nostro lavoro, ma dobbiamo continuare. Anche se il risultato è al sicuro, bisogna tenere palla e far correre gli avversari, nonché pressare quando perdiamo il controllo della sfera. A questi livelli, bisogna stare molto attenti: se lo United avesse segnato a cinque minuti dal termine, avremmo sofferto molto nel finale. Forse miglioreremo questo aspetto nel futuro. Il Barcellona eliminato? Per me i blaugrana restano i più forti ma faccio i miei complimenti all’Atletico, sta facendo una stagione immensa. Per il sorteggio non mi auguro nessuno, le possibile avversarie sono tutte forti”. Argomenti bayern monaco champions league pep guardiola Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Sezione I - Programma di Stabilità dell'Italia Sezione II - Analisi e tendenze della Finanza Pubblica Sezione II - Nota metodologica sui criteri di formulazione delle previsioni tendenziali Sezione III - Programma Nazionale di Riforma (Parte I) - La strategia nazionale e le principali iniziative Sezione III - Programma Nazionale di Riforma (Parte II) - Gli squilibri nazionali e le riforme in dettaglio Sezione III - Programma Nazionale di Riforma - Appendice 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Sezione I - Programma di Stabilità dell'Italia Sezione II - Analisi e tendenze della Finanza Pubblica Sezione II - Nota metodologica sui criteri di formulazione delle previsioni tendenziali Sezione III - Programma Nazionale di Riforma (Parte I) - La strategia nazionale e le principali iniziative Sezione III - Programma Nazionale di Riforma (Parte II) - Gli squilibri nazionali e le riforme in dettaglio Sezione III - Programma Nazionale di Riforma - Appendice 
