Ci sono 900 mila studenti nelle millequattrocento scuole di montagna e delle piccole isole d'Italia. Non è storia da poco. Negli ultimi tre anni gli studenti fuori zona, dalla prima elementare alla terza media, sono rimasti invariati, ma gli istituti sono stati falcidiati: 236 scuole montane-isolane, in prevalenza montane, non ci sono più. Il 17 per cento del totale in tre anni. È un fenomeno amministrativo parallelo a quello che è successo con gli accorpamenti degli istituti in pianura, da 12.000 a 8.500, ma l'operazione soppressione sulle Dolomiti e sui picchi dell'Abruzzo sta regalando alle famiglie disagi notevoli, viaggi chilometrici. Nel Molise gli istituti sopra gli ottocento metri d'altezza chiusi sono stati il 37%: quattro ogni dieci. Nel Lazio il 25%, in Calabria e Campania il 24%. In Toscana sono state chiuse sei scuole, soppresse 46 cattedre. Nelle isole minori si è tolto il 5%. In questo tipo di realtà le pluriclassi  -  classi con bambini di diverse età  -  sono scese dell'8,7 per cento, ma sono cresciute le classi ordinarie (+1,16%), quelle con  coetanei all'interno. In Liguria hanno resistito 32 scuole nei comuni montani, per 26 mila alunni. Ma la struttura più piccola vivente è ad Alicudi, nelle Eolie, provincia di Messina: cento abitanti, due alunni, prima e terza elementare. Un terzo ha preferito continuare, quest'anno, a Milazzo. La scuola è stata salvata dalla preside Mirella Fanti, dirigente scolastico dell'Istituto Lipari 1. "Abbiamo chiesto alle famiglie di non abbandonare l'isola, ne avrebbero decretato la morte. Il pomeriggio, in istituto, pratichiamo attività che riguardano adulti e anziani" A Gemona del Friuli l'isolamento è stato superato grazie alle lavagne multimediali. Per salvare le scuole fuori mano l'Indire, che è l'Istituto di innovazione e ricerca del ministero dell'Istruzione, nel corso del 2014 ha organizzato "Piccole scuole crescono", un network di istituti che operano nei territori di montagna e nelle isole minori. Una rete aperta a tutti i presidi che per superare l'isolamento vogliono  introdurre formule didattiche nuove. Uno dei problemi principali, in questi casi, è la difficoltà di assegnazione dell'organico e l'elevato turnover dei docenti: durano poco, in montagna, e la discontinuità dell'insegnamento rallenta l'apprendimento degli alunni. Nelle rete toscana, undici scuole, Indire ha previsto due modelli, esportabili: "didattica condivisa" e "ambiente di apprendimento allargato". La didattica condivisa prevede l'uso quotidiano della videoconferenza tra due o più classi appartenenti a istituzioni scolastiche diverse. Nelle piccole scuole la lezione condivisa favorisce lo scambio di esperienze e garantisce l'insegnamento di tutte le discipline. Le classi lontane spesso sono "classi capovolte", con gli studenti che imparano da soli, a casa, la teoria, poi la sperimentano in classe. Con l'ambiente di apprendimento allargato una o più classi lavorano invece a un progetto disciplinare comune e organizzano incontri periodici tra docenti, studenti ed esperti che possono fare uso di videoconferenze o di altri setting tecnologici. In questo caso la didattica a distanza diventa una metodologia complementare all'insegnamento tradizionale. 
Il Toro esce dalla Coppa Italia, una delle tre competizioni in cui era in corsa: all'Olimpico torinese netta vittoria della Lazio per 3-1 che si qualifica così ai quarti. I biancazzurri di Pioli  vanno in vantaggio già al 13' con Keita, che scarta Maksimovic e gela Padelli in diagonale. Il Torino reclama un rigore per fallo di mano di Konko e poco dopo (29') Cataldi manda in rete Klose chiudendo un bel triangolo con Keita. Nella ripresa, esordio di Maxi Lopez in maglia granata e gol al 3' di Martinez che riapre il match. Al 12' però arriva subito la replica laziale con Klose  che incoccia in area Padelli. L'arbitro Russo assegna, dopo un attimo di esitazione,  il rigore trasformato da Ledesma ed estrare il cartellino rosso per il portiere, il cui posto viene preso da Castellazzi. La partita in pratica si chiude qui, tra la nuova contestazione verso il presidente Urbano Cairo e i fischi che piovono sulla squadra nel finale , nonostante la Maratona semideserta. Argomenti lazio contestazioni coppa italia 
TORINO – La Lazio, stavolta, non ha sporcato il foglio. Il solito primo tempo giocato alle soglie della perfezione era stato messo nuovamente in pericolo dall’unico affondo del Torino ma la formazione di Pioli, rimontata spesso e malvolentieri in stagione ( il derby è stato soltanto l’ultimo episodio di una lunga serie), ha saputo mantenere il doppio vantaggio, chiudendo il match con un rigore di Ledesma e volando ai quarti di finale di Coppa Italia, dove sfiderà il Milan in uno strano gioco di calendari. Ci sarà infatti una doppia sfida ravvicinata con il Diavolo: sabato 24 gennaio all’Olimpico in campionato, martedì 27 a San Siro in Coppa Italia. PARMA-CAGLIARI 2-1: EMILIANI AI QUARTI CONTRO LA VINCENTE DI JUVE-VERONA KLOSE-KEITA NON TRADISCONO LE ATTESE – Stefano Pioli voleva risposte specialmente dai suoi due attaccanti, Miro Klose e Keita Balde Diao: la coppia gol non tradisce e firma l’allungo della prima frazione. Lo spagnolo conclude in maniera magistrale un contropiede personale, bruciando Maksimovic e fulminando Padelli col diagonale mancino al 13′; il tedesco sigla il raddoppio al termine di un’eccellente azione di squadra. Onazi per Keita, lo spagnolo premia l’inserimento di Cataldi che da destra mette il campione del mondo in condizione di non poter sbagliare. Eccellente anche l’impatto del giovane cresciuto nel vivaio biancoceleste, all’esordio stagionale dopo tanti problemi fisici e un ottimo campionato disputato a Crotone: schierato sulla trequarti, il classe 1994 ha convinto il tecnico e si propone come alternativa in un centrocampo che sarà orfano di Lulic per i prossimi 40 giorni e che sta per salutare el Tata Gonzalez, promesso sposo del Parma. [[ge:rep-locali:repubblica:104963679]] I PROBLEMI DEL TORINO – Tra le due reti biancocelesti si è visto ben poco Toro. L’unico sussulto, arrivato al 28′ sul solito schema su palla inattiva, lascia qualche dubbio dal punto di vista arbitrale. Perché la posizione di partenza di Glik è alquanto sospetta, così come la respinta di Konko, arrivata con un braccio. Russo lascia correre sia l’offside che il fallo di mano, i granata non creano altro. Ventura aveva schierato i suoi con un 3-4-1-2 che ha visto l’inedito tandem di centrocampo Jansson (un difensore)-Gazzi ed El Kaddouri a ridosso di Amauri. Il brasiliano, palesemente fuori condizione, ha lasciato spazio a Maxi Lopez in avvio di ripresa. Secondo tempo che si apre con Keita che spreca subito la grande occasione per il tris. Cataldi raccoglie l’involontario assist di Darmian e guida la transizione centrale, apertura per lo spagnolo, diagonale mancino di poco a lato. La Lazio si spaventa e rimette in partita il Toro. LEDESMA CHIUDE I CONTI – Novaretti si lancia in un’improbabile chiusura sulla corsia sinistra, lasciando un enorme buco centrale: El Kaddouri pesca Martinez nel cuore dell’area, il venezuelano sfrutta l’unica occasione del match battendo Berisha con il destro. A venire in soccorso ai biancocelesti ci pensa Glik. Il polacco scivola su un lancio lungo, spalancando la strada verso la porta a Klose. Il numero 11 laziale scavalca Padelli con uno scavetto, la sfera è diretta sul fondo ma Padelli abbatte il centravanti. Russo ha un momento di esitazione, non fischia, poi torna sui suoi passi: calcio di rigore – giusto, il pallone è ancora ampiamente in gioco al momento dell’impatto – e rosso per il portiere. Espulsione sbagliata, visto che sarebbe stato impossibile per Klose raggiungere la sfera. Castellazzi entra a freddo per Molinaro, Ledesma incrocia il destro e spolvera il sette per il tris ospite. Il divario potrebbe essere ingigantito da Keita – egoista al 24′ – e da Parolo, che spreca una colossale occasione offerta gentilmente da Klose: piatto destro con la porta spalancata, pallone incredibilmente a lato. Il Torino non ha più velleità ed esce tra i fischi del pubblico, Pioli regala qualche minuto anche a Tounkara e prenota San Siro per i quarti di finale. TORINO-LAZIO 1-3 (0-2) Torino (3-4-1-2): Padelli; Maksimovic, Glik, Moretti; Darmian, Jansson (16′ st Farnerud), Gazzi, Molinaro (12′ st Castellazzi); El Kaddouri; Amauri (1′ st Maxi Lopez), Quagliarella. (Masiello, Peres, silva, Basha, Benassi, Vives). All.: Ventura Lazio (4-3-1-2): Berisha; Konko (23′ st Basta), Novaretti, Radu, Cavanda; Onazi, Ledesma, Parolo (44′ st Tounkara); Cataldi (28′ st Pereirinha); Klose, Keita. (Marchetti, Strakosha, Prce, Anderson, Biglia, Candreva, Oikonomidis, Djordjevic). All.: Pioli Arbitro : Russo Reti : 13′ pt Keita, 29′ pt Klose, 4′ st Martinez, 12′ st rig. Ledesma Ammoniti : Gazzi, Amauri, Martinez Espulso : Padelli Recupero : 0 e 4′ Argomenti ss lazio torino fc coppa italia Leggi i commenti I commenti dei lettori 

None Leggi i commenti I commenti dei lettori 
TORINO - "C'era una differenza abissale tra noi e la Lazio". Giampiero Ventura è scuro in volto, ha visto in campo il Torino che non vuole vedere. I granata non hanno praticamente mai tenuto il campo e abbandonano la Coppa Italia dopo il ko interno (1-3) contro i biancocelesti. "Il gol di Martinez è l'unica nota positiva, non ho visto una squadra sufficientemente spensierata per giocare palla a terra. La Lazio è stata più forte e ha vinto. La reazione del 2-1 ci aveva illuso ma lo scivolone di Glik sull'occasione del rigore ha reso impossibile la rimonta. Mi dispiace perché nel primo tempo siamo andati veramente male e su questo dobbiamo riflettere. C'erano i presupposti per fare meglio, questo non è avvenuto e deve darci da pensare". [[ge:rep-locali:repubblica:104963679]] L'EMERGENZA NON E' UN ALIBI - I tantissimi assenti, per Ventura, non sono una giustificazione ammissibile. "Siamo in grande emergenza. Ho dovuto schierare Jansson, che ringrazio pubblicamente per la disponibilità, in un ruolo che non aveva mai ricoperto in carriera. Non avevo centrocampisti, ci siamo dovuti adattare come potevamo. Dopo Bovo anche Vives ha dovuto dare forfait, il motivo del nostro primo tempo negativo non è comunque quello: dovremo analizzarli con grande raziocinio e umiltà, la Serie A non è uno scherzo". L'arrivo di Maxi Lopez non può nascondere il malcontento di una piazza che ancora rimpiange Cerci e Immobile: il tecnico granata torna su quelle due cessioni e fa i complimenti all'argentino per l'impatto. "Maxi Lopez ha fatto bene appena entrato ma con la squadra in 10 per lui non è stato facile. Da parte sua ho visto lo spirito giusto, spero che possa darci una mano. Con Milan e Juventus abbiamo tenuto il campo molto bene, col Bruges in Europa anche, purtroppo in tantissime gare non abbiamo concretizzato quanto creato. Non è ovviamente il caso della gara di oggi. Il nostro obiettivo è quello di essere una squadra che fa un calcio propositivo: se scendiamo in campo come contro il Milan non sarà facile per nessuno. Due giocatori in più o in meno risolvono pochi problemi, ci serve la rabbia dello scorso anno". Il rapprto con il pubblico non è dei più semplici. "Siamo in un ambiente obiettivamente particolare, non facile. A volte c'è di mezzo un giocatore, a volte il presidente, ma c'è sempre qualcuno coinvolto nella contestazione. Ho provato a comunicare nei primi due anni ma mi sono reso conto che non è facile, ora faccio soltanto discorsi tecnici. Quando perdi in una piazza importante non è come perdere in piazze con meno pressioni e aspettative. Una sconfitta come quella contro il Verona a inizio campionato, la seconda in sette mesi di calcio, aveva già provocato un malumore generale palesemente esagerato. C'era malessere già a settembre, figuriamoci ora. Chi fa questo lavoro deve essere più forte di quello che lo circonda". Leggi i commenti I commenti dei lettori 
WASHINGTON - L'Fbi ha arrestato un uomo dell'Ohio con l'accusa di aver pianificato un attentato contro Capitol Hill, sede del Congresso americano, con bombe e armi da fuoco. Lo riferisce la Abc News. Gli agenti federali sono stati allertati da un tweet dove l'uomo esprimeva il suo sostegno alla jihad. 
None Leggi i commenti I commenti dei lettori 
TORINO - "Credo che sia prematuro parlare di finale". Stefano Pioli mantiene i piedi per terra: il tecnico della Lazio, dopo la netta vittoria sul Torino , continua a ragionare gara dopo gara, tornando anche su tematiche di campionato. "Stiamo vivendo un buon momento in un periodo in cui abbiamo tanti scontri diretti in campionato. Oggi abbiamo centrato il nostro obiettivo, ho avuto risposte positive dalla squadra e so come questi ragazzi lavorano da inizio anno. Ho a disposizione una rosa completa, con tanta qualità: ora ci buttiamo nuovamente nel campionato, con il Napoli domenica non sarà facile, ragioniamo gara per gara come abbiamo fatto fino ad ora". [[ge:rep-locali:repubblica:104963679]] UNA SQUADRA MATURA - Pioli è ormai convinto della solidità dell'impianto di gioco della sua Lazio, capace di far bene oggi nonostante un ampio turnover. "Credo che la filosofia e i nostri concetti di gioco siano ormai assimilati, scendiamo in campo con grande volontà e spirito di sacrificio, è vero che a volte ho scelto altri calciatori ma non piace ai miei ragazzi sentir parlare di seconde linee, io faccio di tutto per far sentire tutti titolari. C'è competizione fra i vari giocatori ma è una competizione sana, volta a centrare gli obiettivi stagionali. Abbiamo tante soluzioni davanti, è chiaro che non possiamo schierare sei giocatori offensivi: ho Felipe Anderson, Candreva, Keita, Mauri, Klose e Djordjevic. Sto provando a schierarne quattro come ho fatto nel derby, sono soddisfatto del materiale che ho a disposizione ed è bello avere anche elementi di valore in panchina per cambiare il corso delle gare". Tra i ragazzi lanciati oggi c'è Danilo Cataldi: il tecnico riserva parole importanti per il classe '94. "Cataldi ha avuto tanti problemi dopo un'ottima preparazione estiva, è stato condizionato dagli infortuni muscolari ma ha grande tecnica e visione di gioco, fisicamente può fare un salto di qualità per quello che è il livello della Serie A ma ha sicuramente grande prospettiva. Danilo è un professionista molto serio nonostante la giovane età, ha le qualità per diventare un elemento importante per il futuro della Lazio. Ha tanta concorrenza nel suo reparto". UNA LAZIO SENZA CENTRAVANTI? - Stuzzicato sulla possibilità di schierare il tridente Anderson-Keita-Candreva, Pioli non scarta la possibilità. "Per quello che è il mio modo di vedere il calcio, non è un problema schierare una punta di riferimento o un uomo in grado di svariare. Se c'è voglia di correre si può giocare in qualsiasi modo. Se dovessi scegliere Keita centravanti terrei fuori Klose e Djordjevic, senza dimenticare Mauri. Tutti saranno utili con questo atteggiamento. Felipe Anderson sarà sicuramente disponibile per il Napoli dopo il trauma contusivo che ha subito, ovviamente sta vivendo una situazione personale un po' particolare  -  il padre è stato arrestato per duplice omicidio  -  ma sta bene nella squadra e ha chiesto di essere con noi, era pronto per uno spezzone ma visto il risultato ho preferito non rischiarlo; de Vrij ha un problema da un paio di settimane, stiamo sperando di trovarlo in condizioni buone già domani ma è una situazione da valutare fino a domenica". La chiusura, abbastanza evasiva, è sul mercato. "Di mercato non parlo, la società sta lavorando per cercare di fare qualcosa, noi attendiamo e lavoriamo sul campo". Argomenti ss lazio stefano pioli coppa italia Leggi i commenti I commenti dei lettori 
