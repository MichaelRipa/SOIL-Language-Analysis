Si allarga il caso 'email-gate' che sta mettendo in seria difficoltà Hillary Clinton. L'ex first lady è finita nel mirino della stampa americana perché ha continuato ad usare, anche per comunicazioni ufficiali, la mail personale anche quando era segretario di Stato. E non ha consegnato agli archivi, come era tenuta a fare periodicamente, i suoi messaggi di posta elettronica. Una mossa che è stata definita "estremamente insolita" e tutta da spiegare da Robert Gibbs, il primo portavoce del presidente Obama. Ma ora lo scandalo si allarga riportando a galla anche le polemiche sull'attentato al consolato americano di Bengasi, che l'11 settembre 2012 costò la vita a quattro americani, tra cui l'ambasciatore Usa in Libia Chris Stevens. Nel mezzo della bufera che coinvolse l'ex segretario di Stato, la commissione d'inchiesta sui fatti di Bengasi istituita dal Congresso chiese al Dipartimento di Stato l'intera documentazione su quanto accaduto. Nel file furono però omesse, secondo quanto ricostruito dal New York Times, le e-mail della Clinton che erano state gestite attraverso un account privato, anziché attraverso un account di posta elettronica ufficiale. Quando la vicenda dell'account personale attraverso cui Hillary svolse il lavoro di capo della diplomazia Usa è venuta a galla, immediatamente - ricostruisce sempre il Nyt - i suoi collaboratori hanno dovuto spulciare tra migliaia di e-mail per decidere quali consegnare al Dipartimento di Stato. Ne sarebbero state infine consegnate 55 mila, e tra queste solo alcune su Bengasi. Ma ora il Congresso vuole vederci chiaro, e la commissione di inchiesta - scrive a sua volta il Washington Post - è pronta ora ad emettere dei 'mandati di comparizione' per saperne di più. Secondo il Post, la commissione intende chiedere di vedere tutte le e-mail relative all'attacco di Bengasi inviate dagli account Clintonemail.com e da ogni altro account personale dei membri dello staff della Clinton. Argomenti hillary clinton 
ROMA - Match equilibrato e tante emozioni tra Perugia e Belchatow nell'andata dei playoff 6 (quarti di finale) del Champions league di volley. Al termine fa festa al tie break 3-2 (25-17, 20-25, 25-23, 23-25, 16-14) la Sir Safety e il sogno continua in attesa della gara di ritorno in Polonia. Per passare il turno Belchatow dovrà ottenere una vittoria da tre punti, mentre alla formazione allenata da Nikola Grbic serve un successo con qualsiasi punteggio, solo in caso di sconfitta al tie break si andrà al golden set supplementare. Dopo due ore e diciassette minuti di gioco il PalaEvangelisti lancia l'urlo liberatorio, il successo, seppur ottenuto al quinto set, concede agli umbri un leggero e importante vantaggio in vista della bolgia prevista nell'impianto polacco. In pratica esclusi i primi due set dominati a turno dai padroni di casa e dagli ospiti, per il resto è stata una partita abbastanza equilibrata con Perugia che spreca un break di vantaggio nel quarto set condotto a lungo e poi perso negli ultimi scambi. Stessa situazione che si ripete nella parte conclusiva del tie break, ma per fortuna con esito diverso: sono gli umbri a chiudere la partita. In cattedra, nella fase offensiva, bomber Atanasijevic autore di 32 punti, due ace, un muro e sessanta per cento in attacco e il tedesco Fromm con 24 punti, la bellezza di cinque ace, due muri e addirittura il 68 per cento sotto rete. Se i polacchi fanno la voce grossa a muro con dodici block vincenti (sei per Perugia), la Sir Safety appare più concreta al servizio con dieci ace contro i cinque dello Skra. Nel gruppo allenato da Falasca a spingere sull'acceleratore è Wlazly (23 punti, due ace e un muro) e Facundo Conte (16 punti, due muri). Una curiosità. Il migliore a muro è il palleggiatore Uriarte con quattro block vincenti. Dopo quasi un mese e mezzo di pausa, Trento torna a esibirsi in campo internazionale. Giovedì (ore 20.30) al PalaTrento si gioca, infatti, la gara di andata del challenge round di Cev cup. I gialloblù affronteranno i belgi del Roeselare nel terzultimo doppio turno di gare della competizione europea. La coppa Cev entra nella sua fase più importante e difficile. Per affrontare con maggiori chance di qualificazione alla semifinale la trasferta nel match di ritorno, la squadra di Radostin Stoytchev deve sfruttare il fattore campo. In dubbio la presenza di Lanza per l'infortunio alla mano sinistra (microfrattura alla seconda falange del quinto dito) rimediato contro la Lube domenica scorsa. Il Knack Roeselare, squadra campione di Belgio in carica e tutt'ora assoluta protagonista della Liga nazionale (la regular season si è chiusa proprio sabato scorso col primo posto ed undici punti di vantaggio sulla prima inseguitrice Antwerp), accede al torneo solo in questa fase del tabellone grazie al terzo posto ottenuto nella pool A della main phase di Champions league. Ravenna esce sconfitta al tie break dalla gara di andata dei quarti di finale di Challenge cup sul campo della Stella Rossa Belgrado. I ragazzi allenati da Kantor cominciano male il match, ma riescono a recuperare da 0-2 e avere pure due match-ball. Vincendo 3-0 o 3-1 il ritorno di mercoledì a Forlì la squadra romagnola accederà alle semifinali. Molto bene Ricci, bravo anche Cebulj. Invece per quanto riguarda la SuperLega novità in casa Piacenza. Dopo otto sconfitte consecutive la Copra ha esonerato l'allenatore Andrea Radici. La squadra, al momento, è stata affidata al secondo allenatore Marco Camperi che sarà coadiuvato dal palleggiatore Marco Meoni. Il cammino dell'ex tecnico di Città di Castello è piuttosto faticoso: l'ultima vittoria in campionato risale addirittura al 26 dicembre 2014 (3-1 sulla Revivre Milano), ha conquistato sei vittorie in campionato e ben tredici sconfitte. A questi vanno aggiunti due ko nei quarti di coppa Italia e nella finale di Supercoppa. In campo femminile la Unendo Yamamay Busto Arsizio è impegnata giovedì nella gara di andata dei playoff 6 della Champions league. Le farfalle, deluse dall'epilogo delle finali di coppa Italia, hanno l'immediata opportunità di dimenticare quanto accaduto a Rimini e di riprendere il percorso più che positivo di inizio 2015. Al PalaYamamay arriva, per la seconda volta in stagione, la Dinamo Mosca. Le biancorosse hanno infatti già incontrato le russe nella pool eliminatoria, perdendovi in entrambe le occasioni: 1-3 allo Sports Palace Druzhba, 2-3 a Busto. Per questo la squadra di Andrey Podkopaev è da considerarsi favorita, anche in virtù del doppio 3-0 rifilato a Piacenza nel turno precedente. Eppure la formazione allenata da Carlo Parisi è conscia di potere ambire alla final four di Stettino, in programma il 4 e 5 aprile dove è già qualificato il Chemik Police padrone di casa. La Dinamo Mosca è formazione ostica, ma non imbattibile: occupa il secondo posto nel campionato russo con un ruolino di tredici vittorie e quattro sconfitte. In attacco la star assoluta è Nataliya Obmochaeva e può contare su due bande prolifiche come Anastasia Markova e Yana Shcherban. Viceversa può soffrire in ricezione e seconda linea. Per questo la Unendo Yamamay dovrà mettere pressione alle avversarie già con il servizio. Coach Parisi ha a disposizione l'intera rosa. Anche Francesca Marcon, uscita nel secondo set della semifinale di coppa Italia per il riacutizzarsi di un fastidio al tendine d'Achille. E Valentina Diouf, definitivamente recuperata dopo l'influenza di settimana scorsa. Negli altri due incontri dei playoff 6, derby turco tra il Vakifbank Istanbul di Giovanni Guidetti e Carolina Costagrande e il Fenerbahce di coach Marcello Abbondanza e Lucia Bosetti. Infine sfida tra l'Eczacibasi Istanbul di Gianni Caprara e il Volero Zurigo. Playoff 6 di Champions league Maschile  -  Lokomotiv Novosibirsk-Assecco Resovia 1-3, Sir Safety Perugia-Skra Belchatow 3-2, Zenit Kazan-Halkbank Ankara 3-0. Argomenti volley volley champions league perugia volley Leggi i commenti I commenti dei lettori 
ROMA - La semifinale di andata di Coppa Italia si chiude amaramente per Stefano Pioli, tecnico di una Lazio che impone il proprio gioco e passa in vantaggio sul Napoli nel primo tempo ma, nella ripresa, subisce un gol che rischia di pesare come un macigno in vista del ritorno. "È un risultato che favorisce il Napoli ma il ritorno può essere aperto  -  dichiara l'allenatore biancoceleste al termine della gara dell'Olimpico  -  siamo soddisfatti della prestazione, anche se abbiamo avuto tante occasioni per raddoppiare e, contro avversari così, dovevamo sfruttarle. Andremo a Napoli per fare la nostra partita, abbiamo la possibilità di giocarcela". [[ge:rep-locali:repubblica:108768295]] "POSSIAMO FAR GOL AL SAN PAOLO" - "Abbiamo sofferto in situazioni su palla inattiva  -  ammette Pioli  -  Ci stava che il Napoli prendesse più campo e che avesse delle occasioni, peccato però aver incassato in quel modo la rete dell'1-1. La squadra ha giocato sino alla fine ma non è quello che volevamo, ambivamo a non subire gol ma credo che abbiamo le qualità per poterci provare a farne uno al ritorno, visto che abbiamo il gol nel nostro Dna". "TERZO POSTO? SIAMO Lì, RIVOGLIAMO L'EUROPA" - Proprio con il Napoli, la Lazio si gioca anche il terzo posto in campionato: "La squadra azzurra è molto forte, è davanti in classifica  -  osserva Pioli  -  sono anni che la dirigenza partenopea sta cercando di dare al suo allenatore un organico importante. Noi siamo all'inizio ma siamo lì, ci sono ancora tante partite, dobbiamo provare a fare più punti possibili perché vogliamo tornare in Europa. Non sarà facile, i nostri avversari sono importanti". Argomenti ss lazio stefano pioli coppa italia Leggi i commenti I commenti dei lettori 

"Dare la possibilità a uno stupratore di giustificare il proprio crimine di fronte a una telecamera può rischiare di affievolire le voci di chi sinora ha protestato contro la diffusa cultura della violenza sessuale". Nilanjana Roy, scrittrice indiana e collaboratrice del Guardian, non appartiene a coloro che difendono tout court la libertà d'espressione. E spiega perché il documentario "India's daughter", che intervista uno dei condannati a morte per lo stupro di gruppo del dicembre 2012, sta scuotendo l'opinione pubblica e l'establishment politico del Subcontinente. Le autorità indiane hanno ordinato di non trasmettere il documentario sostenendo che le dichiarazioni dello stupratore intervistato rischiano di "creare un'atmosfera di paura e tensione". Esiste davvero questo pericolo? "Oltre a sostenere che esiste una minaccia all'ordine pubblico, le autorità hanno parlato di un possibile oltraggio alla morale pubblica e detto che le parole del condannato denigrano le donne. Sono tutte argomentazioni comunemente usate per censurare film, opere d'arte e libri ritenuti scomodi. Se esiste davvero una minaccia all'ordine pubblico, allora spetta allo Stato contenerla, proteggendo però allo stesso tempo il nostro diritto di cittadini di vedere il film. C'è una buona ragione per cui il film dovrebbe essere censurato e cioè che il processo sullo stupro di branco del 2012 è ancora in fase di appello. Eppure questa ragione non viene citata dalle autorità. Sembra più che altro che il bando sia stato invocato come risposta all'indignazione pubblica, e questo non è un buon segno. Per quanto feroci possano essere state le dichiarazioni espresse in tv e sui social media su questo documentario, la rabbia popolare non dovrebbe in alcun modo decidere quel che possiamo e non possiamo vedere". La messa al bando non dimostra che l'India voglia eludere la discussione pubblica sul tema della violenza sulle donne? "No. Negli ultimi due anni, abbiamo assistito costantemente a dibattiti sulla cultura dello stupro e notato un maggior impegno nell'applicazione della legge contro chi commette questo crimine. Temi come la violenza domestica e l'abuso sessuale non possono più essere liquidati come "problemi femminili". Resta certamente ancora molto da fare, ma rincuora vedere che le accese discussioni sugli stupri non si sono spente dopo le manifestazioni di fine 2012". Il clamore generato dal documentario non ha solo a che fare con il tema affrontato: molti stanno discutendo se sia giusto offrire a un condannato a morte per stupro la possibilità di esprimere liberamente le sue opinioni. Le che ne pensa? "Non credo che sia sbagliato intervistare uno stupratore condannato, come ha fatto l'autrice israeliana del documentario, Leeslie Udwin, ma il materiale pubblicitario del suo film è fatto di frasi così: "Per la prima volta, la faccia del diavolo, lo stupratore parla in video". E questo linguaggio rappresenta un problema. Perché così si rischia di trasformare uno stupratore in una celebrità su Twitter, di rafforzare quella mentalità che ha normalizzato lo stupro nella società indiana, di abbassare i decibel di tutte le donne, i trans, gli attivisti che manifestarono vigorosamente nel 2012". Un ministro del governo ha detto che questo documentario è una "cospirazione per diffamare l'India". Crede che se l'autore del film non fosse stata una cittadina straniera, l'accoglienza sarebbe stata diversa? "Un film realizzato da un indiano sarebbe incorso in simili problemi, ma esiste una sorta di sospetto culturale verso i giornalisti stranieri che affrontano alcuni aspetti del nostro Paese. La tesi della cospirazione non trova consensi negli indiani avveduti, ma molti politici hanno un atteggiamento difensivo verso la copertura mediatica degli abusi sessuali, anche perché ha avuto effetti molto negativi sul turismo". A due anni da quel clamoroso stupro di branco di Nuova Delhi, cosa può essere concretamente fatto per cambiare l'atteggiamento degli indiani verso le donne? "Domanda difficile. Alla quale però può rispondere con efficace sintesi uno dei cartelli che venne alzato alle manifestazioni di quel dicembre 2012: "Vogliamo spazio, non protezione, non solo sicurezza, anche libertà". Libertà di scegliere con chi uscire e dove lavorare, per cominciare". Argomenti india documentario bbc interviste esteri 
ROMA – Un tempo per parte, un gol per parte: finisce con il più classico dei pareggi la semifinale d’andata di Coppa Italia tra Lazio e Napoli. Nonostante la pioggia, il tanto nervosismo in campo, soprattutto nella ripresa, e i soliti vergognosi cori pro-Vesuvio dalla curva Nord, si riesce ad assistere ad una bella partita, tra due squadre che giocano a viso aperto. Meglio i biancocelesti nella prima metà di gara, che regala il gol del vantaggio firmato da Klose, mentre i detentori del trofeo si fanno preferire nella ripresa, quando è Gabbiadini a riportare il Napoli in linea di galleggiamento. Ogni discorso è rinviato al match di ritorno, l’8 aprile al San Paolo, mentre giovedì sera toccherà a Juventus e Fiorentina scendere in campo per la seconda semifinale. [[ge:rep-locali:repubblica:108805855]] RAFA PUNTA SUL TURNOVER – Benitez cambia sei undicesimi rispetto alla formazione che ha deluso e perso a Torino, con De Guzman confermato alle spalle di Higuain mentre Mertens e Gabbiadini sono i trequartisti esterni. Ancora fiducia ad Andujar tra i pali, mentre Britos si piazza al centro della difesa al fianco di Albiol, con Koulibaly in panchina. Pioli, dal canto suo, schiera la migliore formazione possibile, con Anderson e Candreva nel tridente completato da Klose. [[ge:rep-locali:repubblica:108768295]] POLVERI BAGNATE PER IL PIPITA – Sotto una pioggia insistente, che non darà tregua ai giocatori per tutta la durata del match, è il Napoli a dare l’impressione migliore nei primissimi minuti, ma sarà un fuoco di paglia. Colpito il palo con Klose, di testa al nono minuto, i biancocelesti prendono coraggio e riescono a mettere sistematicamente in difficoltà la difesa ospite, che balla terribilmente sulle ripartenze laziali. Eccezion fatta per un tiro di Gabbiadini, Higuain è l’unico ad insidiare davvero la porta di Berisha nel primo tempo (fallendo un’occasione clamorosa al 27’, su bell’assist di Mertens). SBLOCCA KLOSE – È la Lazio, però, la prima a passare: minuto 33, Gabbiadini perde palla ed innesca il contropiede biancoceleste, con Anderson che porta palla fino al limite e verticalizza per Klose, bravo ad incrociare col destro e superare Andujar in uscita. Prima del riposo, il solito Higuain cerca il pari ma è ancora la squadra di casa ad andare più vicina al gol, ma Andujar mura Klose e Anderson si fa ribattere da Britos il tiro successivo. IL PARI È DI GABBIADINI – Se il primo tempo è tutto di marca biancoceleste, la ripresa parla napoletano. Nei primissimi minuti Lopez colpisce la traversa, poi è Gabbiadini a mettere alla prova i riflessi di Berisha con un sinistro velenoso dal limite. Il pareggio è nell’aria e arriva al minuto 67: Mertens lancia Higuain in profondità, il Pipita si decentra evitando l’uscita di Berisha e spedisce il pallone verso il limite dell’area piccola, dove l’accorrente Gabbiadini appoggia comodamente in gol. La Lazio reagisce, insidia Andujar con la gran botta di Klose da fuori e sfiora il gol anche su azione da calcio d’angolo, ma Mauricio non è fortunato nella deviazione aerea. I cambi non incidono granché sul match, complice la stanchezza degli altri interpreti in campo: si decide tutto al San Paolo, tra più di un mese. LAZIO-NAPOLI 1-1 (1-0) LAZIO (4-3-3): Berisha, Basta, De Vrij, Mauricio, Radu, Cataldi, Biglia, Parolo, Candreva (27′ st Keita), Klose (37′ st Perea), Felipe Anderson (22 Marchetti, 77 Strakosha, 85 Novaretti, 39 Cavanda, 5 Braafheid, 23 Onazi, 24 Ledesma, 10 Ederson, 70 Oikonomidis). All.: Pioli NAPOLI (4-2-3-1): Andujar; Mesto, Albiol, Britos (32′ st Koulibaly), Ghoulam, Inler, David Lopez; Mertens, De Guzman (36′ st Hamsik), Gabbiadini (28′ st Callejon) Higuain (1 Rafael, 15 Colombo, 4 Henrique, 3 Strinic, 8 Jorginho, 91 Zapata). All.: Benitez ARBITRO : Damato di Barletta RETI : nel pt, 33′ Klose; nel st, 14′ Gabbiadini ANGOLI : 8 a 6 per la Lazio RECUPERO : 1′ e 4′ AMMONITI : Britos, Basta, Mesto, Gabbiadini, Albiol, Klose, Keita, Inler per gioco falloso SPETTATORI : 27mila circa. Argomenti ss lazio ssc napoli coppa italia Leggi i commenti I commenti dei lettori 
ROMA -  Dopo l'arrabbiatura di Torino, Rafa Benitez ritrova la voglia di scherzare all'Olimpico, dove il suo Napoli si gode un prezioso 1-1 nella semifinale d'andata di Coppa Italia contro la Lazio. "Per intensità, gioco e pioggia, sembrava di essere in Premier League  -  ammette un sorridente Benitez  -  Ci sono così tante partite che abbiamo perso il conto. Dobbiamo mantenere un po' la freschezza, la Lazio è una buona compagine che gioca con intensità e, visto anche il campo, era importante essere forti fisicamente. E la mia squadra ha avuto tante occasioni nel secondo tempo". BENITEZ: "LA DIFESA HA AIUTATO LA MANOVRA" -  La retroguardia azzurra ha ballato pericolosamente nel primo tempo, quando la Lazio ha dominato ed è passata in vantaggio con Klose, ma l'allenatore madrileno elogia il pacchetto arretrato per come ha supportato la manovra offensiva: "Se noi abbiamo fatto 15 tiri in porta e creato sei occasioni nette, significa che la nostra difesa ha aiutato l'attacco a creare tantissimo  -  sono le parole di Benitez  -  Sono soddisfatto della prova della squadra, vinciamo e perdiamo tutti insieme. Il futuro? Di me non parlo, il Napoli è forte e lo staff sta lavorando benissimo per renderlo ancora più forte per il prossimo anno e nel futuro". [[ge:rep-locali:repubblica:108768295]] "CORI? LEGGE SIA PIU' DURA" - Nel corso della partita sono stati diversi i cori intonati da parte dell'Olimpico contro Napoli. Un episodio che Benitez ha sottolineato nella conferenza stampa al termine del match pareggiato 1-1. "Credo la legge deve essere più dura: se chiude una curva, se chiude uno stadio la gente inizia a imparare - le parole dello spagnolo -. Così abbiamo un po' di rispetto per il calcio e la gente che va a vedere le partite". GABBIADINI: "RISULTATO GIUSTO" -  Prezioso, in vista del ritorno, è il gol dell'1-1 firmato da Manolo Gabbiadini, che esalta la prova dei suoi compagni: "Un risultato importante perché abbiamo pareggiato con un gol in trasferta  -  ha dichiarato l'ex blucerchiato  -  Per come si era messa la partita, l'1-1 è giusto. Loro sono forti, quindi bravi loro nel primo tempo. Noi nel secondo siamo entrati con un altro spirito e abbiamo fatto il nostro. Il mio gol? La butto dentro io ma potrebbe farlo ogni altro, l'importante è segnare". Argomenti ssc napoli coppa italia rafael benitez Leggi i commenti I commenti dei lettori 
PARIGI - A tre giorni dal pareggio in campionato nel Principato , Paris Saint-Germain e Monaco sono di nuovo di fronte, stavolte al Parco dei Principi per i quarti di finale di Coppa di Francia. E stavolta ad avere la meglio è la squadra di Blanc, che si impone 2-0 approdando così in semifinale. A decidere la sfida un gol per tempo, di David Luiz nella prima frazione e di Cavani nella ripresa. QUARTI DI FINALE MARTEDI' Boulogne - SAINT ETIENNE 4-5 dcr MERCOLEDI' PARIS SG - Monaco 2-0 GIOVEDI' Brest - Auxerre ore 19 Concarneau - Guingamp ore 21 Argomenti calcio francese paris saint germain francia Leggi i commenti I commenti dei lettori 
LONDRA - Senza sorpresa il turno infrasettimanale della Premier League. Solo vittorie per le prime sei della classifica nella 27esima giornata: dopo il successo del Southampton nell'anticipo di martedì, bottino pieno anche per Chelsea, City, Arsenal, United e Liverpool: quindi nessun cambiamento nella zona alta della graduatoria (con i Blues a +5 sui Citizens e con una gara da recuperare). Il Chelsea di Mourinho vince di misura in casa del West Ham grazie ad una rete al 22' di Hazard. Vittoria davanti ai propri tifosi, invece, per il Manchester City: la squadra di Pellegrini ha piegato 2-0 il Leicester con le reti di Silva alla fine del primo tempo e Milner sul finire di match. L'Arsenal ha conservato la terza posizione imponendosi 2-1 in casa del Qpr grazie alle reti di Giraud e Sanchez, nel finale 1-2 di Austin. Lo United, da parte sua, ha espugnato di misura il terreno del Newcastle con una rete all'89' di Young. Anche il Liverpool, con Balotelli in panchina, fa il suo dovere: 2-0 al Burnley con reti di Henderson e Sturridge.Vittoria per 3-2 del Tottenham in casa contro lo Stoke City e 2-0 dello Stoke City sull'Everton. A tenere banco però è quanto accaduto all'attaccante francese Bafetimbi Gomis, svenuto dopo pochi minuti di gioco durante Tottenham-Swansea. L'ex giocatore dell'Olympique Lione ha dovuto lasciare il campo in barella indossando una maschera d'ossigeno. "Sta bene - ha dichiarato un portavoce dello Swansea, spiegando che il centravanti non era stato ricoverato in ospedale - Siamo sempre stati consapevoli di ciò che gli è accaduto in passato. Ha superato tutte le visite mediche e i test di cardiologia con noi". Gomis infatti non è nuovo a svenimenti: durante la sua avventura al Lione ha perso per tre volte conoscenza, l'ultima volta nel corso di un allenamento. [[ge:rep-locali:repubblica:108772528]] RISULTATI 28^ GIORNATA MARTEDI' Aston Villa - West Bromwich Albion 2-1 Hull City - Sunderland 1-1 Southampton - Crystal Palace 1-0 MERCOLEDI' Manchester City - Leicester City 2-0 Newcastle - Manchester United 0-1 Queens Park Rangers - Arsenal 1-2 Stoke City - Everton 2-0 Tottenham - Swansea City 3-2 West Ham - Chelsea 0-1 Liverpool - Burnley 2-0 Argomenti calcio inglese premier league Leggi i commenti I commenti dei lettori 
