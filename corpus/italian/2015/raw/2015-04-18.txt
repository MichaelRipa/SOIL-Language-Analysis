None Leggi i commenti I commenti dei lettori 
La Juve ha davvero messo una voragine tra sè e tutte le altre, spegnendo qualsiasi speranza - o illusione - non di riaprire il discorso scudetto, ma semplicemente di tenerlo socchiuso. Una Juve che si avvia a vincere il quarto scudetto consecutivo praticamente senza avversari. Ci ha provato fino a Natale la Roma, ha regalato un piccolo brivido la Lazio, ma la classifica è lì, a dire e spiegare come è stata questa serie A, praticamente senza storia. Pensate che Allegri potrebbe conquistare anche matematicamente lo scudetto con un mese di anticipo. Un'enormità nel campionato a tre punti. Merito di una squadra che sa sempre quello che vuole, può concedersi un attimo, ma solo un attimo, di riposo per poi ripartire con entusiasmo ancora maggiore. Una squadra con alcuni campioni pazzeschi, come è ad esempio Tevez, uno che ti punisce alla prima occasione, ma anche e soprattutto uno che si specchia perfettamente nella capacità di adattamento che sta dimostrando Allegri. Pensate alle sue avversarie. Si sa che la Lazio gioca con la difesa a quattro e si concede al massimo una piccola variante a centrocampo, alzando o abbassando Mauri. Pensate alla Roma di Garcia, che non si muove dalla difesa a quattro e da un centrocampo al servizio dei due attaccanti esterni. Pensate al Napoli, al suo 4-2-3-1, in cui bisogna soltanto indovinare se toccherà a Gabbiadini o Callejon, a Martens o Insigne. La Juve no. La Juve, alla vigilia di un quarto di Champions, può interrogarsi tranquillamente se sia meglio giocare a quattro o a cinque, se sia più opportuno schiacciare il centrocampo su una linea a a tre o disegnare un rombo, con un giocatore a fare il trequartista. Se davanti, oltre a scegliere il compagno più adatto per Tevez, si può magari provare con due giocatori larghi, che all'occorrenza possono essere Coman o il ritrovato Pepe. Insomma, di molti si dice che sia un limite non conoscere la formazione base, per la Juve - invece -  sapersi adattare con la stessa brillantezza e con la stessa forza alle varie esigenze è un segno di forza notevolissima. Il grande merito di Allegri, uno che sa insegnare calcio, sa inventare calcio, accendendo anche la curiosità dei suoi tanti campioni. Non c'è una sola Juve. Ma ci sono tante, e formidabili, squadre in maglia bianconera. Almeno tre volte Juve, come i fronti in cui si batte questo gruppo fantastico. Argomenti tackle 
TORINO – Se c’erano ancora dubbi su quale fosse attualmente la squadra più forte in Italia, sono definitivamente fugati. La Juventus archivia il passo falso di Parma come un episodio e batte 2-0 la Lazio che veniva da otto vittorie consecutive e da prestazioni esaltanti. Un successo da squadra cinica, quello bianconero. I campioni d’Italia dimostrano una solidità granitica in difesa e colpiscono i laziali con Tevez e Bonucci grazie a due evidenti svarioni difensivi. Sono 15 adesso i punti di vantaggio in classifica dei piemontesi sulla Lazio, 16 quelli sulla Roma, domenica impegnata all’Olimpico contro l’Atalanta. TANTO PRESSING – Nonostante l’imminente impegno di Champions contro il Monaco, Allegri non fa turnover, se non molto parziale, e schiera un 3-5-2 con Matri e Tevez in attacco. Difesa a tre con Barzagli, Bonucci e Chiellini. Padoin ed Evra fanno gli esterni, al centro Vidal, Pirlo e Marchisio. Più problemi di formazione per Pioli, privo degli squalificati Cavanda e Novaretti e di tanti infortunati tra i quali De Vrij e Parolo, giusto per fare due nomi importanti. Recupera invece Marchetti. 4-3-3 per il tecnico biancoceleste che sceglie Felipe Anderson, Klose e Mauri per l’attacco. In difesa ci sono Cana e Braafheid. In regia Biglia con Cataldi e Lulic ai lati. La Lazio inizia bene con un pressing molto alto che non fa ragionare la Juventus. Dopo una manciata di minuti Mauri viene pescato in area da Klose, ma rimedia Chiellini. I bianconeri si vedono per la prima volta in avanti con un tiro da lontano di Marchisio che Marchetti neutralizza. Intanto anche i padroni di casa alzano il pressing e il risultato è un match giocato in un fazzoletto. PRIMA PALLA DI TEVEZ E GOL – Tevez non tocca palla ma quando lo fa è decisivo. Minuto 17: lancio lungo, Vidal di testa anticipa Biglia che è fasciato alla testa dopo un infortunio e per questo forse intimidito dal contrasto aereo. Il pallone sfila verso Tevez che si presenta solo in area e con un diagonale rasoterra di sinistro porta in vantaggio i campioni d’Italia. La Lazio prova a reagire, ma i padroni di casa, forti dell’1-0, giocano più sciolti in difesa e chiudono ogni varco. Comunque al 25’ Klose ha la giusta palla-gol: lancio in area, respinge Chiellini, lì c’è il tedesco che cerca lo spazio per il tiro ma Bonucci chiude in angolo e salva i suoi. RADDOPPIA BONUCCI – Al 28’ la Juventus raddoppia. C’è una grande aggressione laziale nella metà campo piemontese, ma Pirlo serve Bonucci che parte in contropiede. Gli attaccanti bianconeri si allargano alla perfezione, Cana e Mauricio non chiudono e il difensore centrale arriva indisturbato al limite dell’area ospite e realizza con il destro. Sul 2-0 la Juventus prende ancora più fiducia e concede alla Lazio solo tiri da lontano con Cataldi spesso protagonista, ma senza mai avere la mira giusta. Ci sono 4’ di recupero e la Juve va vicina al tris: traversone dalla destra di Padoin e colpo di testa di Evra. Di nulla sul fondo. Allo scadere punizione di Pirlo, ma facile parata di Marchetti. [[ge:rep-locali:repubblica:112300339]] GRANITICA JUVENTUS – A inizio ripresa Pioli inserisce Candreva al posto di Braafheid, portando la squadra al 4-2-3-1 con Klose punta unica. Gli ospiti giocano bene anche nel secondo tempo, ma non impensieriscono davvero mai Gigi Buffon che è protetto da una difesa di granito. Allegri dopo un quarto d’ora leva dal campo Matri per far entrare Morata con l’obiettivo di allentare la pressione biancoceleste. Al 17’ Vidal, il migliore in campo insieme a Bonucci e Tevez, ci prova dal limite con un destro a giro: sul fondo. Dall’altra parte potente punizione di Candreva ma Buffon alza la sfera in angolo. Pioli si gioca anche la carta Keita al posto di Mauri, stasera mai in partita. E’ però Biglia a scaldare i guantoni a Buffon al 24’ con un siluro dalla distanza. ESPULSO CATALDI – Alla mezz’ora Morata fa venire i brividi alla difesa della Lazio quando salta secco Cana, va sul fondo ma poi non trova un compagno in area. La partita si chiude male per i capitolini. Al 43’ infatti Cataldi stende da dietro Tevez e rimedia un cartellino rosso diretto da Rizzoli. Decisione giusta, ma nel primo tempo andava punita un’entrata altrettanto molto pericolosa di Marchisio. Nei minuti di recupero si vede finalmente un tiro biancoceleste e lo effettua Felipe Anderson, stasera spesso fuori dalla manovra delle squadra di Pioli. Buffon in due tempi nega al brasiliano la rete. Con lo scudetto praticamente vinto, la Juventus può adesso pensare serena al quarto di ritorno di Champions contro il Monaco, in programma mercoledì prossimo. Obiettivo: entrare a fare parte delle 4 migliori squadre d’Europa. Juventus-Lazio 2-0 (2-0). Juventus (3-5-2): Buffon 6, Barzagli 6,5, Bonucci 7, Chiellini 6,5, Padoin 6,5, Vidal 7 (39′ st Sturaro sv), Pirlo 6,5 (27′ st Pereyra 6), Marchisio 6,5, Evra 6,5, Tevez 7, Matri 5,5 (13′ st Morata 6). (30 Storari 34 Rubinho 7 Pepe 11 Coman 14 Llorente 17 De Ceglie 26 Lichtsteiner 39 Marrone). All.: Allegri 7. Lazio (4-3-3): Marchetti 6, Basta 5,5, Cana 5, Mauricio 5, Braafhied 5,5 (1′ st Candreva 6), Cataldi 5, Biglia 5, Lulic 6, Felipe Anderson 5,5, Klose 5,5 (47′ st Ledesma sv), Mauri 5 (21′ st Keita 5,5) (1 Berisha 77 Strakosha 2 Ciani 10 Ederson 17 Pereirinha 23 Onazi 34 Perea). All.: Pioli 6. Arbitro : Rizzoli. Reti : nel pt 17′ Tevez, 28′ Bonucci. Angoli : 9-2 per la Lazio. Recupero : 4′ e 4′. Espulso : 44′ st Cataldi per gioco scorretto. Ammoniti : Evra, Marchisio, Mauricio, Lulic e Cana per gioco scorretto, Candreva per proteste, Chiellini per comportamento non regolamentare. Spettatori 39.785 (ospiti 869), incasso 1.740.672. Argomenti ss lazio serie a juventus fc Leggi i commenti I commenti dei lettori 
VENEZIA – Un successo che vale un posto tra le prime quattro nei play-off. E’ quello che conquista l’Umana Reyer Venezia, aggiudicandosi per 90-80 l’anticipo della 27esima giornata di Serie A di pallacanestro e interrompe la corsa di Trento, reduce da sei affermazioni nelle ultime sette partite. A risultare determinante, nell’economia della partita con la Dolomiti Energia, l’avvio sprint dei padroni di casa, avanti dal primo al quarantesimo dopo essere volati a +19 (29-10) dopo soli otto minuti. TRENTO COSTRETTA SEMPRE AD INSEGUIRE – Sono la velocità, la precisione al tiro e la difesa le armi che permettono alla formazione di Recalcati di non subire l’iniziale netto predominio ospite nei rimbalzi, in particolare in quelli offensivi (ben 9 nel solo primo quarto). Con la zona 3-2, Buscaglia riesce nel secondo quarto a limitare meglio l’attacco veneziano e lima punto su punto, arrivando a -6 (46-40) al 17′. Ma Trento non riesce mai ad avvicinarsi più di tanto nel punteggio, pur mettendo in campo, ad inizio ripresa, un supplemento di aggressività. Il vantaggio veneziano si attesta infatti quasi sempre sulla doppia cifra e solo all’inizio dell’ultimo quarto la Dolomiti Energia riesce a tornare fino al -7 (72-65 al 31′). VIGGIANO E GOSS 21 PUNTI, STONE IN ‘DOPPIA DOPPIA’ – Anche in questa occasione, costruendo proprio sui rimbalzi offensivi (11 negli ultimi 10′) la propria supremazia, l’Umana Reyer riesce però a riprendere l’inerzia, contenendo il capocannoniere del campionato Mitchell e un buon Owens. Tra le fila veneziane, invece, da segnalare le prove di Viggiano, mvp, e Goss, con Stone in ‘doppia doppia’ (10 punti e 11 rimbalzi), anche se tutti i giocatori mandati sul parquet riescono a dare il loro contributo portando un prezioso mattoncino alla causa dei lagunari, che sono secondi da soli con 40 punti aspettando il risultato dell’incontro di Reggio Emilia a Pistoia.  Trento rimane al quinto posto a quota 32. VENEZIA – TRENTO 90-80 (32-20; 53-42; 72-60) VENEZIA: Stone 10, Peric 9, Goss 21, Jackson 4, Visconti, Ruzzier, Ress 9, Ortner 7, Nelson 4, Viggiano 21, Ceron ne, Dulkys 5. All. Recalcati. TRENTO: Mitchell 27, Sanders 11, Pascolo ne, Grant 8, Forray 3, Flaccadori 3, Owens 19, Baldi Rossi, Armwood 4, Spanghero 5. All. Buscaglia ARBITRI: Sahin, Seghetti, Morelli. NOTE – Tiri da 2: Umana Reyer 18/32; Dolomiti Energia 21/49. Tiri da 3: Umana Reyer 11/33; Dolomiti Energia 8/25. Tiri Liberi: Umana Reyer 21/26; Dolomiti Energia 14/19. Rimbalzi: Umana Reyer 44; Dolomiti Energia 42. Fallo tecnico alla panchina di Venezia al 21″ del 4/4. Falli: Umana Reyer 20; Dolomiti Energia 19. Spettatori: 3.343. Argomenti basket basket serie a venezia basket trento basket Leggi i commenti I commenti dei lettori 
TORINO – Stefano Pioli, tecnico della Lazio, ha spiegato la sconfitta della sua squadra a Torino contro la Juventus per 2-0. “LA SQUADRA HA DATO TUTTO” – “Pressione sicuramente no, stavamo bene, abbiamo provato a fare la partita, poi di errori ne abbiamo fatti come nella altre otto partite ma nelle altre gare non avevamo incontrato la Juventus – ha detto il tecnico laziale -. Abbiamo proposto, abbiamo avuto personalità e abbiamo dimostrato di voler fare la partita, abbiamo sbagliato, però la squadra ha dato tutto”. “LORO NON HANNO FATTO ERRORI” – Pioli resta soddisfatto per quello che ha visto: “Fino a centrocampo abbiamo mosso bene la palla ma abbiamo incontrato la Juventus – ha aggiunto -. Abbiamo tirato tanto quanto la Juventus, ma loro non hanno commesso errori. Gli errori ci sono stati sui gol e loro ne hanno approfittato da grande squadra quale sono. Io sono soddisfatto della personalità e dello spirito che la squadra ha messo in campo”. [[ge:rep-locali:repubblica:112300339]] “VOLEVO PIU’ PRESENZA IN MEZZO AL CAMPO” – Sulla scelta di tenere Candreva out, Pioli ha aggiunto: “Volevamo giocatori più portati a giocare centralmente, avevo bisogno di più presenza in quella zona del campo e cercare di portare più superiorità numerica. E poi una scelta dettata dalle assenze. L’interpretazione della gara è stata giusta, con più attenzione si potevano evitare quelle due occasioni che hanno vanificato una buona prestazione generale”. Sulla tattica, poi Pioli ha spiegato: “Volevamo dare ampiezza con i terzini e i centrali di centrocampo. Abbiamo creato situazioni pericolose. La nostra fase difensiva era importante non concedere il 2 contro 2 dietro conoscendo la pericolosità di Tevez”. E sulla prestazione di Felipe Anderson ha detto: “E’ un ragazzo che solo quest’anno sta giocando con continuità nel campionato italiano. Bisogna dargli il giusto tempo e sicuramente crescerà”. CANA: “CONTRO JUVE GLI ERRORI LI PAGHI” – Lorik Cana ha spiegato cos’è successo stasera a Torino: “Noi abbiamo giocato come negli ultimi mesi, con la giusta mentalità poi contro squadre come la Juve due errori così li paghi”, ha spiegato il giocatore albanese. Sui due gol e sugli errori difensivi, ha aggiunto: “Quest’anno il mister ha dato un’altra mentalità anche nel modo di difendere. Qui sbagli una volta e vieni punito. Sul secondo gol è mancata la comunicazione”. Per Cana è già ora di voltare pagina: “Ci aspetta un periodo con le partite più importanti e difficili. Non faremo nessun calcolo, più ne vinceremo e più saremo in condizione per gestire le ultime. Abbiamo una squadra che si diverte e dalla prossima proveremo a tornare a vincere subito”. Argomenti ss lazio serie a stefano pioli Leggi i commenti I commenti dei lettori 
TORINO – “Sono contento per quello che hanno fatto i ragazzi, non solo stasera ma per quello che stanno facendo in quest’annata. Mercoledì con una grande prestazione arriveremo alla semifinale di Champions, stiamo facendo un grande campionato e siamo in finale di Coppa Italia”. Sono parole di Massimiliano Allegri che ha così commentato la vittoria della Juventus, 2-0 contro la Lazio . “LAZIO STRAORDINARIA” – Sugli avversari ha poi aggiunto: “La Lazio fisicamente stava meglio di noi avendo giocato meno partite di noi e in questa fase ella stagione conta. Non abbiamo fatto tirare in porta gli avversari, abbiamo sfruttato le occasioni, sono molto contento”. Allegri ha proseguito: “La Lazio aveva vinto le ultime 8 partite, segnando 19 gol e subendone solo 2. Sta facendo un campionato straordinario. Noi abbiamo abbassato la quota scudetto della Lazio e ci siamo avvicinato alla nostra quota campionato, minimo bisognerà vincere altre due partite e fare con qualche pareggio”. “TEVEZ? NORMALE AVERE NOSTALGIA” – Sulle voci che vorrebbero Tevez via dalla Juventus a fine stagione, Allegri non ha espresso giudizi: “Sentire nostalgia di casa credo sia una cosa normale. La sento io che sono solo a tre ore da Livorno, figuriamoci lui. Noi ora dobbiamo pensare solo a campionato, Champions e Coppa Italia, e credo che Tevez lo stia dimostrando nel migliore dei modi”. “MIGLIORARE IN VISTA DEL MONACO” – Infine uno sguardo a mercoledì e alla Champions: “Domani incominceremo a pensare a mercoledì, non ho ancora deciso la disposizione che utilizzerò. Nel secondo tempo stasera la squadra a tratti ha fatto delle buone cose, anche se a volte abbiamo affrettato. Bisogna migliorare perché mercoledì bisognerà giocare meglio sul piano tecnico. Non sarà differente dalla partita dell’andata”. [[ge:rep-locali:repubblica:112300339]] TEVEZ: "INGIUSTO DIRE CHE VADO VIA" - La sua esultanza, che ha ricordato una presa in giro fatta ai tifosi del River dopo un Clasico di Libertadores contro il Boca, ha fatto viaggiare i pensieri su Carlos Tevez, che però precisa: "L'esultanza come quando ero al Boca? Io penso solo alla Juve. Si sta parlando troppo, io ora voglio giocare con la Juve. Siamo in un momento straordinario, non è giusto dire che vado via. Quando deciderò di andare via i primi a saperlo saranno i tifosi", ha aggiunto l'Apache. Infine sulla gara di mercoledì contro il Monaco, Tevez ha detto: "Servirà una grande Juve. Nell'andata abbiamo visto che non è facile giocare contro di loro". BONUCCI: “SCUDETTO? BISOGNA PEDALARE” – “Quando ho preso palla da Pirlo, ho visto il movimento degli attaccanti e ho cercato di chiudere centralmente. Inizialmente avevo pensato al passaggio per Matri, poi ho visto lo spazio e ho cercato di angolare la conclusione il più possibile”. Così Leonardo Bonucci ai microfoni di Sky Sport dopo la vittoria contro la Lazio. Per lo scudetto, però, non ci si sbilancia: “Finché la matematica non ci dice che siamo campioni d’Italia dobbiamo continuare a pedalare – ha aggiunto Bonucci -. Stasera era fondamentale vincere questa partita e credo si sia vista questa voglia. Stasera s’è vista una grande Juventus, soprattutto dal punto di vista mentale”. Sull’esultanza dopo il 2-0 Bonucci ha spiegato: “E’ stata la solita, per i miei amici. Tra l’altro uno è anche laziale e stasera mi aspetta fuori”, ha concluso ridendo. VIDAL: “MANCANO 3 VITTORIE AL TRICOLORE” – “Una Juve perfetta, ha giocato una partita incredibile contro una squadra fortissima. E’ una vittoria importante ma manca ancora un po’ per vincere il quarto scudetto”. Lo ha detto ai microfoni di Sky Sport di Arturo Vidal subito dopo la partita. “Se vinciamo tre partite di fila possiamo dire di essere campioni”, ha detto il cileno che poi sulla sua condizione ha aggiunto: “Mi sento bene, mi sento al 100% e adesso cominciano partite importantissime per noi. Penso a essere all’altezza e a giocare al massimo”. Infine un pensiero alla gara di mercoledì in Champions: “La Juve giocherà al 100%”, ha concluso Vidal. MAROTTA: “PAROLE AZZARDATE SU TEVEZ” – “Il presidente del Boca secondo me ha fatto delle dichiarazioni molto azzardate, per due motivi: primo perché deve rispettare quelle che sono le volontà della società che detiene i diritti sportivi; poi deve approfondire quella che è la volontà del calciatore e Tevez non ha mai manifestato a noi la volontà e la voglia di andarsene”. L’amministratore delegato della Juventus, Beppe Marotta commenta così, ai microfoni di Sky le parole del numero uno del club argentino, che ha annunciato un probabile ritorno di Tevez alla ‘Bombonera’ nella prossima estate: “Certo, un giocatore della sua età che ha girato in diverse società può sentire nostalgia di casa, ma questo non significa assolutamente abbandonare la Juventus prima del suo termine naturale che è il 2016″, conclude l’ad bianconero nel pre-partita di Juventus-Lazio. Argomenti juventus fc Leggi i commenti I commenti dei lettori 
None Leggi i commenti I commenti dei lettori 
Festa grande per il Napoli Calcio a 5. Gli azzurri hanno battuto 4-3 in trasferta il Kaos Ferrara guadagnando così la permanenza in serie A1, senza passare per i playout. Una salvezza diretta che ha il sapore dell'impresa, considerata la fallimentare prima parte di campionato, dove la squadra aveva racimolato solo tre punti. Gli uomini di mister Ivan Oranges hanno saputo però invertire la rotta, conquistandone ben 16 nel girone di ritorno: uno dei migliori ruolini di marcia della massima serie. "Dedichiamo la salvezza a tutta la società e a questi ragazzi che si sono messi in gioco e non hanno mai mollato  - ha dichiarato un raggiante Oranges al termine della gara - saremo di nuovo in serie A e l'abbiamo meritato". Soddisfazione anche nelle parole del capitano Vincenzo Botta: "Numeri alla mano siamo state tra le prime squadre nel girone di ritorno. Nessuno credeva nella salvezza diretta, tranne noi che con il lavoro sul campo ce la siamo guadagnata, contando solo ed esclusivamente sulle nostre forze. Sono orgoglioso di essere il capitano, napoletano, di un gruppo eccezionale". 
