In un calcio travolto dalle polemiche, oscurato da tutto ciò che succede fuori dal campo, è ancora più accecante ciò che riesce a fare uno dei grandi protagonisti del campionato, Dybala: più di un grande fantasista e più di un grande goleador. Un giocatore completo a dispetto della giovanissima età, uno che sa sempre dove andare a prendersi il pallone, uno che sa sempre come giocare il pallone, uno che sa sempre dove indirizzare il pallone. Un progetto di fenomeno che Zamparini ha voluto a Palermo, pagandolo una bella cifra per la sua tenerissima età, segno che nel calcio bisogna avere fiuto e ci sono presidenti che capiscono di pallone, sanno dove e come fioriscono i campioni. Peccato che, come ha detto in settimana lo stesso Zamparini, siano poche le speranze del Palermo di poterlo trattenere, perché di fronte a giocatori così si muovono interessi fortissimi, le sirene sono tante e il rischio di vederlo andar via sono tante, tantissime. Certo, l'augurio sarebbe quello di ammirarlo anche l'anno prossimo con la maglia del Palermo, perché Zamparini andrebbe premiato per il suo intuito e per aver saputo investire su un ragazzo che è diventato campione, sicuramente grazie alle sue doti, ma anche all'affetto di un ambiente che lo ha aiutato a crescere. Ma se non fosse possibile trattenerlo a Palermo, e lo stesso Palermo avesse comunque la possibilità di patrimonializzare la sua cessione, il secondo augurio sarebbe quello di vederlo ancora nel campionato italiano. Sarebbe un peccato per il nostro palcoscenico perdere così, in un lampo accecante e troppo breve, un giocatore che fa divertire ma è anche concreto e attento a non sprecare un pallone. Se insomma il Palermo dovesse davvero cederlo, sarebbe bello immaginare Dybala come il grande investimento di una società italiana, la Juve ad esempio che cerca un giocatore così, per crescere ancora in Europa, in Champions League. La Juve, già. Sarebbe probabilmente la sua destinazione ideale per migliorare ancora. Un attaccante perfetto per Allegri, uno che potrebbe benissimo convivere con Tevez per poi diventare tra un anno il suo degno e formidabile erede. Dybala alla Juve: a pensarci bene, potrebbe non essere solo un'ipotesi. Ma un modo forse per accontentare tutti. Dal giocatore ai tifosi juventini e a tutti quelli che ammirano chi sa interpretare il calcio con classe e divertimento. Il calcio che ci piace. Argomenti tackle 
None Leggi i commenti I commenti dei lettori 
PALERMO – Rafa Benitez non può nascondere il peso dell’errore di Rafael sul gol di Lazaar, episodio che ha spianato la strada al successo del Palermo contro il Napoli . “Abbiamo subito un gol che nessuno si aspettava e questo ha cambiato tutto – ammette l’allenatore azzurro nel post-gara del Barbera – Abbiamo fatto tanto possesso e poi un altro errore e preso un altro gol, poi il terzo uguale. Gli errori che abbiamo fatto hanno condizionato tutta la partita, anche perché avevamo il controllo al 100%. Loro hanno fatto una buona partita, ma noi gli abbiamo lasciato tanto spazio”. “RAFAEL? PUÒ CAPITARE DI SBAGLIARE” – Sul banco degli imputati, ovviamente, c’è il portiere Rafael, ma Benitez difende il suo estremo difensore: “Si tratta di un ragazzo che sta lavorando benissimo – è l’opinione del tecnico spagnolo – può capitare di sbagliare. Se abbiamo vinto sei partite di fila è merito di tutti, quindi bisogna dare ancora fiducia a tutta la squadra”. [[ge:rep-locali:repubblica:107343601]] JORGINHO: “ERRORI DA NON RIPETERE PIÙ” – Anche Jorginho parla del peso del gol di Lazaar, che ha tagliato le gambe al Napoli: “Avevamo il controllo della gara all’inizio, poi dopo il primo gol forse abbiamo subito il contraccolpo – dice il centrocampista italo-brasiliano – Il secondo gol è arrivato su un mio errore, perché dovevo fermare la ripartenza ed abbiamo perso le misure, siamo andati allo sbaraglio perdendo compattezza. Mancava ancora tanto da giocare, dovevamo rimanere compatti. Il secondo posto? Noi guardiamo alla prossima partita e agli errori che non dobbiamo più ripetere”. Argomenti ssc napoli serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BEAVER CREEK - La regina incontrastata dello slalom speciale è Mikaela Shiffrin.La statunitense ha vinto il titolo iridato ai Mondiali di Vail/Beaver Creek, in 1.38.48. Una vittoria che conferma l'oro vinto due anni fa, non ancora diciottenne, ai Mondiali di Schladming e quello dell'anno scorso all'Olimpiade di Sochi. Argento alla svedese Frida Hansdotter e bronzo alla ceca Sarka Strachova. Per quest'ultima, 30 anni, è la quinta medaglia in un grande evento e sempre in slalom, dopo la complicata operazione di tre anni fa di un tumore al cervello. Per l'Italia la conferma di enormi difficoltà in questa disciplina: Chiara Costazza, la migliore azzurra,  ha chiuso 16/a, in 1.41.91. Per le donne il Mondiale è finito qui. Ora c'è il ritorno in Europa e si riparte con la Coppa del mondo. L'appuntamento, sabato e domenica prossimi, è a Maribor, in Slovenia, con slalom gigante e slalom speciale. I Mondiali si chiudono invece domani con lo slalom speciale uomini: prima manche alle  18,15 e 2/a alle 22,15, orari italiani. Argomenti mondiali sci vail 2015 Leggi i commenti I commenti dei lettori 
None Leggi i commenti I commenti dei lettori 
TRENTO – Ha ancora voglia di continuare a stupire la matricola terribile. Non è in crisi Trento, che dopo quattro battute d'arresto consecutive che avevano fatto scattare il campanello d'allarme riparte di slancio dominando Brindisi nell'anticipo della 19esima giornata del massimo campionato di pallacanestro (quarta del girone di ritorno): finisce 95-83 una gara praticamente a senso unico, in cui Pullen e compagni, tranne che in tre minuti del terzo periodo, non hanno mai dato l'impressione di poter rientrare in partita dopo l'avvio travolgente dei padroni di casa. I quali, grazie a quest'affermazione, salgono a 20 punti in classifica, appena due in meno della compagine pugliese che occupa la quinta posizione. Insomma la Dolomiti Energia, vera sorpresa di questa stagione, arriva carica alla Final Eight di Coppa Italia, in programma da venerdì 20 a domenica 22 a Desio. Non altrettanto può dirsi per la squadra di Bucchi, che compie un passo indietro rispetto alla prestazione fornita nel turno precedente contro Sassari. GUARDA IL VIDEO TRAVOLGENTE AVVIO DI TRENTO - Il monologo iniziale fa capire che non sono affatto in crisi le Aquile, in poco più di cinque minuti capaci di volare sul 12-4, con gli avversari costretti a subire pressing e atletismo dei locali. Neppure il time-out chiesto dal coach dell'Enel cambia il trend, con Trento che arriva fino a 20-6, per poi chiudere il primo quarto sul 27-13 in suo favore. Gli uomini di Buscaglia ipotecano il successo nel secondo periodo, davvero da incubo per gli avversari: zero canestri in tre minuti, uno solo punto nei primi quattro e Trento può andarsene (36-14), arrivando addirittura a +25 (49-24). La reazione pugliese è poca cosa e si va all'intervallo lungo sul 55-31. SUSSULTO BRINDISI NEL 3° TEMPO, MA DURA POCO  - Copione che non cambia al rientro dagli spogliatoi, così Dolomiti Energia Trento raggiunge + 26 (63-37). Negli ultimi tre minuti del tempino Brindisi ha l'unico sussulto del match. Bucchi inserisce David Cournooh per il peggior Denmon della stagione e l'Enel fa valere il suo enorme bagaglio tecnico. Turner e Pullen prendono le misure al canestro trentino e i biancazzurri recuperano da -25 (71-46) a -12 (73-61 al 30′). Una sensazione, quella di poter rientrare in partita, che dura poco però. Il quarto conclusivo comincia con un altro black out pugliese (per cinque minuti il punteggio degli ospiti resta inchiodato a 61) che fa svanire qualsiasi speranza di rimonta. Non bastano a Brindisi i 28 punti di Turner, ben supportato dai 20 di Pullen, mentre a prendere per mano i padroni di casa è Tony Mitchell, autore di 29 punti (in doppia cifra anche altri suoi quattro compagni), una risposta sul campo a chi parlava già di involuzione del capocannoniere del campionato. TRENTO  -  BRINDISI 95-83 (27-13, 55-31, 73-61) Dolomiti Trento: Forray 3, Grant 5, Mitchell 29, Pascolo 19, Owens 10, Sanders 10, Spanghero 10, Baldi Rossi 6, Armwood 3, Flaccadori. All.: Buscaglia. Enel Brindisi : Pullen 20, Harper, James 13, Bulleri, Cournooh, Denmon 6, Zerini, Turner 28, Mays 5, Eric 11. All.: Bucchi. Arbitri : Lanzarini, Vicino e Ranaudo. Note - Tiri liberi: Trento 11/19 , Brindisi 11/16. Tiri da tre punti: Trento 8/22, Brindisi 12/27. Rimbalzi: Trento 33, Brindisi 36. Uscito per cinque falli: James. Spettatori: 3.040. Argomenti trento basket brindisi basket serie a Leggi i commenti I commenti dei lettori 
