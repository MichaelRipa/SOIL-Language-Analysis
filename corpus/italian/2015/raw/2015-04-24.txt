L’ ex scafo olimpico del 5.5 metri fa spettacolo in quel di Torbole, sul Garda Trentino. Le barche delle Bahamas dominano DAY 3 Giornata finale per la prestigiosa "Alpen Cup" della classe 5.5 Metre, gloriosa imbarcazione olimpica fino ai Giochi  del 1968 ad Acapulco (Messico). Alla fine si confermano primi gli equipaggi delle Bahamas. La vittoria è andata allo skipper Mark Holowesko, personaggio di spicco dello sport dell'isola dei Caraibi, grande appassionato di ciclismo e nella vela presente alle Olimpiadi di Atlanta del 1996. In classifica precede  Gavin McKinney, altro skipper dello Yacht Club di Nassau. Terzo è l'olandese Jan Arende, quarto Waimer Hannes che difendeva i colori dello Yacht Club di Dubai, quinto lo svizzero Rold Kellengerger della Società Nautica di Ginevra, il prestigioso Club di "Alinghi". Il Garda Trentino ha offerto tre belle giornata primaverili sempre con brezze forti o medie. La regata è l’ennesimo evento internazionale promosso dal Cirolo Vela Torbole, sodalizio guidato dal vulcanico presidente Gian Franco Tonelli. La regata del "5.5 Metre" rappresentava di fatto un vero e proprio Campionato Mondiale di Primavera. I partner per la stagione 2015 del Circolo Vela Torbole sono: Bmw Yacht Sport, Cassa Rurale Alto Garda, Itas, Marine Pool, Trentodoc, Trentingrana, Consorzio Melinda, WD 40, oltre agli enti e società di promozione turistica come Trentino spa e Ingarda. Nell’occasione è stato realizzato un speciale video per i canali sportivi di Eurosport e di Fox Sport Usa. DAY 2 Torbole (Trento) – Seconda giornata per la Alpen Cup della classe 5.5 Metre, gloriosa classe olimpica fino ai Giochi del 1968 ad Acapulco (Messico). Grande performance  per le Bahamas che vedono due equipaggi dello Yacht Club di Nassau conquistare le prime due posizioni provvisorie della classifica generale. Primo è lo skipper Mark Holowesko, secondo Gavin McKinney, terzo lo svizzero Rold Kellengerger della Società Nautica di Ginevra, il prestigioso Club svizzero di Alinghi, poi trovano posto le barche di Dubai e dell'Olanda. Il Garda Trentino ha offerto nuovamente una bellissima giornata di primavera con una brezza discreta. La regata è l’ennesimo evento internazionale promosso dal Cirolo Vela Torbole, sodalizio guidato dal vulcanico presidente Gian Franco Tonelli. La regata del 5.5 Metre proseguirà anche domani . I partner per la stagione 2015 del Club Trentino sono: Bmw Yacht Sport, Cassa Rurale Alto Garda, Itas, Marine Pool, Trentodoc, Trentingrana, Consorzio Melinda, WD 40, oltre agli enti e società di promozione turistica come Trentino spa e Ingarda. Nell’occasione verrà realizzato un speciale video per i canali sportivi della Rai Sport ed Eurosport. DAY 1 Prima giornata per la Alpen Cup della classe 5.5 Metre, gloriosa classe olimpica, che vanta flotte alle Bahamas, sui laghi svizzeri, in particolare alla Società Nautica di Ginevra, e ora anche a Dubai. La classifica dopo le prime 3 regate è guidata dallo svizzero Rold Kellengerger con due primi ed un secondo posto. La seconda posizione provvisoria è di Gavin McKinney che arriva da Nassau, Bahamas, terzo il tedesco Waimer Hannes del Dubai Offhsore Sailing. Il Garda trentino ha offerto una condizione ideale tra i 15-18 nodi. La regata è l’ennesimo evento internazionale promosso dal Cirolo Vela Torbole, Club guidato dal vulcani presidente Gian Franco Tonelli. La regata del 5.5 Metre proseguirà nelle prossime due giornate. Leggi i commenti I commenti dei lettori 
Nasce il TAT - Trofeo Arcipelago Toscano 2015, la vela d'altura si arricchisce di un evento di risonanza internazionale. Completerà un mini circuito che inizia con La Lunga Bolina e termina con la 151 Miglia Il Circolo Canottieri Aniene è un antico e prestigioso sodalizio (il presidente Giovanni Malagò è anche a capo del CONI), con una predilezione per le scelte vincenti. Generalmente quello che tocca, funziona. Siano atleti, discipline (per lo più olimpiche), idee. E da quando è impegnato nella vela, l'Aniene conferma questo trend, con un tasso di crescita e un investimento in mezzi e risorse che coinvolge giovani, atleti delle classi olimpiche, monotipi, e vela d'altura. L'ultima trovata riguarda la vela offshore, in grande crescita, e sembra destinata a un altro successo. Di più: l'idea di un circuito con due regate su tre "a guida" Aniene, pone il club romano in una veste di guida del settore. QUEI SEI CIRCOLI MESSI INSIEME Nasce dall'idea di sei circoli che organizzano le loro regate offshore nel Tirreno, il Trofeo Arcipelago Toscano 2015, evento creato per gli armatori regatanti che fanno del tirreno centrale un punto di riferimento per concedersi delle giornate di competizione in uno scenario di altissimo livello tecnico e paesaggistico. Grazie alla collaborazione tra il Circolo Canottieri Aniene - 1892 , il Circolo Nautico e della Vela Argentario , il Circolo Velico e Canottieri S.Stefano , lo Yacht Club Livorno, lo Yacht Club Punta Ala e lo Yacht Club Repubblica Marinara di Pisa, prende vita il 1° Trofeo Arcipelago Toscano 2015, articolato sulle prestigiose prove organizzate con rating IRC e ORC International Club, delle rispettive regate offshore , che assegnerà il titolo di Vincitore del Trofeo 2015. L'evento è dedicato alle imbarcazioni monoscafo cabinate in regola con la vigente Legge che disciplina la Navigazione da Diporto, con LOA minima di mt 9,00 e massima di mt 18,30, con libero utilizzo di Atleti Qualificati. Il Trofeo raggruppa un totale di prove che rappresentano gli eventi clou in Tirreno e che prenderà il via con la prima prova legata a La Lunga Bolina ( 24/26 aprile ) organizzato dal Circolo Canottieri Aniene con le sue 140 miglia da Riva di Traiano alle Formiche di Grosseto, passando per Giannutri, l' Isola del Giglio, Montecristo, Argentario e ritorno a Riva di Traiano . Il secondo evento nel calendario del trofeo sarà Regina dei Paesi Bassi ( 9/10 maggio ) organizzato Circolo Nautico e della Vela Argentario, con un percorso di 68 miglia da Porto Ercole a Talamone , Formiche di Grosseto , Isola del Giglio, Isola di Giannutri e PortoStefano. Terzo evento, la Silver Race ( 15/16 maggio ) organizzato dal Circolo Velico e Canottieri Porto S.Stefano, di 90 miglia da Porto S.Stefano alle Formiche di Grosseto , Isola d' Elba e Marina di Pisa . Quarto evento, la 151 Miglia ( 30 maggio/1 giugno ) organizzata dallo Yacht Club Punta Ala e lo Yacht Club Repubblica Marinara di Pisa. 151 miglia da Livorno a Marina di Pisa , Giraglia, Isola d'Elba, Formiche di Grosseto , Isola dello Sparviero e Punta Ala . Leggi i commenti I commenti dei lettori 
Procede a passo spedito il progetto Fori Imperiali del Campidoglio. Dopo l'esordio - tre giorni fa - dell'illuminazione notturna della via da parte del premio Oscar Vittorio Storaro , in serata è stato inaugurato lo spettacolo di luci e narrazione storica di Piero Angela e Paco Lanciano al Foro di Cesare e sono state svelate due colonne del Tempio della Pace rimesse in piedi con la tecnica dell'anastilosi. "L'avevo detto all'inizio del mio mandato: questa parte della città deve diventare da luogo di traffico caotico una passeggiata all'interno della storia - rivendica il sindaco di Roma Ignazio Marino - ed è quello che stiamo realizzando". [[ge:rep-locali:rep-roma:112779302]] A mostrare ai cittadini e alla stampa le prime due colonne in granito rosa di Assuan del quadriportico che circondava il Tempio della Pace è stato proprio Marino: ad oggi sono visibili ancora dietro le impalcatura, entro il 28 giugno si prevede di sollevarne altre cinque. "Una volta che le colonne saranno tutte rialzate potremo anche riattivare i giardini che erano una sorta di ingresso al Tempio - ha spiegato il sindaco -. Abbiamo trovato delle tegole che erano la copertura del tempio e anche quelle tegole saranno rimontate per uno spazio di cinque metri quadrati, così faranno l'idea di come il Tempio era effettivamente coperto 1.600 anni fa". [[ge:rep-locali:rep-roma:112779302]] Rispondendo a chi lo interpellava sulla possibilità di tenere una lunga sfilata di moda in via dei Fori Imperiali, il sindaco ha ribadito: "Credo che dovremo utilizzare sempre di più i Fori come il centro della nostra città, chiudere nel tempo più breve possibile a ogni tipo di traffico questa zona, farla diventare boulevard all'interno della storia". Quindi il sindaco ha posto l'accento sulla redditività degli investimenti culturali: "Lo scorso anno abbiamo investito 800mila euro per il Foro di Cesare, ne abbiamo incassati circa 1 milione e 250mila. Con i 450mila di incasso abbiamo avuto abbastanza soldi per sviluppare il progetto del Foro di Cesare". Sia lo spettacolo al Foro di Augusto sia quello al Foro di Cesare saranno aperti al pubblico dal 25 aprile. [[ge:rep-locali:rep-roma:112815665]] Argomenti fori imperiali ignazio marino 
Tanta vela d'altura tra Riva di Traiano e Santa Marinella, con più di 80 barche impegnate nella Lunga Bolina-Trofeo DHL e nella Coastal Race-Trofeo DHL, le due regate organizzate dalla Sezione Vela del Circolo Canottieri Aniene Grande sfilata di vele lungo il litorale laziale tra Santa Marinella e il Porto Turistico di Riva di Traiano,  con la partenza, questa mattina, dei monotipi Este 24 impegnati nella prima tappa della Coastal Race-Trofeo DHL, e il successivo start, avvenuto alle quattro del pomeriggio, della Lunga Bolina-Trofeo DHL, la regata d’altura, tappa del Campionato Italiano Offshore e primo appuntamento del neonato Trofeo Arcipelago Toscano 2015, che ha coinvolto una flotta di oltre 50 imbarcazioni d’altura. Perfette le condizioni meteo di questa mattina, con un bel vento sui 14 nodi (160° la direzione) che ha accompagnato la navigazione degli Este 24 verso Porto Ercole, traguardo della prima tappa della Coastal Race-Trofeo DHL (la seconda, con partenza domenica mattina, prevede una navigazione di ritorno da Porto Ercole verso Santa Marinella), e bellissimo lo spettacolo dei piccoli ma velocissimi monotipi, che armati con i gennaker gialli griffati DHL Express Italy, il leader mondiale della logistica main sponsor della doppia regata organizzata dalla Sezione Vela del Circolo Canottieri Aniene, hanno macinato rapidamente le quasi 40 miglia della regata, tanto da giungere all’Argentario a metà pomeriggio. Primo al traguardo in questa prima tappa della Coastal Race-Trofeo DHL e vincitore quindi del Trofeo speciale "Speed of Yellow", consegnato per conto della DHL dal Sindaco di Monte Argentario, Arturo Cerulli, l’Este 24 Wasabino di Gianluca Raggi, seguito nell’ordine da RiDeCoSì di Alessandro Maria Rinaldi e Talj di Dudi Coletti. Arrivi previsti a partire dal pomeriggio di domani, invece, per le barche d’altura con certificato di stazza ORC e IRC impegnate nella Lunga Bolina-Trofeo DHL (dieci delle quali in equipaggio ridotto, formato da due persone), che alle quattro di oggi, con un vento molto leggero (6 nodi da 190°), sono partite dal Porto Turistico di Riva di Traiano per affrontare una navigazione di circa 135 miglia con passaggi a Giannutri, Giglio, Porto Santo Stefano e Formiche di Grosseto, prima dell’arrivo nuovamente a Riva di Traiano. Primo scafo a girare la boa di disimpegno, posizionata a mezzo miglio dallo start, Cippa Lippa 8 di Guido Paolo Gamucci, seguito da Durlindana III di Giancarlo Gianni e da Neo di Paolo Semeraro. La flotta della Lunga Bolina-Trofeo DHL può essere seguita sul web grazie al sistema di tracciamento di Intermatica, il Geomat Web Tracking Solution (visibile sul sito www.geomat.it ), fornito dal partner storico della manifestazione del Circolo Canottieri Aniene e di cui sono dotate tutte le barche partecipanti. INTERMATICA S.p.A. Intermatica S.p.A. è Operatore Telefonico e Service Provider per la telefonia satellitare Thuraya, Iridium, Inmarsat, Globalstar e, dal 2014, Avanti (VSAT – Banda Ka). Nata nel 1997, Intermatica offre soluzioni globali ed integrate per la telefonia fissa, mobile e satellitare. L’offerta include servizi carrier-to-carrier, realizzazione di carte telefoniche prepagate, prodotti e servizi satellitari plug & play e soluzioni satellitari integrate per i segmenti della nautica e della sicurezza. Tutte le soluzioni satellitari, sia standard che proprietarie, sono fruibili in tutto il mondo - Poli compresi: voce, dati GPRS, DSL, monitoraggio e georeferenziazione. Importanti partnership con operatori internazionali consentono ad Intermatica di offrire i servizi di comunicazione mobile sia per utilizzo personale che professionale. La disponibilità di telefoni, di terminali portatili e fissi e di sistemi per uso marittimo ed aeronautico, garantisce i servizi satellitari di Intermatica in ogni situazione di utilizzo. www.intermatica.it Leggi i commenti I commenti dei lettori 
None Leggi i commenti I commenti dei lettori 
