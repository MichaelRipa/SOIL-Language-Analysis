NEW YORK - La Libia ha chiesto al Consiglio di sicurezza delle Nazioni unite di revocare l'embargo sulle armi cui è sottoposto il Paese come prima misura per aiutare l'esercito libico a contrastare l'avanzata dell'Is.  "La Libia - ha detto davanti al Consiglio di sicurezza il ministro  degli esteri Mohamed Dayri - ha bisogno di una posizione decisiva da  parte della comunità internazionale  per aiutarci a rafforzare le nostre  capacità militari per meglio combattere contro i jihadisti e ciò implica  la revoca dell'embargo sulle armi". Il governo libico può importare  armi solo con l'approvazione di una commissione del Consiglio di  sicurezza, che sorveglia sull'applicazione dell'embargo imposto nel  2011. La Libia, ha sottolineato il ministro, non chiede "un intervento straniero", contrariamente a quanto lasciato intendere dall'Egitto dopo l'uccisione dei cristiani copti egiziani da parte di jihadisti. Sulla richiesta del governo libico, in seno al consiglio di sicurezza, secondo indiscrezioni, sono però molti i paesi che restano prudenti nel timore che nuovi arsenali possano cadere in mani sbagliate ed accentuare gli scontri sul campo. Usa, Francia, Italia, Germania e Spagna, alla vigilia, hanno sottoscritto un documento comune per una soluzione politica del conflitto. In proposito, il rapresentante dell'Onu per la crisi libica, Bernardino Leon, collegato in videoconferenza, ha rilanciato la necessità che si arrivi a un accordo politico tra le fazioni che attualmente dividono il potere perché si arrivi a un governo di unità nazionale. Secondo Leon, le distanze tra le parti non sono insormontabili. "In Libia - ha ricordato Leon - lo Stato islamico ha trovato un terreno fertile nella crescente instabilità politica post-rivoluzione, sfruttando anche la debolezza delle istituzioni statali e del settore della sicurezza statale. In Libia si potrà sconfiggere il terrorismo tramite la determinazione politica e istituzionale di un governo unito, che avrà bisogno di un sostegno forte e inequivocabile della comunità internazionale di fronte alla miriade di sfide in Libia". Secondo fonti diplomatiche, dal Consiglio di sicurezza odierno non dovrebbe uscire alcuna decisione. In Consiglio di Sicurezza ha parlato anche il rappresentante permanente italiano, Sebastiano Cardi. L'Italia, ha detto, è determinata a contribuire alla stabilizzazione della Libia attraverso il dialogo sponsorizzato dalle Nazioni Unite ed è pronta ad assumere un ruolo guida nella cornice dell'iniziativa Onu. "Siamo pronti a contribuire al monitoraggio di un cessate il fuoco e al mantenimento della pace, pronti a lavorare all'addestramento delle forze armate in una cornice di integrazione delle milizie in un esercito regolare e per la riabilitazione delle infrastrutture", ha detto Cardi. "Siamo anche pronti a curare le ferite della guerra e a riprendere il vasto programma di cooperazione con la Libia: la popolazione civile deve poter toccare con mano i vantaggi della riconciliazione auspicata dalla comunità internazionale". Secondo l'Italia "le prossime settimane saranno cruciali per il futuro della Libia", fermo restando il fatto che "serve un cambio di marcia della comunità internazionale prima che sia troppo tardi". Ecco perché l'Italia ha forti aspettative sul rinnovo del mandato Unsmil: la missione Onu per la stabilizzazione della Libia "deve ricevere mandato, mezzi e risorse per accelerare il dialogo politico, stabilizzare e assistere in una nuova riconciliazione e il nuovo governo di unità nazionale della Libia". A Consiglio in corso, è arrivata una dichiarazione di Barack Obama a ribadire che "non c'è uno scontro di civiltà" e che i terroristi "non parlano a nome di un miliardo di musulmani". "L'Occidente non è in guerra con l'Islam - ha detto il presidente degli Stati Uniti - . I musulmani non sono terroristi. Ci sono leader religiosi che parlano chiaramente di un Islam tollerante e pacifico. La religione non è responsabile del terrorismo. Noi siamo in guerra contro la violenza dell'Isis". Poi l'appello ai leader dell'Islam: "La violenza contro innocenti non difende l'Islam, ma danneggia l'Islam e i musulmani. Schieratevi nella lotta contro gli estremisti". Argomenti libia guerra in libia isis - stato islamico 
ROMA – Nella sfida tra italiani in panchina, il Real Madrid di Carlo Ancelotti rispetta il pronostico e con un gol per tempo piega a Gelsenkirchen lo Schalke di Roberto Di Matteo, ipotecando il passaggio ai quarti di Champions League. Nell'altra gara degli ottavi, il Porto si salva nel finale (1-1) a Basilea e rovina i piani della squadra di Paulo Sousa, che adesso avrà bisogno di un'impresa in Portogallo per proseguire la propria avventura nell'Europa dei grandi. SCHALKE-REAL MADRID 0-2 Il Real non bissa l'1-6 dello scorso anno alla Veltins-Arena, ma con un perentorio 0-2 spegne, comunque, le velleità dello Schalke. I tedeschi provano a sorprendere le merengues con una partenza forte, ma un bel diagonale di Huntelaar trova pronto alla risposta Casillas. Il Real non trema ed alla prima controffensiva passa (26'): Carvajal, con un cross dalla trequarti destra, pesca in area Ronaldo che con un perentorio stacco di testa scavalca Wellenreuther. Lo Schalke accusa il colpo e si salva dalla nuova capitolazione grazie a Wellenreuther, prodigioso nel respingere prima un tiro ravvicinato di Benzema e poi una punizione all'incrocio di Ronaldo. Nella ripresa il Real cala i ritmi e lo Schalke riprende coraggio. Boateng e Uchida impegnano Casillas, poi è la traversa, al 74’, a negare a Platte, subentrato all'infortunato Huntelaar, il possibile 1-1. Il Real tira un sospiro di sollievo e, al 79', chiude i conti con Marcelo che, smarcato al limite di Ronaldo, scaglia un gran destro sotto l’incrocio. E così il ritorno al Santiago Bernabeu, il 10 marzo, si presenta come una semplice formalità per gli uomini di Ancelotti. BASILEA-PORTO 1-1 Il Porto evita nel finale la sconfitta a Basilea e mette un piede nei quarti di Champions League. Gli svizzeri passano al primo affondo (11'): Fabian Frei lancia in verticale Derlis Gonzalez che supera in velocità Alex Sandro e batte con un sinistro rasoterra Fabiano in uscita. Un gol pagato a caro prezzo dal paraguaiano che nell'occasione s’infortuna alla testa e deve uscire. Il Porto accusa il colpo e attende l’intervallo per riordinare le idee. Al 48' la squadra di Lopetegui pareggia con Casemiro, lesto a riprendere una corta respinta di Vaclik su un colpo di testa di Maicon, ma il gol viene giustamente annullato per una posizione irregolare di Marcano. Il Porto comunque prende coraggio e, dopo aver sfiorato nuovamente il bersaglio con Tello, Jackson Martinez ed Herrera, pareggia i conti (79'): l’arbitro inglese Clattenburg giudica volontario un tocco di braccio in scivolata in area dell’ex interista Samuel e permette, così, a Danilo di fissare il punteggio sull’1-1 su rigore. Il ritorno a Oporto è in programma il 10 marzo. Argomenti champions league real madrid Leggi i commenti I commenti dei lettori 
UNICA scampata della sua famiglia a Auschwitz, ma sfigurata, Nelly si fa ricostruire il viso. Nel settore americano di Berlino la donna incontra Johnny, colpito dalla rassomiglianza con la moglie, che crede defunta, e le domanda di prenderne il posto per ottenere un'eredità. Nelly, dunque, deve imparare a vestirsi, pettinarsi, muoversi come "un'altra". [[ge:rep-locali:repubblica:107627353]] Ispirato a un romanzo poliziesco di Hubert Montheilet, di cui conserva solo l'idea centrale, il film del tedesco Christian Petzold è suggestivo e coinvolgente. Probabile che i personaggi contengano una buona dose di allegoria (Nelly del popolo ebraico, Johnny della "nuova" Germania), però la loro storia si segue come una vicenda d'amore tradito, con memorie palesi della hitchcockiana Donna che visse due volte con Kim Novak e e James Stewart, e un epilogo da mélo. È metaforico, del resto, anche il nome del cabaret berlinese centrale nell'azione: "Phoenix", il mitico uccello che allude alla reincarnazione della protagonista. Il segreto del suo volto 000 e mezza / 00 Un film di Christian Petzold. Con Nina Hoss, Ronald Zehrfeld, Nina Kunzendorf, Michael Maertens, Imogen Kogge LA SCHEDA - LE FOTO Argomenti recensioni cinema 
PER Oscar Wilde "la critica è l'unico modo non volgare di fare dell'autobiografia". Lo conferma questo documentario sul prestigioso critico cinematografico Roger Ebert, noto al pubblico americano per le sue recensioni in carta (nel Chicago Sun-Times e in una syndacation di oltre duecento giornali) e per un programma tv pieno di passione e combattività, co-gestito assieme a Gene Siskel. Fu anche il primo a ricevere, nel 1975, il Premio Pulitzer per la critica. [[ge:rep-locali:repubblica:107631198]] Strutturato su un memoir dello stesso Ebert (2011), Life Itself si avvale delle testimonianze di registi come Martin Scorsese, Werner Herzog, Errol Morris. Va specificato che contiene scene dolorose: quando Ebert, malato di cancro della tiroide, compare in carrozzina con il volto sfigurato da un intervento. Però è un film pieno di amore: per le persone e per il cinema, che il critico viveva come un apparato metaforico capace di farti comprendere meglio il mondo e il prossimo. Tanto che, pur privato della possibilità di parlare a causa della malattia, non rinunciò all'attività critica sul suo sito web fino al termine della vita. Life itself 0000/00 Un film di Steve James. Con Martin Scorsese, Werner Herzog, Roger Ebert, Errol Morris, Ava DuVernay LA SCHEDA - LE FOTO Argomenti recensioni cinema 
IL MEDITERRANEO come "mare capovolto". "Un mare amico che nel delirio del mondo è diventato tutt'altro, dove vedi sorgere muri per dividere i poveri in arrivo da chi pensa di doversi difendere: ma io che sono siciliano so che quelli dei paesi della sponda sud sono miei primi cugini, mangiamo, ci salutiamo, usiamo le stesse parole...". Attilio Bolzoni, inviato di Repubblica e scrittore, sospira mentre appassionatamente parla di questo Mediterraneo sempre più intriso di sangue; lui che ha tanto lavorato sulla mafia e, più recentemente, sui migranti e sulle stragi in mare, sarà oggi a Genova  -  (ore 17 all'Altrove, piazzetta Cambiaso) per l'ultimo incontro dei Libbri in sciaastradda, aparlare, appunto, di mafia (e l'incontro, a ingresso libero, sarà concluso da un aperitivo con prodotti da terre confiscate alla criminalità) e di quel mare che sta svelando scenari di guerra. Bolzoni, l'Italia si rende conto solo ora del pericolo Is e dell'integralismo alle porte? "Il problema dell'integralismo lo devono risolvere gli islamici, non noi. Devono schierarsi in maniera chiara e netta contro gli integralismi. Sul decisionismo, però, sono molto d'accordo con le scelte americane: conosco il loro modo di fare, sono stato cinque mesi a Kabul, otto mesi in Iraq e più decisione sul fronte criminale  -  perché questi sono criminali  -  dobbiamo averlo". La mafia può essere interessata al traffico di migranti? "Ogni tanto escono di queste ipotesi. Ma la mafia va dove ci sono i soldi veri, mentre c'è una piccola mafia locale, a Malta, dove ero stato già anni fa, in Turchia, in Grecia, in Marocco, che gestisce questo traffico". Ma gli attentati ci sono, e le minacce anche. E che c'è chi ipotizza che i barconi potrebbero essere un'arma... "Il rischio è credibile e vicino, anche perché noi e la Germania siamo gli unici a non avere avuto attentati. Abbiamo il Vaticano che da un lato può catalizzare l'interesse ad un attentato clamoroso, ma è vero che la Chiesa fa un lavoro di diplomazia e sotterraneo enorme; pensiamo al primo viaggio di Papa Francesco, a Lampedusa, e al suo significato". Si parla dei migranti, del califfato, ma non più di mafia... dov'è finita? "La mafia si è travestita. Si è infiltrata nell'antimafia, per dire: un ex ministro dell'interno è stato arrestato per frequentazioni con quegli ambiti, chi è venuta dopo di lui aveva amicizie dubbie, e sicuramente a casa mia a Caltanissetta quelle amicizie non entrerebbero. La mafia si è profumata, è politicamente corretta: e a distanza di 20 o 22 anni dalle stragi, non sappiamo niente. Continuano a dire frammenti di verità i pentiti di mafia, ma ci vorrebbe un pentito di Stato: un ex presidente, un ministro..." Il presidente Mattarella è una garanzia contro la mafia? "La parola chiave per parlare di lui è lo spartiacque della sua vita, il suo correre a reggere il fratello Piersanti morente dopo l'attentato dei mafiosi. Se non ci fosse stato quel momento, non sarebbe quello che è diventato". Argomenti interviste genova attilio bolzoni 
La stagione dell'Azzurro Napoli non conosce mezze misure e il  percorso della squadra di coach Marco Calvani sembra assomigliare sempre  più a quello delle montagne russe degne del miglior parco divertimenti.  Dopo la decisione di non partire per la trasferta di Barcellona  -  a  seguito delle promesse disattese dalla società riguardo al pagamento  degli stipendi arretrati  -  e la conseguente sconfitta a tavolino,  Napoli è tornata sul parquet domenica scorsa e ha battuto  Casalpusterlengo. Pur tra mille difficoltà societarie e dopo aver perso  elementi chiave del roster, che hanno rescisso il proprio contratto, la  Givova ha reagito con determinazione e il capitano Malaventura ha deciso  di giocare, contro il parere del medico, addirittura con una frattura  alla mano. L'Azzurro Napoli naviga a vista, ma il rischio che l'A2 Gold,  dopo il ritiro di Forlì e Veroli, perda un'altra squadra a stagione in  corso sembra al momento scongiurato. Coach Calvani, la vittoria di domenica è stata un esempio di cosa dovrebbe essere l'etica sportiva? "Sicuramente  abbiamo dimostrato un grande senso di responsabilità verso i nostri  tifosi, ma anche verso gli avversari e il campionato. Lo stesso avevamo  fatto contro Agrigento, quando ci siamo presentati in campo e abbiamo  lottato per 40 minuti, pur non essendoci mai allenati in settimana. A  livello individuale ho cercato di essere una figura aggregante e di  trasmettere alla squadra motivazioni ed energie in un momento di grande  disagio. E ho trovato dentro di me risorse che non sapevo di avere. In  carriera ho dovuto gestire sconfitte, vittorie, infortuni, ma mai mi era  capitata una situazione simile". Dopo la mancata trasferta a Barcellona c'è stato un confronto con la squadra? "Mercoledì  scorso abbiamo avuto un incontro con la società che ha assicurato di  voler far fronte agli impegni che il venerdì precedente erano stati  disattesi. Così il giorno dopo, alla ripresa degli allenamenti, ho  parlato alla squadra. Ho usato toni duri, nella speranza di produrre un  impatto emotivo forte sui ragazzi. Li ho invitati a non piangersi  addosso, dicendo loro che potevamo vincere. E la squadra mi ha seguito". Da qui la decisione di portare tutti i suoi giocatori in conferenza stampa dopo il successo di domenica? "Sì, meritavano la ribalta di quel momento dopo la grande prestazione offerta". Cosa l'ha convinta in estate ad accettare la proposta di Napoli? "Prima  di ogni potenziale contratto ci tengo a confrontarmi personalmente con  chi vuole iniziare un percorso con me. Gli accordi stretti al telefono  non mi piacciono. Ci siamo incontrati a inizio giugno e abbiamo parlato  di tutto, tranne che della prima squadra. Al centro ho messo  organizzazione, struttura societaria, valorizzazione dei giovani e  rapporti con il territorio". E ha avuto adeguate rassicurazioni? "Ho  trovato un club che aveva superato il difficile scoglio del primo anno a  certi livelli. C'era l'intenzione di programmare con un budget  consistente a disposizione. La possibilità di lavorare con una dirigenza  che aveva avviato un percorso importante mi ha convinto". Poi cosa è successo? "Il  primo segnale preoccupante, anche se c'erano già state svariate  avvisaglie, ufficialmente è arrivato quando l'azionista di maggioranza  (Fabio Muro, ndr) ha dichiarato di voler tirare il freno a mano perché i  costi erano troppo elevati. A pochi giorni di distanza, in conferenza  stampa, decisi di lanciare un grido d'allarme che è stato subito  interpretato come un attacco alla società. In realtà volevo solo  assicurarmi che gli impegni venissero mantenuti fino a giugno. Non si  possono di punto in bianco mettere per strada venti famiglie". Le sue preoccupazioni si sono rivelate ben presto fondate... "La  società ha subito emesso un comunicato stampa smentendo ogni forma di  disimpegno e allora ho pensato che quelle dichiarazioni fossero state  figlie di un momento di sconforto e debolezza. Le difficoltà però sono  aumentate sempre di più e non sono mancati momenti di attrito con la  proprietà per via di promesse non rispettate". Quando giocatori importanti (Spinelli, Metreveli, Jackson e Brooks) hanno rescisso come ha reagito? Hai mai pensato di mollare? "Sarei  bugiardo se dicessi il contrario. Anch'io sono umano. Vivo di emozioni e  sull'onda del disfattismo generale che si respirava ho pensato di  andarmene. Sarei, però, stato scorretto con chi ho coinvolto  personalmente in questa avventura. Non aver mollato neppure nelle  difficoltà spero mi possa garantire un ritorno positivo tra gli addetti  ai lavori. Magari in futuro qualcuno potrà pensare a me, anche in virtù  della serietà che ho dimostrato". Adesso com'è la situazione? Napoli arriverà fino al termine della stagione? "Ci  auguriamo di aver superato il momento critico. La società ha onorato  una parte delle pendenze e la risposta che abbiamo dato tornando in  campo è stata eloquente, ma meglio andarci con le molle. Si naviga a  vista e dalla sera alla mattina tutto può cambiare radicalmente". Forlì e Veroli si sono ritirate dal campionato: come evitare in futuro certe situazioni? "Occorrono  regole rigide, criteri di ammissione più severi per salvaguardare le  società serie. E' assurdo che dopo 21 giornate si debba riscrivere la  classifica, perdendo il diritto alle vittorie acquisite sul campo. Dalla  prossima stagione entrerà in vigore anche una norma che impone limiti  minimi di capienza ai Palasport. Casalpusterlengo, esempio assoluto di  programmazione anche a livello giovanile, sarebbe fuori. Ha davvero  senso anteporre la capienza degli impianti alla solidità societaria? Io  credo di no". Argomenti basket 
None Leggi i commenti I commenti dei lettori 
RIMASTI orfani di Twilight e di Hunger Games , gli studios continuano a cercare disperatamente una saga per adolescenti che ne riproduca il successo. Ora ci provano con l'adattamento di un romanzo scritto nel 2004 da Joseph Delaney, primo di una serie di dodici volumi. [[ge:rep-locali:repubblica:107629328]] Unico guerriero sopravvissuto di un ordine segreto, il maestro Gregory cerca un successore designato da una profezia e dotato di grandi poteri. Lo trova in Tom Ward, che dovrà battersi con un'armata di malvagi dai poteri soprannaturali agli ordini della strega Madre Malkin. Per quanto il giovane sia inizialmente riluttante a far l'eroe, l'addestramento è condotto in tempi record; come tutto il film, del resto, che taglia grandi porzioni di storia per far stare tutto in un centinaio di minuti. Con il procedere dell'età, anche le star di più prestigiose di Hollywood si ritrovano sempre più prese in ostaggio dal repertorio "fantasy". Qui tocca a Jeff Bridges, mèntore parente del Grinta dei Coen, e Julianne Moore, già frequentatrice del genere in Hunger games, che presta i tratti a contro-ruolo alla perfida strega. I l settimo figlio 00 e mezza / 0000 Regia di Sergey Bodrov. Con Jeff Bridges, Julianne Moore, Alicia Vikander, Kit Harington, Ben Barnes, Olivia Williams, Djimon Hounsou LA SCHEDA - IL TRAILER - LE FOTO 
L'ATTORE, sceneggiatore e regista romano Edoardo Leo (42 anni) si conferma come risorsa della nuova commedia italiana. Merito anche suo il buon esito di Smetto quando voglio . Un manipolo di quattro disgraziati - tema molto caro alla nostra commedia: archetipo I soliti ignoti - compra una masseria malandata in una pericolosa terra campana per farne un agriturismo. Il manipolo si rinforza con l'aggiunta di un bracciante ghanese che a casa sua era un "principe guerriero", di una ragazza sciroccata, e di un camorrista da strapazzo: sua la Giulia 1300, fonte del titolo e di una bella trovata intorno alla quale tutto ruota. Ma hanno fatto i conti senza il pizzo. Barbarie contro la quale, pur non essendo attrezzati da eroi, ingaggeranno una guerra (quasi) all'ultimo sangue. [[ge:rep-locali:repubblica:107629548]] [[ge:rep-locali:repubblica:107629901]] Dal romanzo del 2011 (edizione e/o) di Fabio Bartolomei, dove forse risultava più calcata sia pur in tono tragicomico l'intenzione di impegno civile. Qui preservata soprattutto attraverso il personaggio di Claudio Amendola, comunista non pentito ma troppo caricaturale. N oi e la Giulia 000 e mezzo / 000 Regia di Edoardo Leo. Con Claudio Amendola, Luca Argentero, Anna Foglietta, Carlo Buccirosso, Stefano Fresi LA SCHEDA - IL TRAILER - LE FOTO Argomenti noi e la giulia recensioni cinema 
