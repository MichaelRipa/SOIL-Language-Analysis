GENOVA - Tutta colpa della stanchezza. Giampiero Ventura non ha dubbi nell'indicare la causa della pesantissima sconfitta contro il Genoa ? . "Abbiamo fatto 50 partite quest'anno con una rosa limitata, con tutto quello che è successo durante la prima fase di campionato, e abbiamo fatto anche l'Europa League, quindi c'è un po' di stanchezza, mentale e fisica. Anche stasera, contro una squadra decisamente più in salute di noi, fino all'1-1 pensavo di poterla vincere, c'era ancora la voglia di potercela giocare, poi il 2-1 ha chiuso la partita, non abbiamo avuto la forza di reagire, per stanchezza fisica e mentale. [[ge:rep-locali:repubblica:114140508]] Ma resta il rammarico per i tre gol subiti nei minuti finali: "Fino al 2-1 - spiega il tecnico del Torino ai microfoni di Sky Sport - ero soddisfatto, non sono tanto soddisfatto degli ultimi 5' dove abbiamo preso tre gol evitabilissimi. Ci siamo fermati e questo mi dispiace, perchè in questi 4 anni abbiamo cercato di esportare l'immagine di una squadra che vince o perde, che accetta ogni risultato. Fino all'80' faccio i complimenti alla mia squadra ma gli ultimi 5' non li condivido, intaccano un'immagine che non è da noi". Secondo Ventura è appunto "una questione di gambe, non solo di testa. Maksimovic? Con Niang diventa difficile per qualsiasi difensore, ma ha fatto meglio nella ripresa. Doveva dare qualche 'calcione'? Ha 22 anni, bisogna dargli il tempo". Argomenti serie a torino fc gian piero ventura Leggi i commenti I commenti dei lettori 
GENOVA – Gian Piero Gasperini, alla vigilia, l’aveva detto: “Il Genoa crede ancora nell’Europa e farà tutto quanto in suo potere per raggiungerla”. Sembravano parole da aziendalista, per tirare su un ambiente depresso dalla mancata concessione della licenza Uefa. I fatti, invece, danno ragione al tecnico rossoblù: la reazione del Genoa, nel posticipo contro il Torino, è rabbiosa e si traduce in un 5-1 che taglia fuori i granata dalla corsa all’Europa. La punizione di El Kaddouri, che aveva risposto all’iniziale vantaggio firmato Iago Falque, aveva illuso Ventura. La doppietta di Tino Costa, inframmezzata dagli splendidi gol di Bertolacci e Pavoletti, riporta il sorriso sui volti dei tifosi genoani, che si godono una squadra degna dell’Europa, checché ne diranno i documenti ufficiali. GRIFONE COL TRIDENTE – Gasperini sorprende tutti e sceglie il 3-4-3, rinunciando a Tino Costa per affidarsi dal 1’ a Marco Borriello (scelta che invertirà nella ripresa), centrale nel tridente completato da Niang e Iago Falque. Classico 3-5-2 per il Toro, con Quagliarella e Maxi Lopez di punta, mentre a sinistra non c’è Darmian: Ventura opta per Molinaro che, soprattutto nel primo tempo, è la principale spina nel fianco dei rossoblù. [[ge:rep-locali:repubblica:114140508]] SBLOCCA FALQUE – Il primo tempo è per lo più di marca rossoblù, in campo con una maglia storica che ricorda il primo scudetto, conquistato nel 1898. Il Grifone spinge a testa bassa fin dai primissimi minuti, approfittando della passività del Toro e di una forma fisica invidiabile, e al 18’ passa: è Niang a lanciare la ripartenza rossoblù, Borriello riceve il passaggio in verticale e lo gira verso il centro dell’area dove Iago Falque, complice il mancato intervento di Maksimovic, è libero di insaccare. Se una colpa ha la squadra rossoblù, è quella di non affondare il colpo: il Toro riesce comunque a presentarsi dalle parti di Padelli, complice qualche disattenzione di troppo della difesa. EL KADDOURI ILLUDE VENTURA, POI INGANNA PADELLI – Sebbene la ripresa si apra con l’infortunio di Quagliarella (problema muscolare all’inguine per lui, lo rileva Martinez), il Toro non molla e tramuta in oro l’occasione più ghiotta capitatagli: Perin è pietrificato sulla punizione di El Kaddouri, che riporta i granata in linea di galleggiamento. L’illusione, però, dura solo otto minuti: è lo stesso belga-marocchino a deviare in rete, con la schiena, la punizione del subentrato Tino Costa. Ventura non ci sta, inserisce Amauri e passa al 4-3-3. Il tridente, però, non funziona: il 3-5-2 dà maggiore compattezza al Genoa che non molla più un pallone e, nel finale, dilaga. GOLEADA ROSSOBLÙ NEL FINALE – Bertolacci dà il via alla festa con uno splendido destro a giro dal limite, nel recupero vanno a segno anche Pavoletti (spettacolare il suo diagonale in caduta, da posizione quasi impossibile) ed ancora Tino Costa, che insacca agevolmente a porta sguarnita il gol del 5-1, nell’ultimo dei cinque minuti di recupero. Aspettando che le carte bollate possano restituire al Grifone la licenza di sognare, il Genoa può ancora credere nell’Europa. Fuori dai giochi, ormai, il Toro, punito comunque al di là dei demeriti in questa notte di Marassi. GENOA-TORINO 5-1 (1-0) GENOA (3-4-3): Perin 6, Roncaglia 6, Burdisso 6.5, De Maio 6, Edenilson 6.5, Kucka 6,5, Bertolacci 7.5, Rincon 6.5, Falque 7.5 (41′ st Izzo sv), Borriello 6.5 (8′ st Costa 7), Niang 7 (24′ st Pavoletti 7). (23 Lamanna, 39 Sommariva, 2 Tambè, 16 Lestienne, 18 Bergdich, 38 Mandragora, 93 Laxalt). All.: Gasperini TORINO (3-5-2): Padelli 5, Maksimovic 5, Glik 5.5, Moretti 5.5, Bruno Peres 6 (36′ st Amauri sv), Benassi 5 (24′ st Farnerud 5), Gazzi 5.5, El Kaddouri 6.5, Molinaro 6.5, Quagliarella 6 (4′ st Martinez 5.5), Maxi Lopez 5.5 (1 Ichazo, 13 Castellazzi, 4 Basha, 8 Farnerud, 15 Gonzalez, 18 Jansson, 20 Vives, 21 Silva, 36 Darmian). All.: Ventura ARBITRO : Orsato di Schio RETI : 18′ pt Falque; st, 16′ El Kaddouri, 24′ e 50′ Costa, 42′ Bertolacci, 47’ Pavoletti ANGOLI : 5 a 2 per il Genoa RECUPERO : 0 e 5’ AMMONITI : Bruno Peres, Lopez, Burdisso, Roncaglia, De Maio, Moretti, Amauri per gioco scorretto; El Kaddouri per proteste SPETTATORI : 20.000 circa. Argomenti serie a genoa torino fc Leggi i commenti I commenti dei lettori 
GENOVA - "E' stata una partita notevole e siamo tutti felici. Dovevamo dare una risposta, i risultati della domenica erano a noi sfavorevoli, tutte le squadre in corsa per l'Europa League hanno vinto e dovevamo vincere per restare in corsa anche noi, è una vittoria straordinaria e siamo felici". Gian Piero Gasperini sorride dopo la netta vittoria contro il Torino che ha portato la sua squadra a -1 dal sesto posto. Ma c'è sempre l'incognita della licenza Uefa : "Noi ce la giochiamo al meglio, l'importante è che facciamo i punti necessari, ci meritiamo di giocarci fino in fondo questa opportunità. Oggi era importante vincere per rimanere in gara, lo siamo eccome, mancano tre partite, avremo lo scontro diretto in casa con l'Inter, abbiamo l'Atalanta domenica, sono partite difficili per noi come per tutti gli altri. La prestazione è stata bella, la punizione loro ha complicato le cose ma la reazione è stata eccezionale". [[ge:rep-locali:repubblica:114140508]] Ai microfoni di Sky Sport il tecnico rossoblù parla anche del suo futuro: "Sono molto legato a questo ambiente, ho anche un contratto, siamo molto impegnati con il finale di campionato, il presidente mi ha parlato sempre direttamente, continueremo a parlare insieme. A gennaio sono andati via giocatori molto forti, però ne sono arrivati altri altrettanto bravi: molti non giocavano da tempo, dovevamo aspettare che si rimettessero in condizione, poi abbiamo perso Perotti, ma il nucleo della squadra è encomiabile, è un gruppo di 7-8 giocatori che hanno meriti grandi, sono ragazzi che creano le condizioni migliori per l'allenatore e per la squadra". Continua a sorprendere Iago Falque, giunto all'undicesimo gol stagionale: "A Genova ha trovato l'ambiente ideale - sottolinea Gasperini -. Arrivano giocatori di indubbio valore reduci da annate non fortunate. Anche per Iago parla il curriculum, è stato nella cantera di Barcellona e Juventus, prometteva tantissimo da giovane, ma per fortuna qualcuno passa dal Genoa". L'attacco, con Borriello titolare e sostituito dopo 53', ha dato grandi risposte: "Ho messo tre punte per stare addosso alla loro difesa, per essere aggressivi. Questo - conclude Gasperini - ha reso il nostro inizio molto veloce, in certe condizioni devi fare gol e gli attaccanti hanno speso tantissimo. Borriello ha fatto grandi cose a Genoa, non è arrivato nel modo migliore a livello fisico ma se sta bene aumentiamo il nostro valore in attacco". PREZIOSI: "LICENZA UEFA? NON E' UN ALTRO CASO PARMA" - "Rifiuto qualsiasi accostamento con il Parma, il Genoa è una società tra le più sane, anche quest'anno la mia famiglia ci ha versato 25 milioni di euro. Sono situazioni completamente diverse. Noi abbiamo utili di bilancio". Enrico Preziosi, presidente del Genoa, perde per un attimo il sorriso dovuto al 5-1 ai danni del Torino quando - al 'Processo del lunedì' (RaiSport1) - gli si ricorda che giusto un anno fa i problemi economici del Parma erano venuti a galla nello stesso modo, con la mancata concessione da parte della Figc della licenza Uefa. "Abbiamo già attivato le procedure per il ricorso - ha aggiunto Preziosi - Entro questa settimana lo presenteremo. Intanto bisogna arrivarci in Europa. Qualsiasi cosa succederà resterà un grande campionato e sarebbe un beffa andare in zona Europa League e poi non potervi partecipare". Il rifiuto della licenza Uefa "è una nuvoletta nera - ha tranquillizzato il presidente - colpa nostra, ma cercheremo di riportare il sereno". Argomenti serie a genoa gian piero gasperini Leggi i commenti I commenti dei lettori 
None Leggi i commenti I commenti dei lettori 
Leggi i commenti I commenti dei lettori 
ROMA - Il volley maschile e femminile diviso tra momenti decisivi sotto rete, con le finali scudetto in dirittura d'arrivo, e primi movimenti (già abbastanza interessanti e che lasciano prevedere drastici cambiamenti) della campagna acquisti estiva. Ma andiamo per ordine. Martedì alle 20.45 si disputa al PalaRadi di Cremona il quarto round tra Pomì Casalmaggiore, sotto 1-2 nella serie tricolore, e Igor Gorgonzola Novara. In caso di vittoria delle piemontesi arriverebbe il primo titolo della propria storia dopo la prova di forza esibita al PalaTerdoppio sabato scorso. Anche se nella serie il fattore campo è stato determinante. Per questo il palazzetto cremonese confida di poter spingere le ragazze allenate da Davide Mazzanti verso una nuova impresa. Le due squadre, naturalmente, conoscono bene i reciproci pregi e difetti e sanno cosa aspettarsi. Il fondamentale della battuta è stato molto rilevante: chi è riuscito a essere aggressivo dai nove metri e complicare il lavoro avversario in ricezione ha avuto la meglio. In gara 3 la Igor ha tenuto a bada le attaccanti rosa soprattutto quando ha forzato al servizio, quindi ha completato il lavoro toccando tanti palloni a muro, con Cristina Chirichella in particolare, e difendendo compatta. Anche tra le difficoltà e con una Serena Ortolani a mezzo servizio, le casalasche non sono mai sparite dal campo, nemmeno quando pesantemente sotto nel punteggio. Intanto in vista della prossima stagione la Rebecchi Nordmeccanica Piacenza fa sul serio. La società emiliana annuncia l'arrivo nel roster biancoblù di due ex bustocche: il libero Giulia Leonardi e la schiacciatrice Francesca Marcon: "Siamo lieti di annunciare gli arrivi di queste due grandi giocatrici, che testimoniano la nostra volontà di allestire una squadra di elevato spessore per la prossima stagione" afferma soddisfatto Vincenzo Cerciello, presidente del club. "Per portare Leonardi e Marcon a Piacenza abbiamo dovuto battere la concorrenza di blasonati club italiani e internazionali  -  prosegue Cerciello  -  siamo quindi orgogliosi di essere stati scelti da due giocatrici così importanti. Giulia e Francesca sono solo i primi tasselli di una campagna acquisti che ci vede impegnati per allestire al meglio la squadra della prossima stagione". Mentre a Modena, dove si è conclusa ufficialmente sabato scorso la stagione della Liu Jo, ecco i nomi di importanti rinforzi. Il primo nuovo tassello, che va a rinforzare il reparto delle schiacciatrici di posto quattro, sbarca dall'Azerbaijan e in particolare dalle campionesse nazionali del Rabita Baku: ecco l'ungherese Dora Horvath che ha siglato un contratto biennale con il club. Torna in Italia, quindi, la schiacciatrice che in carriera ha vestito nel nostro paese le casacche di Pavia, Novara e proprio Modena per qualche mese nella stagione 2012/13 prima di emigrare in Russia e in Azerbaijan dove ha conquistato due titoli nazionali. L'atleta mette sul piatto della bilancia un buon mix di tecnica e potenza unite a spiccate doti in seconda linea che fanno di lei giocatrice completa. Invece in campo maschile a dominare la scena sono i movimenti sulle panchine. Con Modena e Trento (1-2 nella serie) pronte a giocarsi gara 4 mercoledì alle 20.30 al PalaPanini, dietro alle scrivanie della SuperLega si lavora alacremente. Al centro dell'interesse di tante società c'è proprio il tecnico dei dolomitici Radostin Stoytchev che piace a Perugia per il dopo Grbic, anche se appare favorita la Lube, che nonostante un altro anno di contratto con Alberto Giuliani è sempre più intenzionata a chiudere il ciclo con il tecnico marchigiano. Insieme all'allenatore bulgaro è pronto a raggiungere le Marche Matey Kaziyski. Ad attenderli Osmany Juantorena per riformare di nuovo il gruppo che ha fatto grande Trento nel mondo. Notizia che potrebbe alterare gli equilibri di formazione della Lube, che negli ultimi anni ha puntato su una coppia di centrali e sul libero stranieri (in questo ruolo è già stato annunciato l'arrivo del francese Grebennikov). A questo punto Giuliani rientra nei piani del presidente Sirci. Con il tecnico potrebbe portare in Umbria anche Simone Parodi. Una serie di nodi che appena sciolti apriranno nuovi scenari e qualcuno imprevedibile. Intanto Perugia si rinforza con l'arrivo di un talento cubano: lo schiacciatore ventenne Osmany Santiago Uriarte Mestre che dispone di notevoli mezzi atletici. L'atleta è dotato, come ogni atleta caraibico, di grandi capacità fisiche. Ha già una buona esperienza a livello internazionale per aver partecipato alla World League. Sempre per quanto riguarda il capitolo allenatori Luca Monti, ex Piacenza e nella stagione appena conclusa ha lavorato a Vibo Valentia in A2, passa alla guida di Milano. Argomenti volley donne novara volley Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Spettacolo Genoa. La squadra di Gasperini batte con grande merito ed estromette di fatto il Torino dalla corsa all'Europa League, obiettivo che - licenza Uefa permettendo - resta ampiamente alla portata dei rossoblù, di nuovo settimi (a -1 dalla Samp) avendo scavalcato l'Inter: al Ferraris finisce 5-1 una partita che il Genoa ha dominato per larghissimi tratti, trovando subito il gol con Iago; poi nella ripresa, dopo il momentaneo pari di El Kaddouri, Tino Costa (doppietta), Bertolacci e Pavoletti hanno chiuso i conti. Subito un bolide di Iago Falque trova la risposta di Padelli, chiamato al riscatto dopo la paperissima contro l'Empoli; il Torino risponde con Quagliarella, servito da Molinaro, liberato di tacco da Maxi Lopez: alto. Schermaglie prima dello splendido vantaggio rossoblù: Niang per Borriello, di prima per Iago che col sinistro firma l'11esimo gol personale. Toro vicino al pari al 23', quando un tiro di Benassi trova una doppia deviazione che per poco non sorprende Perin, attento poi su Maksimovic. Bertolacci insidia di nuovo Padelli, poi un retropassaggio sanguinoso di Roncaglia libera Quagliarella, ipnotizzato però da Perin. Un problema muscolare mette ko Quagliarella in avvio di ripresa (dentro Martinez), Gasperini toglie Borriello e inserisce Tino Costa: ritmi più bassi, ma quando il Genoa appare in controllo ecco la perla su punizione di El Kaddouri, che al 61' ristabilisce la parità. Che dura poco però, perché il Genoa torna avanti 8 minuti dopo: segna Tino Costa, ma decisiva la deviazione di El Kaddouri che spiazza Padelli, incolpevole. Ventura tenta il forcing finale con Amauri per Peres, il Genoa si vede annullare il 3-1 di Kucka per fuorigioco (dubbi) poi lo firma con una magia di Bertolacci e porta a casa un successo che vale oro. In pieno recupero arrivano il 4-1 di Pavoletti e il bis personale di Tino Costa che manda in visibilio Marassi. Per il Torino una sconfitta pesantissima, amara e i sogni europei si infrangono. 
