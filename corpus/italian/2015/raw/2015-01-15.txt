
MADRID – Dopo il trionfo in Supercoppa e il derby d'andata vinto in campionato, l'Atletico Madrid si toglie la soddisfazione di infliggere il terzo dispiacere stagionale al Real Madrid estromettendolo negli ottavi dalla Coppa del Re. Forti del 2-0 ottenuto nella gara del Vicente Calderon, i colchoneros hanno impiegato appena 1' per chiudere, in pratica, il discorso qualificazione. Tutto merito di Torres che, smarcato in area con un cross dalla sinistra di Griezmann, ha infilato il pallone sotto l'incrocio con un bel sinistro in girata di prima intenzione. SERGIO RAMOS RISPONDE A TORRES  - Il Real si è rimboccato le maniche e al 20' ha pareggiato con Sergio Ramos che, su una punizione-cross dalla destra di Kroos, ha anticipato di testa Oblak in uscita. La squadra di Ancelotti ha insistito ma un salvataggio sulla linea di Mario Suarez su un tiro di Ronaldo e due occasioni non concretizzate da Benzema e Marcelo le hanno impedito di chiudere la prima frazione in vantaggio. [[ge:rep-locali:repubblica:105040724]] ANCORA TORRES, RONALDO NON BASTA  - L'Atletico ha ringraziato e al primo affondo della ripresa, esattamente come avvenuto nel primo tempo, è tornata avanti: Griezmann ha lanciato sulla sinistra Torres che, dopo aver messo a sedere con un dribbling a rientrare Pepe, ha infilato Navas con un destro sotto le gambe. Il Real non si è dato per vinto ma non è andato oltre il 2-2, siglato al 54' da Ronaldo con un bel colpo di testa su cross dalla sinistra di Bale. L'Atletico ha controllato con ordine e ha finito per condurre in porto senza eccessivi patemi un risultato che lo proietta ai quarti di finale. Argomenti atletico madrid real madrid Leggi i commenti I commenti dei lettori 
None Leggi i commenti I commenti dei lettori 
TORINO - Andrea Mandorlini incassa con apparente disinvoltura la pesante sconfitta del Verona con la Juventus e pensa già alla rivincita in campionato di domenica prossima:  "Siamo stati troppo teneri in troppe situazioni di gioco. Abbiamo sbagliato tanto e quindi è normale che contro una grande squadra subisci questi risultati. Domenica sarà un'altra partita. Faremo tesoro delle poche cose buone che abbiamo fatto e delle tante cose negative. Mi auguro che mentalmente si dimentichi in fretta questa partita e ci sia spirito di rivalsa". Nulla di nuovo cirva gli obbiettivi di questa stagione dei scaligeri: "Noi dobbiamo salvarci. Siamo in linea con i nostri programmi. Abbiamo tanti giocatori nuovi e tanti fuori. Ce la giocheremo per la salvezza fino alla fine". [[ge:rep-locali:repubblica:105040062]] Argomenti hellas verona juventus fc coppa italia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO  - Massimiliano Allegri, tecnico della Juventus, commenta la goleada dei suoi sul Verona (6-1) che vale l'accesso ai quarti di finale di Coppa Italia dove affronteranno il Parma. "NIENTE SECONDE LINEE"  - "La Juve non ha assolutamente giocato con le seconde linee  -  dice Allegri ai microfoni di Raisport -. Gli unici che avevano giocato meno erano Pepe e Giovinco, che hanno dato una grande risposta. Mi ha fatto grande piacere e sono contento per loro. Sono giocatori su cui contavo e su cui conterò fino a fine campionato. E' bello avere giocatori così per fare riposare gli altri". "GIOVINCO NON LO SCOPRIAMO ORA"  - "Le qualità di Giovinco non le scopriamo stasera  -  aggiunge Allegri -. Ha avuto pochissimo spazio perché ho cinque punte forti, ma mi ha dato una risposta bella sia stasera sia quando è entrato in campionato. Non è mai stato sul mercato. Anche i giocatori che giocano poco sono fondamentali". Domenica in campionato ci sarà nuovamente il Verona. "Il Verona è una squadra che concede poco e sarà diverso da quello di stasera. Bisogna migliorare sui calci piazzati perché è il secondo gol di fila che subiamo su calcio d'angolo dopo Napoli". [[ge:rep-locali:repubblica:105040062]] "SERVONO DUE ACQUISTI"  - Come vi comporterete nei confronti dello stage della Nazionale previsto per febbraio? "Non ne sono informato. Non spetta a me decidere, ma alla società. Comunque ci sono date Fifa da rispettare", risponde Allegri che poi parla di eventuali acquisti: "Servono due giocatori per completare la rosa viste le assenze prolungate di Asamoah e Romulo, ma visto che abbiamo giocatori giovani buoni, se non ci sono in giro giocatori che possono migliorare la rosa della Juventus, valorizzeremo questi giovani". "Jovetic? E' un giocatore del Manchester City. Parlo solo di quelli che alleno. Pogba? La Juve se lo può permettere. E' normale che lo voglia tutta Europa, ma è normale anche che la Juventus voglia altri grandi giocatori da portar qui". COMAN: "DOMENICA SARA' DIVERSO"  - Autore di una rete da incorniciare, il francese Coman ha chiuso le marcature nella goleada contro il Verona. Ai microfoni di Raisport il bianconero ha commentato: "Non è mai facile vincere e non lo è stato anche contro il Verona. Oggi la Juventus ha giocato bene, è stata una grande vittoria". Agnelli ha applaudito a lungo la sua rete. "L'importante è che abbiamo vinto non la mia rete. E domenica sempre contro il Verona sarà un'altra partita ovviamente", conclude il francese. PEPE: "L'ULTIMA VOLTA CHE HO GIOCATO C'ERANO LE VIDEOCASSETTE" - "Nell'ultima partita che ho fatto c'erano le videocassette, ora ci sono i file". Con questa simpatica battuta, il centrocampista della Juventus Simone Pepe ha salutato il suo ritorno in campo dopo due anni e mezzo di problemi fisici. "Quando giochi in una squadra così forte, anche se non giochi da tanto tempo, fai meno fatica. Sono mancati i giocatori più importanti, ma la Juve ha vinto lo stesso, segno che c'è un grande gruppo. E' stata una partita importante per me dopo due anni e mezzo d'inferno. Ora guardiamo avanti". In quale ruolo la vedremo nella Juventus di Conte? "Mi metto pure in porta, basta che mi fanno giocare. Scherzi a parte mi alleno sia da terzino che da mezzala. Se il mister ha bisogno io ci sono. Mi alleno per tornare Pepe. A giugno sono in scadenza si contratto, sogno di rimanere alla Juve, ma per il momento penso solo a star bene ed a giocare". Argomenti juventus fc massimiliano allegri coppa italia Leggi i commenti I commenti dei lettori 
TORINO – La Juventus si sbarazza del Verona agli ottavi di finale di Coppa Italia e accede ai quarti dove il 28 gennaio affronterà il Parma. E' stato praticamente un allenamento quello dei bianconeri che vincono 6-1 contro un avversario mai entrato in partita. Nel primo tempo vanno a segno Giovinco (due volte) e Pereyra. Nella ripresa fanno centro Pogba, Nenè per gli ospiti, Morata su rigore e Coman con un meraviglioso destro agli incroci. APRE GIOVINCO  - Oltre a Pirlo e Tevez già annunciati come assenti ieri, Allegri non può disporre di Vidal a causa di una tonsillite. Il tecnico bianconero schiera un 4-3-3 con Storari tra i pali, Padoin nel ruolo di terzino sinistro, centrocampo a tre formato da Pereyra, Marchisio e Pogba. In attacco si rivede Pepe che va a destra, Morata al centro e Giovinco a sinistra. Mandorlini presenta un 4-3-1-2 e si affida a Nenè e Nico Lopez in attacco con Campanharo a supporto. Centrocampo a tre formato da Halfredsson, Valoti e Tachtsidis. In porta c'è Rafael. La prima conclusione del match è gialloblù, ma il tiro sul fondo di Campanharo è un fuoco di paglia. Sì, perché il primo tempo (e la partita) è totalmente dominato dalla Juventus che dopo soli 5' è già in vantaggio: punizione a giro di Giovinco, nemmeno troppo angolata, che sorprende e supera Rafael. [[ge:rep-locali:repubblica:105040062]] MAGICO GOL DI PEREYRA  - Il gol in avvio rende tutto più semplice ai bianconeri che fanno la partita contro un Verona slegato e molto fragile in difesa. La Juventus dà spettacolo e ci prova a più riprese con Morata, Giovinco e Pogba. Gli ospiti si fanno vedere con un tiro al volo dopo un angolo di Rodriguez: fuori. Rafael respinge un pericoloso tiro di Morata, pescato in area da Marchisio. Ma l'estremo difensore scaligero nulla può al 21' contro Pereyra: l'ex Udinese fa secco con un tunnel Rodriguez, si presenta defilato a destra solo contro Rafael e lo supera con un magico esterno destro. BIS DI GIOVINCO  - Sul fronte opposto Nico Lopez da fuori cerca il jolly, senza fortuna. Invece Pepe alla mezz'ora trova Rafael a dirgli di no dopo uno spettacolare uno-due con Pereyra. Storari compie il suo primo intervento al 38' quando vola a levare dagli incroci un bel tiro di Campanharo. Intanto Ogbonna, toccato duro sulla caviglia da Nenè in avvio di gara, alza bandiera bianca e cede il posto a Chiellini. In pieno recupero ecco il 3-0: Pereyra a destra fa correre in area Lichtsteiner che assiste al centro Giovinco che non sbaglia. GLORIA PER POGBA, NENE' PER LA BANDIERA  - Nel secondo tempo non va meglio al Verona che resta passivo e subisce il dominio bianconero. Dopo una bella parata di Storari su Nico Lopez, la Juventus riprende a fare gol. Minuto 8': cross dalla destra per Pogba in area; un rimpallo su un difensore favorisce il francesce che tenta di girarla in rete, da due passi, ma colpisce debolmente. Il pallone comunque resta suo e al secondo tentativo Pogba fa centro. Al 12' un lampo del Verona che accorcia su calcio d'angolo: colpo di testa di Rafa Marquez e proprio sulla linea di porta tocca Nenè in spaccata. RIGORE DI MORATA E CAPOLAVORO COMAN - Al minuto 17 stupendo assist verticale di Pogba in area per Giovinco che supera Marquez, ma il messicano tocca l'attaccante bianconero e lo stende. Rigore solare che l'arbitro assegna. Sul dischetto va Morata che segna nonostante l'intuizione di Rafael. Il Verona non vede l'ora sia finita, la Juventus scherza con gli avversari in campo. Allegri concede qualche minuto a Coman che prende il posto di un applauditissimo Giovinco. Il francese al 34' ripaga la fiducia del tecnico segnando un gol meraviglioso: a sinistra si beve Martic accentrandosi per poi scaricare uno splendido destro con la palla che si infila sotto gli incroci alla destra di Rafael. Finisce 6-1 per la Juventus e il Verona saluta nel peggiore dei modi la Coppa Italia. Juventus-Verona 6-1 (3-0) Juventus (4-3-3): Storari; Lichtsteiner (36′ st Mattiello), Bonucci, Ogbonna (38′ pt Chiellini), Padoin; Pereyra, Marchisio, Pogba; Pepe, Morata, Giovinco (17′ st Coman). In panchina: Buffon, Rubinho, Romagna, Evra, Vitale, Llorente. Allenatore: Allegri. Verona (4-3-1-2): Rafael; Sorensen, Rodriguez, Marquez, Agostini; Tachtsidis (17′ st Greco), Valoti, Hallfredsson (23′ st Martic); Campanharo; Nenè, Lopez (37′ st Cappelluzzo). In panchina: Benussi, Brivio, Checchin, Christodoulopoulos, Fares, Gollini, Marques, Sala, Saviola. Allenatore: Mandorlini. Arbitro : Calvarese. Reti : 5′ pt Giovinco, 20′ pt Pereyra, 45′ pt Giovinco, 7′ st Pogba, 10′ st Nenè, 16′ st Morata su rigore, 33′ st Coman. Ammoniti : Nenè, Rodriguez. Angoli: 8-7 per il Verona. Recupero tempo: 2′, 1′. Spettatori: 40mila circa. Argomenti hellas verona juventus fc coppa italia Leggi i commenti I commenti dei lettori 
