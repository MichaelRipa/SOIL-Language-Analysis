Non si sa bene più come chiamarli: oramai ex dipendenti del gruppo Kale , oppure cassaintegrati in attesa di essere messi in mobilità, meglio, semplicemente, lavoratori estenuati da anni di tira e molla, di partiamo e ci fermiamo, costruiamo e poi smontiamo. Sono gli operai dello stabilimento di Borgotaro, riunitisi in assemblea dopo l'annuncio dell'imminente chiusura dal 20 luglio: in 128, se niente cambia, rimarranno a casa. [[ge:rep-locali:rep-parma:116416706]] Ci sono tutti i politici locali, quelli provinciali, quelli regionali e quelli romani. Hanno tutti, ma proprio tutti, parole di sdegno per il comportamento dei proprietari turchi: "I padroni hanno deciso e basta - dicono -, senza minimamente interessare le autorità locali". Roba loro, decidono loro. Lo sdegno e lo smarrimento colpisce tutti. Un capannello di operai rumoreggia, uno di loro si fa avanti, borbotta: "Peccato che molti di questi politici, solo pochi mesi indietro, erano ad omaggiarli e a riverirli questi turchi, in ogni ricorrenza, in ogni occasione. Erano loro i salvatori delle Patria, guai a mettere in dubbio il verbo e le intenzioni! Guai ad avere dubbi". In mezzo alla sala, una capopopolo, replica: "Ci hanno preso per il sedere, questa è la verità, ora, manco più si sa dove stanno di casa, almeno per guardarli negli occhi; dovevamo immaginarlo, è dal 2013 che non c'è più un dirigente che parlava italiano, sempre a parlottare in turco". Finite le orazioni da copione, iniziano gli interventi dei lavoratori, però a margine: il clima non è dei migliori, ci sono anche un paio di carabinieri, in borghese con il Maggiore, lui in divisa. Non si sa mai, qualche ceffone potrebbe volare. Forse, "se solo avessimo vent'anni di meno. Siamo oramai un popolo di vecchi, borbottanti ma non contestatori, soprattutto in quota". Ad infiammare l'ambiente, ci pensano prima due dei più vecchi: "Facciamo i picchetti, ora, subito, blocchiamo ogni tentativo di portare via i macchinari". Applauso, scrosciante, di un minuto pieno. Torna la calma, l'unitarietà, il fronte comune mediato dai sindacati. Dura poco: un vecchio politico di professione, uno di quelli della sinistra dura e pura, appena le onde si fermano, getta un altro sasso nello stagno: "Io sono pensionato, ma questi politici, questi sindacati, ci hanno preso sempre in giro, solo parole; misuriamo i fatti (compagni, aggiungo io)!". Insiste: "Qualcuno di voi - rivolgendosi diretto al sindaco di Bedonia - per la sede bedoniese, ci ha fatto non una, ma quattro campagne elettorali, ed ora è tutto chiuso. Facciamo parlare la protesta dei lavoratori, senza sindacati e senza politica; solo lavoratori, che protestano". La replica, di uno della nuova guardia amministrativa, non si fa attendere: "Taci tu, che sei stato anni in Provincia, e non hai mai concluso niente, fammi il favore". Si sa, la colpa è sempre orfana. Un sindacalista di lungo corso, ma di fuori, non conoscendo molto l'indole locale e l'avvicinarsi delle elezioni comunali, si inquieta pure e risponde a tono: "Cosa pensa di fare,  da solo, contro una multinazionale? Bisogna leggere bilanci, quote, azioni, conoscere il diritto internazionale; senza la Regione, senza i sindacati, si va poco lontano". Si decide di rimandare la lotta all'11 giugno, dopo l'incontro con le autorità, dopo l'incontro in Regione. Fino ad allora, massima attenzione. Il sindacato insiste per fare i passi giusti e ponderati: si sa, l'errore è sempre dietro l'angolo, c'è di mezzo un tribunale, e i turchi di Kale hanno gli avvocati buoni. Argomenti fincuoghi borgotaro kale 
None Leggi i commenti I commenti dei lettori 
Andrea Ranieri, storico esponente Cgil , senatore Ds  e poi assessore comunale a Genova, esponente della sinistra civatiana dem, lascia il partito democratico in diretta: durante la Direzione nazionale in corso a Roma, ha annunciato che quella di stasera sarebbe stata la sua ultima presenza: "io qui non rappresento più nessuno" ha detto Ranieri, ricordando che alle elezioni del 31 maggio scorso in Liguria ha "votato Pastorino ma non ho fatto perdere la Paita". "Questo partito non rappresenta più lavoratori, insegnanti, studenti - ha detto Ranieri, che è stato responsabile nazionale Formazione e Ricerca Cgil - Li ha persi. Io qui non rappresento più nessuno" ha aggiunto, ribadendo a Renzi sulla possibiltà per la sinistra rappresentata dalla Coalizione Sociale promossa da Maurizio Landini, e rifiutando i collegamenti espressi per la presenza di Scalzone e Piperno all'appuntamento di CS. La vicenda delle elezioni liguri - le primarie, le polemiche e la candidatura Paita - ha quindi portato ad una terza uscita dal Pd, dopo quelle di Sergio Cofferati e di Luca Pastorino. Argomenti genova primarie pd coalizione sociale politica elezioni regionali liguria 2015 andrea ranieri 
"Abbiamo il governo di 17 Regioni su 20, difficile far capire all'estero che si pensa di aver perso...". Il premier Matteo Renzi, ha aperto in serata la direzione Pd sulle elezioni regionali, mentre fuori al Nazareno un gruppo di insegnanti protestava contro la riforma della scuola. L'analisi elettorale dà al premier-segretario l'occasione di lanciare frecciate a destra e a sinistra e respingere le accuse di chi ha visto nell'esito del voto amministrativo un risultato preoccupante per il Pd: "Ora tutto il Sud è nelle nostre mani". E sul caso Campania e il contestato candidato pd, "De Luca ha davanti delle sfide da far tremare i polsi". Ma avverte anche: "Non esiste più il voto di rendita. Abbiamo perso luoghi simbolo", dice citando ad esempio la sconfitta di Prato sei anni fa e la perdita di altri luoghi-roccaforte della sinistra italiana. "Molti campanelli d'allarme arrivano da queste elezioni". SPECIALE ELEZIONI REGIONALI 2015 La destra leghista . "A livello nazionale c'è uno scenario suggestivo con tre opposizioni". Tre sono le opposizioni: desta, sinistra di Landini e M5s. Innanzitutto la destra, che, spiega il leader Pd alla direzione del partito, "c'è ed è ancora viva, anche se in una fase di discussione interna, in Liguria Toti ci ha preso voti al centro, ma non trova un punto di equilibrio". La destra appare "guidata numericamente e nei contenuti da un leghismo di ritorno che non ha casa in Europa ma molta casa tra gli italiani". Che "sferra un attacco sul tema dell'immigrazione ma che ha tentato di sfondare sul tema dell'economia e non ce l'ha fatta, respinti con perdite" dagli imprenditori perché sono contro l'euro e  usano parole come "chiusura", sono non credibili" anche di fronte all'Europa. E allora "usano la carta della paura", ad esempio contro gli immigrati. Landini "demagogia pura" . Un altro attacco lo riserva al fronte di sinistra, al movimento di Landini, la coalizione sociale, "destinata ad essere sconfitta" perché "sta più in televisione che sui luoghi di lavoro" e usa totem idelogici : "Vede in Marchionne il male assoluto". "Io la chiamo Coalizione asociale guardando certe facce. Se qualcuno immagina che futuro sia con Landini o Piperno, auguri. Di certo non è il mio futuro e spero che non sia nemmeno vostro futuro". "E' demagogia pura". Reddito di cittadinanza "sbagliato". Per quanto riguarda il campo del M5S, Renzi cita il tema del reddito di cittadinanza, una "misura sbagliata e il Pd ha commesso un errore a non contrastare Beppe Grillo su questo punto durante la campagna elettorale. Il reddito di cittadinanza non è una misura universale contro la povertà. Loro (m5s, ndr) sostengono che un cittadino che ha compiuto 18  anni deve avere un tot di soldi da parte". "Una misura - ha aggiunto - che dà un messaggio diseducativo, dobbiamo provvedere a chi non ce la fa, ma dare il messaggio 'non ti preoccupare, io ti stipendio', è un errore. Avere consentito a Grillo di fare campagna elettorale con questo messaggio, anziché dire 'questo è assistenzialismo', è stato un errore da parte mia e da parte nostra". "Basta diktat" . Alla minoranza interna un colpo diretto: "Il tema non può essere che si seguono i diktat, né della maggioranza, né della minoranza. Abbiamo scelto un percorso da fare, sui temi di merito si discute", ha detto rivolgendosi a Roberto Speranza. "Chi ha votato contro la fiducia non mi può fare la ramanzina il giorno dopo". "Noi abbiamo scelto un percorso, ci confrontiamo, sui temi di merito questo partito discute, ma non si può discutere sempre. Non è che su tutti i temi ognuno fa come gli pare o peggio ancora si organizza all'interno del Pd sulle questioni di coscienza. Non ho mai visto un voto di coscienza declinato in formazioni correntizie. Non ho problemi sui numeri, posso fare la riforma della scuola anche domattina, anche spaccando il Pd ma lo riterrei un errore politico, stessa cosa sulle riforme. Se vogliamo discutere tra di noi,facciamolo, ma serve un codice di condotta interno, che va approvato, senza diktat". Il messaggio di "speranza" del Pd questa volta non è arrivato agli elettori perché "obnubilato" dalle "polemiche interne": "Siamo gli unici che rappresentano una speranza, gli altri rappresentano delle rabbie, la speranza che tutto vada male". Alle europee, ha aggiunto, il messaggio è passato, questa volta no perché "è stato obnubilato dalle polemiche interne, a partire da ciò che è accaduto in Campania. Si sono fatte analisi tutte sul nostro ombelico". Ha aggiunto Renzi: "Si dirà: ha inciso molto anche la scuola. Permettetemi di dire che non sono d'accordo". [[ge:rep-locali:repubblica:116415115]] Scuola, "prendiamoci altri 20 giorni". Renzi si è soffermato molto sulla riforma della scuola: "Prendiamoci altri 15 giorni. Ma allora facciamo assemblee in tutti i circoli del Pd, entriamo nel merito.  La riforma della scuola la facciamo per i ragazzi e non per assumere 200mila persone, per i ragazzi e non come ammortizzatore", riferendosi al nodo delle assunzioni della Buona Scuola. "Non accetto idea che stiamo distruggendo scuola pubblica quando abbiamo messo più soldi di tutti. E' la cosa più preziosa che abbiamo". E ancora un altro colpo alla minoranza: "Quando sento, lo dico con affetto a Stefano Fassina,  persone che partecipano a una riunione di 4-5 ore qui dentro e poi escono e danno un'immagine completamente diversa, ci rimango male". RIFORMA DELLA SCUOLA Riforme costituzionali . E infine la riforma costituzionale, "elemento chiave della legislatura" che dà credibilità al Paese quando si siede ai tavoli internazionali. Nel merito della riforma costituzionale noi ci siamo. La disponibilità a discutere è reale. Bisogna capire per fare cosa. Per me Senato non si può riunire tutti i giorni. Diciamo come il Bundesrat, una volta al mese. Una volta ogni 20 giorni. L'importante è che non dia la fiducia". "Siamo pronti a una discussione nel merito - aggiunge Renzi - purché si faccia senza che questo sia la scusa per non mandare avanti le riforme". "L'Italia sta recuperando confidenza e fiducia nel futuro e in questo momento ci sarebbe bisogno di un Pd che faccia il Pd e che la smette di guardarsi l'ombelico. Non è possibile che ciascuno decida cosa votare e cosa no in Parlamento come se fosse menù a la carte". Sulle riforme "si accelera, non si rallenta". "La mia segreteria ha un senso solo se si fanno le cose. Chi volesse oggi bloccare questo percorso mi tolga la fiducia in Parlamento e in direzione, ma finché ciò non avverrà noi tutti i santi giorni che restano da qui al 2018 per il governo e da qui al dicembre 2017 per il Pd, rappresenteremo l'Italia a testa alta. Fassina: Renzi non guarda in faccia la realtà . Dopo Renzi ha parlato Stefano Fassina: "Mi aspettavo da una leadership forte maggiore capacità di guardare in faccia alla realtà ed evitare letture strumentali: non credo che possiamo dire che va tutto bene e dove non va bene è per un problema creato dalla minoranza della minoranza". E, rivolgendosi a Orlando e facendo riferimento al suo intervento, Fassina afferma: "trovo squallido che associ una lettura diversa dalla tua all'intenzione di mercanteggiare sulle poltrone". "Non ho nei miei piani di iscrivermi alla Coalizione sociale di Landini ma lasciamo stare la propaganda dei giornali di destra". ha aggiunto Fassina. "Trovo anche inaccettabile - aggiunge - pensare che Rosy Bindi sia stata mossa dall'intento di boicottare il partito e regolare i conti...Se il vertice Pd la pensa così abbiamo chiuso". "Una parte significativa del nostro popolo non ha votato Pd per colpa di alcune svolte fatte: non so se ha valore l'accostamento dell'Economist tra Renzi e Thatcher ma sulla delega lavoro abbiamo preso la posizione elettorale del Pdl, sulla scuola i poteri dei presidi sono quelli del ddl Aprea. Se assumi i punti programmatici dei tuoi avversari poi non ti lamentare se i tuoi non ti votano", aggiungendo che un primo passo per riaprire il dialogo con il popolo del Pd "è l'apertura su alcuni nostri emendamenti sui presidi e un piano pluriennale per le assunzione". Gianni Cuperlo: segnale urne è cambiare rotta . Dal 41 % di un anno fa al responso di oggi delle urne la "strategia" renziana esce "molto ridimensionata" e il "segnale" mandato dalle urne è quello di "cambiare rotta": La domanda che sale dal voto - ha aggiunto Cuperlo - è "dove intendiamo portare il partito e il progetto?". Andrea Ranieri lascia il Pd ."Ho votato Pastorino ma non ho fatto perdere Paita. Io sto con i lavoratori, gli studenti e gli insegnanti. Io in questo partito non rappresento più nessuno". E' quanto ha affermato, intervenendo alla direzione del Pd, Andrea Ranieri annunciando così di lasciare i Dem. Piero Fassino replica ai dissidenti Pd: criticità è astensionismo . "Io non condivido un leit-motiv che una serie di nostri dirigenti manifesta, cioè che il principale problema è ricomporre l'unità del Pd. Un partito che antepone sue logiche interne a ciò che sta fuori da sé è un partito che perde consensi. Non è che qualsiasi unità sia giusta, è giusta un'unità che ci fa avanzare su un programma riformista e innovatore, non un'unità che ci frena". Ha affermato il presidente dell'Anci, Piero Fassino,  osservando come la "criticità del voto sia l'astensionismo. Permane sentimento di disaffezione, di malessere". "Non penso che la decisione di Bindi sia stata fatta per regolare i conti. La mia critica è più profonda io non voglio vivere in un partito che pensa che, in nome di principi morali, venga subordinato lo Stato di diritto", aggiunge Fassino facendo riferimento alla lista degli impresentabili della presidente della commissione Antimafia. Raffaella Paita: perso elezioni in Liguria per miei errori e per "fuoco amico" . "Abbiamo perso le elezioni il giorno in cui, la sera delle primarie, quando il mio avversario Sergio Cofferati, invece di riconoscere la mia vittoria e stringermi la mano ha deciso di non accettare l'esito delle primarie, ma e' uscito dal Pd descrivendoci come mafiosi e fascisti". Cosi Raffaella Paita, candidata alle regionali in Liguria, èintervenuta alla direzione Pd dicendo che la sua sconfitta è stata colpa dei suoi errori, ma anche dello "stillicidio" di accuse che le sono state rivolte. "Il fuoco amico e' arrivato anche da qui, nel corso della campagna, da esponenti di questa direzione che hanno detto in campagna elettorale che io stavo snaturando il Pd". Scintille tra Roberto Giachetti e Stefano Fassina . L'ora tarda avrà forse influito, anche se il botta e risposta era cominciato ore prime, ma la direzione del Pd si è chiusa con uno scoppiettante botta e risposta tra Roberto Giachetti e Stefano Fassina. Giachetti prima ha criticato la minoranza sostenendo che "innaturale è stato non votare la fiducia su una riforma che volevate mandare a puttane", poi ha fatto il verso a Stefano Fassina che aveva chiesto il rimborso a tutti i pensionati dopo la sentenza della Consulta: "Che cazzo dici? Dici bugie", gli ha replicato dalla platea Fassina. "Stai sereno, primo e poi tu quanto a bugie...", ha ribattuto il vicepresidente della Camera. A tentare invano di fare da paciere il presidente Matteo Orfini che ripeteva: "Buoni, capisco che è tardi ma state buoni". Giachetti comunque è tornato a chiedere le dimissioni del sottosegretario Castiglione. Niente voto su relazione Renzi, ma solo sul bilancio 2014 . Con il voto sul bilancio del 2014 (che vede un piccolo utile di 168.000 euro e il risanamento del disavanzo), si è conclusa la riunione della direzione del Pd. Dopo la relazione del segretario si è svolto un dibattito di circa quattro ore. Nessun voto sulla relazione di Renzi, al termine, ma solo l'approvazione del bilancio. Argomenti primarie pd elezioni regionali 2015 riforme istituzionali - ddl boschi lega movimento cinque stelle - m5s raffaella paita stefano fassina gianni cuperlo andrea ranieri piero fassino vincenzo de luca beppe grillo matteo renzi matteo salvini Leggi i commenti I commenti dei lettori 
"Nel casertano pezzi interi di tessuto produttivo, vedi Whirlpool, chiudono per crisi ma ci si prende il lusso di chiudere la Reggia per tre ore. Questo riguarda il tema delle regole condivise" e del ruolo dei sindacati. Così il premier Matteo Renzi nel suo intervento alla direzione Pd. Il premier si riferisce all'assemblea che domenica mattina a partire dalle otto e trenta ha impedito a migliaia di turisti e visitatori di poter accedere al monumento. [[ge:rep-locali:rep-napoli:116330338]] L'esternazione del premier segue quella del ministro Franceschini al Tg1: "Così si fa un danno al Paese e agli stessi lavoratori". 
SASSARI – I campioni d’Italia non abdicano. Con un secondo tempo straordinario Milano compie l’impresa di espugnare (67-74) Sassari e risale da 1-3 a 3-3 nella serie di semifinale contro la formazione di Sacchetti. Ora, in decisiva gara-7, potrà sfruttare il fattore campo per tornare nuovamente in finale. A fare la differenza sono stati Gentile (21 punti), Brooks e Samuels (18 punti a testa). Ai sardi, invece, non sono bastati i 15 punti di Lawal e i 13 di Sosa. SASSARI, ILLUSORIO +13 PRIMA DELL’INTERVALLO – Avvio di gara per niente spettacolare: la palla pesa come un macigno e il primo canestro arriva dopo 3’. Al 5′ Sassari fa il primo strappo e con lucidità e pazienza sale sul 15-5, chiudendo i primi 10’ sul 17-8. Nel secondo quarto Milano si sblocca. Complici le frettolose scelte offensive di Sassari, in una manciata di minuti risale sino a -3: 20-17 al 12′. Al 15′ Sassari torna a +9: 28-19, e grazie alla difesa fissa il massimo vantaggio sul 33-20. Prima del riposo Milano riesce a recuperare qualcosa andando negli spogliatoi sotto di 7 (36-29). MILANO FA LA DIFFERENZA IN 10’ – Una tripla di Brooks per Milano riapre la partita, Sassari difende bene ma continua a sbagliare molto in attacco. Al 23′ l’Olimpia passa in vantaggio: 38-41, e ci resta sino a metà frazione: 40-41. Il Banco cerca di non disunirsi come in gara 5, stringe di nuovo in difesa, prova a ragionare in attacco e torna avanti al 26′: 45-41. Ma è un fuoco di paglia: l’Olimpia tiene il controllo del gioco e a fine quarto prova a staccare: 49-54. Proprio come due giorni fa a Milano, il Banco perde contatto con l’EA7 e al 35′ sprofonda a -14: 53-67 per Milano. Per quanto Sassari ci provi, la partita finisce lì. Vince Milano 67-74, si va a gara 7, mercoledì al Forum di Assago. BANCO DI SARDEGNA SASSARI- EA7 MILANO 67-74 (17-8, 36-29, 49-54) Sassari : Logan 11, Sosa 13, Formenti, Sanders 6, Devecchi 3, Lawal 15, Chessa n.e., Dyson 10, Sacchetti 5, Mbodj, Vanuzzo, Brooks 4. All. Sacchetti. Milano : Ragland 10, Brooks 18, Gentile 21, Gigli, Cerella 2, Melli 2, Kleiza, Pecchia n.e., James, Samuels 18, Tabu, Moss 3. All. Banchi. Arbitri : Paolo Taurino, Saverio Lanzarini, Roberto Begnis. Note : tiri da due: Sassari 18/40, Milano 23/44- tiri da tre: Sassari 2/16, Milano 4/23- totale tiri: Sassari 20/56, Milano 27/67- tiri liberi:Sassari 25/34, Milano 16/22- rimbalzi: Sassari35, Milano 40. Spettatori: 5.000. Argomenti basket serie a basket play off 2015 olimpia milano sassari basket Leggi i commenti I commenti dei lettori 

Degustazioni di vini e i mastri artigiani al lavoro. A Palazzo Brancaccio oggi torna “Botteghiamo”, manifestazione con l’ obiettivo di valorizzare le eccellenze italiane e i prodotti i del territorio. Ma non solo. Nel Palazzo in via del Colle oppio e nei suoi giardini si alterneranno le performance di artigiani. E musica e spettacoli teatrali allieteranno la serata di quanti vorranno fare un tuffo nell’atmosfera delle antiche botteghe romane. Trenta gli artigiani all’opera. Come Anna Bruna Coppola che mostrerà la creazione di una giacca fatta su misura. O come le sorelle Alessandra e Michela piovano, una mosaicista l’altra doratrice. Si potranno pio ammirare le tessiture su telaio, e l’arte antica del restauro dei libri. Molto spazio verrà dato anche al saper mangiare e bere. Tante le aziende vinicole che parteciperanno alla serata e tante le enoteche romane. In alcuni punti ci sarà anche chi si esibirà nell’arte della pizza e i mastri gelatai soddisferanno i palati più golosi. Promosso dall’ Arte dei vinattieri con la collaborazione di Confesercenti e Fiepet ( la federazione degli esercizi pubblici) l’evento comincerà martedì 9 giugno dalle 17. Per entrare a Palazzo Brancaccio bisognerà mostrare l’invito cartaceo che si può scaricare dal sito www.botteghiamo.it 
