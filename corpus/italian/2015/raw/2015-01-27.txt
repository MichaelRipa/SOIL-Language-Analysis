MILANO – “Una vittoria dedicata a Djordjevic”. Pioli si gode la qualificazione alla semifinale di Coppa Italia ma non dimentica l’attaccante serbo, infortunatosi gravemente sabato sera all’Olimpico (è stato già operato, l'intervento è riuscito). “Arriverà Bergessio a sostituirlo? Non lo so. So solo che il pensiero ora va a lui. In bocca al lupo Filip, tornerai piu’ forte di prima”. ABBIAMO INTERPRETATO BENE LA PARTITA – Il tecnico bianceleste applaude tutti: “Hanno giocato tutti una partita di grande coraggio e sacrificio. Siamo soddisfatti, la squadra ha saputo interpretare bene la partita. Rimanendo in 10 era difficile ma quando c’e’ da soffrire questi giocatori danno tanto”. [[ge:rep-locali:repubblica:105940653]] KLOSE E PAROLO? IN CAMPO PERCHE’ LI HO VISTI BENE – Pioli spiega la conferma di Klose e Parolo: “Volevo schierare una squadra competitiva. Sabato abbiamo speso tanto e noi abbiamo un gioco in cui serve essere aggressivi e brillanti. Ho schierato chi mi e’ parso avesse recuperato meglio. Ma la mentalita’ e l’approccio nonostante alcuni giocatori nuovi non e’ cambiato. Non era facile vincere due partite di fila in trasferta, a Torino e stasera, i ragazzi sono stati bene insieme, compatti. Questa e’ la Lazio, la societa’ mi ha messo a disposizione un organico all’altezza, numeroso, con giocatori di spessore, siamo stati capaci di sopperire a tantissime assenze”. INZAGHI HA BISOGNO DI TEMPO – Pioli conclude spezzando una lancia a favore di Inzaghi: “Nel corso di una stagione ci sono dei momenti delicati che solo grazie alla societa’ possono essere superati. E’ stato confermato? Sono contento. Solo con il lavoro possono arrivare i risultati”. LOTITO: "GRANDE VITTORIA" - "Speriamo non ci fermi nessuno. Battute a parte, è stata una grande vittoria, arrivata col cuore, umiltà. Quello di stasera è un successo sofferto ma meritato". Così il presidente Lotito dopo la qualificazione alla semifinale. Quanto al mercato, Lotito non si sbilancia: "Senza togliere nulla ai giocatori sul mercato, abbiamo una rosa competitiva, siamo coperti in tutti i ruoli e possiamo continuare questo campionato con qualità, ma - conclude il numero 1 biancoceleste - se ravvisassimo di dover fare interventi non ci sottrarremo. Anche chi ha giocato poco ha fatto bene e lo abbiamo visto stasera". Argomenti ss lazio coppa italia stefano pioli Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - I campioni d'Italia si sbarazzano del Fenerbahce in un'ora e sette minuti di gioco e grazie al successo, un po' a sorpresa, del Tirol Innsbruk per 3-1 ai danni di Anversa proseguono l'avventura europea. A Piacenza basta imporsi al tie break sul campo del Tomis Constanta e non fare altri calcoli. Invece ad Ankara sconfitta senza conseguenze per Perugia che rimane prima nel proprio raggruppamento e guarda tutti dall'alto. Nel prossimo turno della competizione europea più importante dominano Russia, Polonia e Italia con tre qualificate su tre squadre: Belgorod, Novosibirsk e Kazan; Resovia, Belchatow e Jastrzebski; Perugia, Piacenza e Treia. Per quanto riguarda la Lube è la sesta seconda classificata. I biancorossi vanno avanti, quindi, perché a organizzare la final four sarà una formazione tra le dodici qualificate. Le candidate ufficiali sono Berlino e Kazan. Ora giovedì c'è attesa per i sorteggi. La Lube domina la partita contro i temibili avversari turchi e chiude in fretta la pratica con un netto 3-0 (25-14, 25-15, 25-21). Partita con poche sbavature e tanta concentrazione dei biancorossi davanti a oltre quattromila tifosi nel nuovo impianto di casa a Civitanova Marche. Un esordio convincente coronato anche dal passaggio del turno arrivato nel prosieguo della serata. Tra i padron di casa a spingere forte sull'acceleratore Kurek autore di 16 punti, coadiuvato da Stankovic con 10 punti. I turchi fanno davvero poco per ribaltare la situazione e nessun giocatore finisce in doppia cifra. Migliore realizzatore ospite e Wijsmans con 9 punti. Missione compita per la Copra. Per raccogliere il punto decisivo è servita una battaglia sportiva durata due ore e venti minuti circa. Piacenza vince al tie break 2-3 (18-25, 25-21, 23-25, 28-26, 16-18) in casa della capolista della pool A i rumeni del Tomis Constanta e centra la qualificazione alla fase a playoff come una delle migliori cinque seconde classificate. Gli emiliani chiudono, così, il girone di qualificazione con quattro vittorie e dodici punti alle spalle proprio della capolista Constanta che un po' a sorpresa ha vinto cinque volte e collezionato quattordici punti. Tra Constanta e Piacenza è stata una partita lunga e ricca di emozioni con gli ultimi due set chiusi ai vantaggi. A consegnare la qualificazione l'ottima prova del cubano Poey autore di 25 punti, coronati da quattro ace e tre muri. Importante il sostegno del capitano Zlatanov con 18 punti (un ace e un muro). Da sottolineare i cinque block vincenti di Alletti (9 punti) migliore del match in questo fondamentale. Tra gli avversari bella partita di Petkov (19 punti, due muri e un ace) e Janic (18 punti, due ace e un muro). La vecchia conoscenza Simeonov realizza 15 punti ma la sua percentuale in attacco è solo del 38 per cento. Prima sconfitta in Champions league per la Sir Safety Perugia ad Ankara contro l'HalBank 3-1 (25-17, 19-25, 25-19, 25-18). Un ko indolore che non cambia il primo posto nel girone degli umbri. Coach Grbic, anche per far rifiatare chi in questo periodo ha giocato con maggiore continuità (quarta gara ufficiale in nove giorni), ha lasciato a riposo Fromm, Atanasijevic, De Cecco e Giovi (con Buti e Vujevic rimasti a Perugia) e dato spazio a Paolucci e Tzioumakas diagonale di posto due, Barone e Beretta coppia di centrali, Sunder e Maruotti in banda e Fanuli libero. Ankara al contrario ha schierato la miglior formazione con l'artiglieria pesante di Juantorena, Sokolov, Kubiak e Mozdzonek. Nel complesso, risultato a parte per la Sir ha giocato una prestazione positiva. Paolucci ha giostrato bene il gioco offensivo della squadra che ha trovato nei centrali Beretta (9 punti con 3 muri) e Barone degli ottimi interpreti e in Tzioumakas (17 palloni vincenti) un buon realizzatore, seppure a corrente alternata. Dall'altra parte della rete è stato Juantorena a fare il bello e il cattivo tempo (20 punti con il 61 per cento in attacco) e decidere alla fine le sorti del match. Gara equilibrata fino a metà del terzo set, dopo che i primi due avevano visto Ankara nel primo e Perugia nel secondo avere il sopravvento sull'avversaria. Nella terza frazione, iniziata punto a punto, vede Juantorena prendere per mano i compagni inanellando attacchi e servizi vincenti e spostando l'ago della bilancia nella metà campo turca. In pratica si è chiusa la partita con Ankara che ha preso margine nella quarta frazione, difendendo il vantaggio fino in fondo. Argomenti volley volley champions league Leggi i commenti I commenti dei lettori 
None Leggi i commenti I commenti dei lettori 
MILANO -  "La conferma? A me dispiace aver perso stasera ". Inzaghi non si fa vedere soddisfatto per aver incassato la fiducia da Berlusconi. E rilancia. "Ho un presidente che mi vuole bene, ho la società al mio fianco e ringrazio anche i tifosi. Se mi sarà dato tempo con il lavoro e la serietà torneremo al Milan che è stato. Oggi un amico mi ha ricordato che anche uno come Ferguson per vincere il primo titolo a Manchester ci ha messo sette anni. Mancini che è il guru degli allenatori fa fatica...". NON ABBIAMO FORTUNA -  Il tecnico rossonero non ha appunti da fare alla squadra: "I ragazzi hanno tutto, si sono sacrificati, hanno creato occasioni. E' mancato un pizzico di fortuna ma è un momento in così. Sì certo forse nella ripresa con l'uomo in più potevamo essere più ordinati ma era una situazione difficile. Ci siao fatti prendere anche dall'ansia di riprendere il risultato. Rimpianti? Non ne ho. Ho messo in campo la migliore squadra possibile. Ringrazio anche Honda che si è sacrificato malgrado sia rientrato solo domenica dall'Australia". [[ge:rep-locali:repubblica:105940653]] FRENATI DAI TANTI INFORTUNI -  Il tecnico rossonero prova a spiegare così le difficoltà della squadra: "Avevamo fuori Bonaventura, De Jong, El Shaarawy, Mexes e De Sciglio. E' difficile avere continuità se devi cambiare sempre squadra  -  sottolinea -. Il 4-4-2? Volevo farlo, ma se non hai continuità nei centrocampisti per infortuni è dura. Oggi abbiamo fatto bene, se avessi avuto almeno in panchina giocatori come Bonaventura, bravo nell'uno contro uno, avrei avuto altre soluzioni. E' un sistema di gioco che ci può dare dei vantaggi. Mi preoccuperei se i ragazzi non mi seguissero. La mia analisi, anche fisica, è che non riusciamo a dare continuita', perdiamo giocatori per fratture ai piedi, cose mai viste... Pentito di aver accettato il Milan? No, assolutamente. Se non mi cacciano resto qui a vita...". MEXES CONTINUA A FAR PARTE DEL MIO PROGETTO -  Mexes, escluso stasera dopo la sceneggiata dell'Olimpico e le quattro giornate di squalifica, non è fuori dal progetto: "Mi ha dato molto, sia da punto di vista umano che del gruppo, domenica ha sbagliato e si è pentito, pensavamo non fosse giusto presentarlo, ma sconterà la squalifica e rientrera'", assicura. Argomenti milan ac coppa italia filippo inzaghi Leggi i commenti I commenti dei lettori 
Dopo mesi di scontri, il deputato Tancredi Turco è ormai un ex grillino . Anche nella bufera, non perde mai la calma. Un addio liberatorio, onorevole? "Pieno di dolore e dubbi. Ma ricco anche di speranza". Cosa ha fatto scattare la molla, in voi? "Da un anno e mezzo dichiariamo alcune divergenze. In chat, in assemblea, a volte anche sui media. Abbiamo tentato di parlare con Grillo e Casaleggio, inviato mail. Mai una risposta". E ora lo strappo. Colpa di Grillo o Casaleggio? "Grillo non è un problema. Il problema è il ruolo della Casaleggio associati Srl, la sua presenza ingombrante. I due leader hanno sempre detto che il Movimento camminerà sulle proprie gambe: cerchiamo di accelerare questo processo". Sa che in Rete girano le vostre foto segnaletiche? "Non capisco perché. Restiamo all'opposizione e continueremo a restituire la quota di stipendio eccedente". Per Di Maio c'è chi si "vende per poco". Per Ruocco siete dei "venduti a Renzi". "Non ho attaccato i colleghi. Mi aspetterei lo stesso da loro". Ma vi siete venduti? Perché così dicono, onorevole. "Parole totalmente false. È iniziata la macchina del fango. Non sono capaci di fare altro". Come giudica l'operato del direttorio? "Sono la longa manus della Casaleggio associati". Per Romano (M5S) ci sono sms con promesse di soldi. "Siamo al delirio". Voterete bianca al primo scrutinio sul Quirinale? "Voteremo dal primo scrutinio un nome di bandiera". Argomenti movimento cinque stelle - m5s tancredi turco Leggi i commenti I commenti dei lettori 
MILANO – Dall’Olimpico al Meazza la storia non cambia. Nel giro di tre giorni la Lazio batte di nuovo il Milan e vola in semifinale di Coppa Italia dove troverà la vincente di Napoli-Inter. I biancocelesti non hanno vinto nettamente come a Roma ma è pur vero che sono stati costretti a fare una gara ben diversa, visto che l’espulsione al 45’ di Cana li ha obbligati a difendersi in 10 per tutto il secondo tempo. UN MILAN SENZA IDEE – Il Milan perde di vista un altro degli obiettivi stagionali e s’interroga. Galliani, contestato in tribuna, non ha neppure seguito gli ultimi frenetici minuti di gara per capire con Berlusconi il da farsi. Per ora si continua ad andare avanti con Inzaghi, confermato dopo una telefonata tra i due massimi dirigenti. Ma inevitabilmente si tratta di una conferma pro tempore. Ai rossoneri si chiedeva una reazione d’orgoglio e quella, se non altro, c’è stata. Ma è stata talmente confusa e arruffona da confermare il grande momento di difficoltà, tattica e psicologica, della squadra. LAZIO, QUALIFICAZIONE MERITATA – La Lazio si porta a casa la prestigiosa qualificazione con merito. E’ passata in vantaggio giocando meglio e nella ripresa, pur abbassando inevitabilmente il baricentro, non ha mai badato esclusivamente a difendersi andando, paradossalmente, molto più vicino al gol del Milan con Keita, che ha preso un palo interno, e con Onazi. A dimostrazione che la squadra in questo momento è in gran forma, è in fiducia e sa, soprattutto, cosa fare. Al contrario dei rossoneri. [[ge:rep-locali:repubblica:105940653]] PIOLI CAMBIA MODULO A SORPRESA – Nella notte del dentro o fuori, Inzaghi, dopo aver perso Bonaventura ed El Shaarawy per infortunio e Mexes, messo fuori rosa dopo la follia di sabato, ha rilanciato Rami e Muntari e ha preferito a sorpresa il giovane Albertazzi ad Armero sull’out di sinistra. In avanti, invece, ha schierato dal 1′ Cerci e Pazzini dirottando sulla fascia Menez. Pioli ha replicato cambiando leggermente modulo rispetto a sabato sera passando al 4-3-1-2 sacrificando Candreva e Mauri. In attacco con Klose ha schierato Keita e ha messo Parolo a fare il trequartista. In difesa, poi, ha dato una chance a Konko e al neo-acquisto Mauricio mentre a centrocampo, accanto ai confermati Biglia e Cataldi, ha rispolverato Onazi. KLOSE MANCA LO 0-1 A PORTA VUOTA – Il Milan è partito bene ma la prima occasione l’ha creata comunque in contropiede la Lazio con Klose che, smarcato a tu per tu con Abbiati da Keita, ha malamente mandato alto di un metro a porta vuota dopo essersi defilato sulla sinistra. I rossoneri si sono chiusi e si sono affidati alle discese di Menez e Cerci per replicare. E proprio da due conclusioni dei due esterni sono arrivati i primi tiri in porta del Milan sui quali Berisha, schierato al posto di Marchetti, si è opposto con sicurezza. INGENUITA’ DI ALBERTAZZI, BIGLIA SEGNA SU RIGORE – La Lazio ha continuato a tenere in mano il pallino del gioco e, al 38’, è passata: su un cross dalla sinistra di Radu, Albertazzi ha stoppato ingenuamente il pallone con un braccio inducendo inevitabilmenente Rocchi a decretare il rigore. Sul dischetto si è presentato Biglia che ha spiazzato con freddezza Abbiati. CANA LASCIA LA LAZIO IN 10 – Il Milan si è gettato in avanti in maniera arruffata ma si è comunque procurato, prima della fine del tempo, la superiorità numerica grazie a una doppia ingenuità di Cana che, nel giro di appena 5’, ha commesso due evitabili falli da dietro a centrocampo ai danni di Cerci e Menez facendosi cacciare da Rocchi. INZAGHI, CAMBI INFRUTTUOSI – Inzaghi ha provato ad approfittarne lanciando nella mischia Honda e varando il 4-4-2 con Cerci abbassato a sinistra a centrocampo ma il Milan non è andato oltre un estemporaneo colpo di testa di poco a lato di Alex sugli sviluppi di un angolo ed un sinistro telefonato da fuori da Honda. La Lazio, con Novaretti inserito nella mischia, si è difesa con ordine e personalità e non ha sofferto neppure quando ha perso Mauricio per infortunio. Pioli ha messo Basta a destra, Konko a sinistra e Radu in mezzo e ha continuato a tenere in scacco un Milan incapace di andare oltre le sterili soluzioni personali dei suoi esterni. KEITA MANDA SUL PALO LA PALLA DELLO 0-2 – Inzaghi ha tentato il tutto per tutto buttando dentro anche Van Ginkel e Suso ma la Lazio non ha tremato e, anzi, di rimessa ha sfiorato il raddoppio prima con Keita, che ha colpito il palo interno con un bel sinistro in diagonale, e poi con Onazi che, da favorevole posizione, ha calciato di poco fuori un tiro a giro dal limite. Così alla fine si gode una bella qualificazione. Al Milan non resta che interrogarsi e capire, soprattutto, da cosa e con chi ripartire. MILAN-LAZIO 0-1 (0-1) Milan (4-3-3): Abbiati 6, Abate 6, Alex 5, Rami 5.5, Albertazzi 5 (35′ st Suso sv), Poli 5 (34′ st Van Ginkel sv), Montolivo 5, Muntari 5 (6′ st Honda 5.5), Cerci 5.5, Pazzini 5.5, Menez 6 (23 Diego Lopez, 66 Gori, 15 Essien, 27 Armero, 81 Zaccardo, 96 Calabria, 97 De Santis, 98 Mastour) Allenatore: Inzaghi. Lazio (4-3-3): Berisha 6.5, Konko 6.5 (38′ st Pereirinha sv), Mauricio 6.5 (9′ st Basta 6.5), Cana 5, Radu 6.5, Onazi 6.5, Biglia 7, Cataldi 6 (1′ st Novaretti 7), Parolo 6,5, Klose 6, Keita 7. (22 Marchetti, 77 Strakosha, 6 Mauri, 10 Ederson, 15 Gonzalez, 24 Ledesma, 44 Prce, 54 Palombi, 87 Candreva) Allenatore: Pioli. Arbitro : Rocchi di Firenze 5.5. Reti : nel pt 38′ Biglia su rigore. Recupero : 0′ e 5′. Angoli : 7 a 5 per il Milan. Ammoniti : Rami, Pereirinha, e Keita per gioco scorretto. Espulso Cana al 45′ pt per doppia ammonizione. Spettatori : 9.672 Argomenti milan ac ss lazio coppa italia Leggi i commenti I commenti dei lettori 
LONDRA - Il Chelsea è la prima finalista della Coppa di Lega inglese. Dopo l'1-1 dell'andata in casa del Liverpool, la squadra di Mourinho, reduce dal clamoroso tonfo in Fa Cup con il Bradford , si è imposta davanti al proprio pubblico per 1-0 dopo i tempi supplementari. Il gol vittoria è stato realizzato da Ivanovic al 94'. I tempi regolamentari si erano chiusi senza reti. Nel Liverpool in campo anche, ma non dall'inizio, Mario Balotelli. [[ge:rep-locali:repubblica:105945562]] In finale, in programma l'1 marzo a Wembley, i Blues affronteranno la vincente del match tra Tottenham e Sheffield United (andata 1-0 per gli Spurs). SEMIFINALI                                AND.       RIT. Liverpool - Chelsea                       1-1        0-1 Tottenham - Sheffield United        1-0        28/1 Argomenti calcio inglese chelsea fc liverpool fc Leggi i commenti I commenti dei lettori 
CATANZARO - Maria Carmela Lanzetta non farà parte della Giunta regionale della Calabria presieduta da Mario Oliverio del Pd. Ad annunciarlo, con una dichiarazione all'Ansa, è stato lo stesso ex ministro degli Affari regionali. Lanzetta spiega la sua decisione con il fatto che "non ci sono le condizioni di chiarezza sulla posizione dell'assessore Nino De Gaetano". Lanzetta ieri aveva comunicato a Matteo Renzi l'intenzione di lasciare il dicastero degli Affari regionali per partecipare al progetto di governo lanciato dal presidente Mario Oliverio in Calabria. Proprio su De Gaetano stasera il sottosegretario alla presidenza del Consiglio, Graziano Delrio, aveva rivolto un messaggio al presidente Oliverio sostenendo che le vicende di voto di scambio di cui è al centro lo stesso De Gaetano, anche se quest'ultimo non è indagato, non sono sufficientemente chiarite. "Io presenterò formalmente le dimissioni da ministro - ha detto Maria Carmela Lanzetta nella dichiarazione all'Ansa - venerdì mattina dopo aver presieduto l'osservatorio sulle Regioni e la conferenza Stato-Regioni. Dopo avere parlato con Matteo Renzi e dopo aver approfondito la questione con Graziano Delrio riguardo all'accettazione della mia presenza nella Giunta regionale della Calabria, ringraziando fortemente Mario Oliverio, ho deciso di non fare parte dell'Esecutivo. Non c'è chiarezza sulla posizione di Nino De Gaetano, pur avendolo conosciuto come assessore regionale impegnato nella difesa dei lavoratori precari". Leggi i commenti I commenti dei lettori 
