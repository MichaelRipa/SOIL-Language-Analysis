UNA grande festa dell'innovazione italiana animata dai giovani finalisti dello startup contest che hanno illustrato i loro progetti nell'ultimo atto di un lungo ed entusiasmante percorso cominciato tre mesi fa. Idee destinate a cambiare in meglio il nostro futuro. Si è concluso questa sera, con la finalissima al Tempio di Adriano in Roma, The Innovation Game , il web show sull'innovazione condotto da Riccardo Luna che, dopo una cavalcata di 15 puntate, chiude i battenti. Con un vincitore: il giovane Mirko Tribbia, uno degli autori del progetto Helios , un volante anti colpi di sonno, premiato con una targa commemorativa e pronto a volare in Silicon Valley, nel tempio dell'innovazione mondiale. Si tratta di un dispositivo che registra la diminuzione della pressione sul volante e aiuta a prevenire gli incidenti automobilistici dovuti ai colpi di sonno. [[ge:rep-locali:repubblica:118674713]] "Il quotidiano è uno dei luoghi dell'innovazione, qualche anno fa non avremmo mai pensato di giungere a un risultato del genere", ha affermato il direttore di Repubblica Ezio Mauro che ha aperto la trasmissione insieme a Luna. In queste 15 settimane di Innovation Game (prodotto da Pulsemedia) tanti gli ospiti, scienziati, innovatori, fisici, medici, che hanno illustrato la loro idea di futuro, la loro formula dell'innovazione: "Vincere l'isolamento" aveva invocato il sindaco di Lampedusa Giusi Nicolini ; "Rischiare, perdere soldi e poi vincere" la frase dello scrittore Roberto Saviano ; "Il vero innovatore è un rompiscatole, deve cambiare le regole", aveva spiegato l'oncologo di fama mondiale Umberto Veronesi ; "L'innovazione è una questione di coraggio", il pensiero del fisico Federico Faggin . E dallo spazio era arrivata la voce di Samantha Cristoforetti : "Vedere il problema non come un ostacolo ma come un'occasione per inventare qualcosa di nuovo", aveva detto l'astronauta italiana. La gara è stata molto sentita dai giovani innovatori in gara che, per l'ultima puntata, erano giudicati da una giuria popolare composta da oltre 50 persone provenienti da alcune delle community dell'innovazione italiana già protagoniste in queste settimane, da Pi-Campus di Marco Trombetti ai Coderdojo di Agnese Addone senza dimenticare i Roma Makers, i Digital Champions, i ragazzi dello Startup weekend, i Wwworkers, i Taxi hack, la Fondazione Mondo Digitale, gli Spqworks. La sfida è stata tra Mirko Tribbia , il vincitore, Leonardo Falanga con ' Never Alone ', app che aiuta a contrastare gli episodi di violenza sulle donne, e Pierpaolo Minà , che con KBring (ripescato la settimana scorsa a suon di 'like') ha presentato un social 'real' network. Ogni concorrente ha avuto tre 'mentor' d'eccezione, cioè i giurati di queste 15 puntate: Silvia Vianello (SDA Bocconi), Antonio Perdichizzi (Italia Startup, Confindustria giovani), Miriam Cresta (Junior Achievement), che hanno aiutato i giovani innovatori a superare le tre prove: la presentazione dell'idea, l'esposizione del business model, l'esposizione del progetto in inglese. "Credo che il tema della sicurezza stradale sia un tema molto sentito oggi" - ha spiegato il vincitore Tribbia, dell'istituto Cesare Pesenti di Bergamo - "Noi con un sensore formato da due fili di rame abbiamo cercato di migliorare la sicurezza stradale. In Silicon Valley ci aspettiamo di trovare investitori per il nostro progetto". Tra i concorrenti anche chi, come Pierpaolo Minà da Termini Imerese, ha voluto ricordare il giornalista Peppino Impastato, ucciso dalla mafia, con una delle sue frasi più celebri: "Se si insegnasse la bellezza alla gente la si fornirebbe di un'arma contro la rassegnazione, la paura e l'omertà". In studio sono tornate le rubriche fisse della trasmissione: a partire da Jaime D'Alessandro , il protagonista della rubrica 'smontato per voi', che ha portato in studio la nuova videocamera GoPro e ha illustrato la sua formula dell'innovazione: "Pochi gradi gerarchici, ripensare le aziende, tornare al modello dell'Olivetti", mentre Enrico Franceschini ha raccontato della startup di una italiana di Londra che ha creato un'app con tutti gli indirizzi e le attività degli italiani della capitale inglese, una sorta di pagine gialle della 'italian community' londinese. L'avvocato Ernesto Belisario , ribattezzato il maestro Manzi 2.0, ha spiegato il termine 'panorama' ricordando l'importante voto atteso per domani al Parlamento europeo sulla 'libertà di panorama' che permette di poter fotografare senza alcun vincolo le bellezze europee e che ora potrebbe essere messa a rischio dalle nuove normative europee. [[ge:rep-locali:repubblica:118674715]] In studio anche Antonio Palmieri , deputato di Forza Italia, dell'intergruppo parlamentare innovazione: "Si vive di lenta costruzione, stiamo lavorando per portare cultura digitale nelle istituzioni - ha affermato il deputato - Abbiamo due temi a cuore: nuove norme sulla sharing economy e una legge per semplificare l'e-commerce", Tante anche le buone notizie sull'innovazione raccontate da Giampaolo Colletti : come VisLab, azienda che ha progettato un'auto che si guida da sola, un lavoro nato nei laboratori dell'Università di Parma. Oggi VisLab è stata acquisita dall'americana Ambarella. O come Sceglieresalute.it, startup pugliese nata dall'iniziativa di due trentenni che aiuta a trovare i medici e gli ospedali più vicini, una sorta di 'Tripadvisor' della salute. Come sempre in studio anche l'irriverente ironia di Stefano Andreoli di Spinoza.it, che ha cantato una canzone sui limiti dell'innovazione italiana. [[ge:rep-locali:repubblica:118674709]] Argomenti the innovation game helios gopro silicon valley innovazione riccardo luna mirko tribbia leonardo falanga pierpaolo minà 
All’interno dei suoi confini Torino nasconde un’altra città, una “cittadina fantasma” fatta da 7.742 alloggi abitati da altrettante famiglie e dichiarati vuoti per aggirare il fisco comunale e non pagare la tassa sui rifiuti. Migliaia di abitazioni, circa il due per cento del numero complessivo di residenze in città, che sono allacciati regolarmente alla rete elettrica e consumano watt su watt di energia, ma che – furbescamente – sono stati tenuti finora fuori dallo sguardo di Palazzo Civico. La scoperta è il frutto del piano antievasione annunciato a novembre da Amiat in collaborazione con il Comune e che ha cominciato a portare i primi frutti. A Reggio Emilia, dov’era stato applicato qualche anno fa dalla multiutility, lo stesso metodo aveva consentito di recuperare fino al cinque per cento di evasione. L’obbiettivo è il seguente: andare a pescare, uno ad uno, incrociando le banche dati in loro possesso (dall’anagrafe al catasto, dalle utenze della luce ai registri del “porta a porta”) tutti i furbetti della Tari: chi evade del tutto l’imposta, ma anche chi elude la tassa dichiarando meno metri quadrati di superficie o meno familiari conviventi rispetto a quelli reali. I primi calcoli, partiti a gennaio ed aggiornati a maggio, hanno consentito di scovare quasi 8.000 fantasmi della Tari: una ruberia nei confronti dei contribuenti che invece pagano tutto fino all’ultimo spicciolo, del valore di 2 milioni e 200mila euro all’anno. Tasse mai pagate su alloggi di pregio o di grande metratura dichiarati più piccoli al catasto, appartamenti denunciati come non abitati, ma che in realtà sono usati come studi professionali o sede di attività commerciali, che adesso il Comune vorrebbe recuperare. Se ci riuscisse, perché finora il lavoro è soltanto uno “studio” sulla carta e dalla carta non si è passati ai fatti, significherebbe mettersi in tasca circa 3,9 milioni di euro dal 2010 al 2013 da recuperare con gli interessi e la mora. Solo nei primi due mesi del 2015 vorrebbe dire un milione e mezzo. Ora i fantasmi della Tari hanno un volto e un nome, e bisognerà andarli a cercare per farsi restituire il maltolto. Maltolto che servirà per alleggerire (o quantomeno evitare altri rincari) la bolletta degli onesti cittadini. Oppure, come auspicherebbe l’assessore all’Ambiente, Enzo Lavolta, per estendere la raccolta differenziata con il metodo del “Porta a Porta” (che secondo l’assessore al Bilancio, Gianguido Passoni, ha costi proibitivi) ad altri quartieri come Vanchiglia e San Salvario. L’obbiettivo dell’amministrazione, recentemente visto al ribasso, sarebbe infatti quello di arrivare entro il 2020 (il primo obbiettivo era al 2018) al 50 per cento di raccolta differenziata rispetto all’attuale 42 per cento a cui si è fermi da anni. Anche se la legge stabilirebbe un obbiettivo del 65 per cento. 
Caro direttore, la proposta, lanciata dal suo giornale e ripresa dall’Assessore alle politiche giovanili del Comune di Napoli, Alessandra Clemente, di dedicare un luogo al ricordo delle vittime innocenti dei clan non può che vedermi d’accordo, anzitutto per il suo alto valore civile e morale. Spero dunque che potrà concretizzarsi in tempi brevi, e darò alla sua realizzazione tutto il mio sostegno. La memoria, individuale e collettiva, è l’unico luogo che non possiamo mai smettere di abitare: per questo è nostro dovere custodirla, coltivarla, difenderla. Lo è particolarmente quando può servire a tener desta la coscienza di una comunità: non solo ricordare doverosamente quanti hanno perduto la vita per mano della criminalità organizzata, ma anche esortare a reagire, e spingere tutte le forze vive e sane della società, che sono per fortuna la parte di gran lunga preponderante, a non rassegnarsi, a non arretrare mai nella testimonianza, nella responsabilità morale, nella dedizione ai propri compiti. La lotta alle mafie, sono convinto, passa anche da qui. Richiede massima fermezza nella repressione del fenomeno criminale, e altrettanta determinazione nell’impegno civile e nella solidarietà. Per parte nostra, pensiamo nei prossimi mesi di poter portare ad approvazione una legge che, per un verso, rafforzi la capacità di aggredire i beni mafiosi e, per l’altro, aumenti le tutele delle vittime della criminalità organizzata. Ma anche segnare un luogo, così come fissare una data della nostra storia è importante: è ben lungi dall’essere un fatto meramente convenzionale; è anzi l’indicazione che qualcosa ci riguarda ancora, ci indigna o ci addolora, e non può mai lasciarci indifferenti. Segniamo dunque una data, eleggiamo un luogo: facciamolo, avremo davvero un bene comune in più. Penso poi, caro direttore, che un Memoriale possa anche riuscire ad essere un luogo aperto e vivo: non separato dal resto della città ma in dialogo costante e continuo con le sue energie migliori, a cui potrà offrire non solo un momento di riflessione e di raccoglimento, ma anche uno spazio di confronto, di conoscenza e di proposta. Studieremo con il Sindaco di Napoli e le altre istituzioni preposte insieme ai familiari delle vittime il modo migliore per realizzarlo, e naturalmente valuteremo con attenzione l’idea di far sorgere il memoriale a Castel Capuano, sede così gravida di storia e di simboli, ma credo di non sbagliarmi se affermo che, in ogni caso, il Memoriale è diventato fin d’ora, ancor prima di essere realizzato, un luogo necessario, e sono convinto anche che entrerà subito in sintonia con il grande desiderio di riscatto di tutta la cittadinanza. Penso, infine, che possa e debba anzitutto essere rivolto alle giovani generazioni, a cui dobbiamo trasmettere il senso vero di appartenenza ad una comunità che non si piega dinanzi al sopruso, alla sopraffazione, alla violenza e all’ingiustizia. Un Memoriale può servire a questo. Può ricordare il passato e aiutare a costruire un futuro migliore. Per l’Italia intera e per questa grande città, che ha scritto alcune delle più significative  pagine culturali e civili custodite nella memoria del Paese. Argomenti lettera ministro camorra antimafia andrea orlando 
None Leggi i commenti I commenti dei lettori 
Trapani . E' stata picchiata da un gruppo di detenute la donna messicana Aminta Altamirano Guerrero accusata di aver ucciso, la notte del 13 luglio scorso ad Alcamo, il figlio Lorenz Renda di cinque anni. A raccontare dell'aggressione subita dalla donna sono stati, nel corso del processo che si sta celebrando dinnanzi la Corte d'Assise di Trapani, i difensori Baldassare Lauria e Caterina Gruppuso parlando di “un'azione premeditata”. La donna, che dal 15 luglio dello scorso anno si trova reclusa nella casa circondariale di San Giuliano a Casa Santa Erice, ha riportato lievi lesioni. “L'atto – ha detto l'avvocato Baldassare Lauria – ha turbato molto la nostra assistita che in questo momento si trova ad affrontare un processo molto delicato”. Aminta Altamirano Guerrero secondo l'accusa avrebbe causato la morte del figlioletto somministrandogli – come ha dimostrato lo scorso novembre l'autopsia effettuata dall'Istituto di medicina legale del Policlinico di Palermo - una dose letale di amitriptilina, farmaco assunto dalla donna contro la depressione. I sospetti si erano indirizzati sin da subito sulla madre di Lorenz che, sia in casa che durante l'interrogatorio si era più volte contraddetta fornendo anche versioni inverosimili e incompatibili con le indagini. Oltre a una serie di elementi acquisiti nell'abitazione di via Giovanni Amendola ad Alcamo venne ritrovata all'interno della borsa della donna una sorta di lettera testamento accartocciata e indirizzata al suo ex convivente e padre del bambino, Enzo Renda, trasferitosi in Germania e con il quale la donna aveva avuto una separazione conflittuale. Nella lettera Aminta Altamirano Guerrero manifestava l'intenzione di uccidere se stessa e il figlio addossando la colpa dell'atroce gesto al padre di Lorenz accusato, a suo dire, di maltrattamenti e di averla tradita. “Spesso Aminta – ha detto oggi in aula il teste Enzo Renda - aveva scatti d'ira incontenibili che la portavano a scontri fisici sia nei miei confronti che in quelli dei suoi familiari”. Quanto ai presunti maltrattamenti denunciati dalla donna l'ex compagno ha precisato di “non averle mai alzato un dito”. “Non mi sono mai separato da Aminta – ha concluso – perché ero molto legato a mio figlio ma poi ho capito che se fossi rimasto con lei mi avrebbe rovinato”. Intanto, la direzione del Carcere San Giuliano ha avviato un'indagine per individuare i responsabili dell'aggressione. Il processo proseguirà il prossimo 23 settembre. Argomenti figlio processo carcere alcamo omicidi 
All'ombra di Stefania Pirozzi ed Ambra Esposito cresce una nuova campioncina in casa Canottieri Napoli: Asia Toma. A Rovereto, in Trentino Alto Adige, ai campionati nazionali Esordienti con la rappresentativa campana, la giovanissima atleta, classe 2003, ha dato spettacolo. Asia ha vinto quattro medaglie d'oro e siglato un record Italiano di categoria, prima di conquistare il primo posto di squadra con la sua rappresentativa. La vittoria più bella nei 200 rana, con tanto di record, con il tempo di 2.45.74. Quindi il bis nei 100 rana con l’ottimo crono di 1.16.09. Tutti i tempi ottenuti valgono ad Asia la qualificazione, con un anno di anticipo, ai prossimi campionati italiani di categoria che si svolgeranno a Roma la prima settimana di agosto. "A conferma della tradizione natatoria del nostro circolo - dice Lello Avagnano, responsabile tecnico della sezione nuoto - Asia nuota una rana tecnicamente perfetta. Azione efficace e bracciata pulita contraddistinguono la sua nuotata. Si intravede per lei un glorioso futuro sulla scia dei tanti campioni di nuoto del passato". 
ROMA . "Oltre 250mila furti in casa in un anno. È essenziale intervenire in modo drastico".  Dice così il vice ministro della Giustizia Enrico Costa, uno degli artefici degli emendamenti per alzare le pene su furti, scippi e rapine. Ritiene davvero che una pena minima più pesante sia un deterrente per scippatori e ladri? "Il nostro obiettivo va molto al di là della deterrenza e punta sulla certezza ed efficacia della pena. Ai responsabili di questi gravi delitti va comminata una sanzione severa e soprattutto, una volta individuati, non possono godere di sconti di pena per effetto del gioco delle attenuanti". Ci spiega meglio di che si tratta? "L'eventuale presenza di circostanze attenuanti vanifica molto spesso gli aumenti di pena previsti per le aggravanti. Determinando un affievolimento della sanzione. Il nostro emendamento annulla questo effetto perché abbiamo ritenuto che gli abbassamenti di pena non sarebbero in linea con la gravità dei fatti. Tecnicamente si tratta di non consentire che eventuali attenuanti vengano ritenute equivalenti o prevalenti rispetto alle aggravanti del furto in abitazione". Da anni le forze di polizia si lamentano perché fanno fatica ad arrestare scippatori, ladri e rapinatori e poi se li ritrovano di nuovo in strada. Gli aumenti di pena servono per evitare proprio questo? "Il lavoro delle forze dell'ordine è faticoso ed è frustrante individuare un responsabile e vederlo tornare in circolazione in un batter d'occhio. I meccanismi individuati non saranno forse risolutivi, ma vogliono porre un argine a questo rischio". Questi reati sono tra quelli vissuti peggio dalla gente. Le prossime misure del governo, in concreto, potranno diminuire il loro numero enorme? "Sono convinto che potranno dare un contributo: si tenga conto che, negli ultimi 10 anni, i furti in appartamento sono aumentati del 127%, e si tratta di delitti che colpiscono i cittadini non solo nel patrimonio, ma anche nell'intimità della loro vita privata. In un momento di crisi economica, questo rischia di essere il colpo di grazia per chi è già in difficoltà". La gente in verità è disperata.... "Ed è in ansia quotidiana perché sempre più spesso il furto in abitazione viene realizzato senza porsi il problema della presenza o meno dei proprietari e questo determina che frequentemente evolva in rapina attraverso violenze nei confronti delle vittime. Questa è la ragione per cui siamo intervenuti aumentando le pene anche per la rapina". C'è però chi, come l'associazione Antigone, è contraria e sostiene che aumentare le pene non serve a nulla, anzi ha un effetto negativo. "Ho già evidenziato che si tratta di garantire una pena certa. Sono convinto che di fronte a questa prospettiva, che oggi onestamente non vedo, l'effetto repressivo potrà emergere". Questi aumenti di pena non sono in contraddizione con altre leggi, come la tenuità del fatto e la riforma della custodia cautelare fatte dal vostro governo, che puntavano ad avere meno arrestati in galera? "Queste norme mirano ad attribuire sanzioni coerenti alla gravità dei fatti. E le ritengo assolutamente coerenti con il percorso normativo che lei ha citato". Non state strizzando l'occhio alla Lega? "Stiamo andando nella direzione giusta. Spero che anche la Lega voti queste misure". Se la sente di fare una stima sui tempi? Quando potranno passare questi aumenti? "Entro l'estate il testo del processo penale, che contiene le nuove norme, è in calendario alla Camera. Spero che entro l'anno possa arrivare la legge". Argomenti furti in casa furti rapine scippi 
ROMA - La giunta per le Autorizzazioni a procedere del Senato ha detto sì alla richiesta di arresto dei magistrati di Trani che indagano sul crack della Casa di cura della Divina Provvidenza. Ora sul senatore Ncd Antonio Azzollini la parola definitiva spetterà all'assemblea di palazzo Madama. A favore della proposta di concedere gli arresti hanno votato Pd, M5S e Lega, mentre contrari sono stati FI, Socialisti e Ncd. Il voto è finito 13 a 7. Azzollini si era dimesso in giornata dalla presidenza della commissione bilancio. "La mia relazione esprime un punto di vista assolutamente coerente con l'intera attività della Giunta. Vorrei ricordare che noi non siamo un organo giurisdizionale". Così il presidente Dario Stefano ha commentato l'accoglimento della sua proposta. "Nella mia relazione - conclude - ho espresso il punto di vista che mi sono formato leggendo gli atti a disposizione". Argomenti giustizia ncd maggioranza Leggi i commenti I commenti dei lettori 
