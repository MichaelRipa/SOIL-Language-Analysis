MILANO – Tanto rammarico nelle parole di Pippo Inzaghi nell’ultima in casa del Milan che ha visto il diavolo battere il Torino 3-0 grazie a una doppietta del ritrovato El Shaarawy e al 100/o gol in A di Pazzini. “La maggior recriminazione è che recuperiamo adesso, a campionato finito, giocatori importanti come El Shaarawy o Montolivo, però sono contento di questi ragazzi, perché, nonostante le difficoltà, ho sempre sentito la squadra in pugno. A parte Udine, questa squadra ha sempre dato il cuore: queste sono le basi per ripartire, mi auguro di esserci io anche l’anno prossimo. Ho un contratto, spero di andare avanti perché ho tanto da dare, peò sarà la società a decidere”. [[ge:rep-locali:repubblica:115174338]] “SPERO DI RESTARE” – “Mi auguro di continuare – ribadisce Inzaghi -, se mi daranno tempo sono convinto di ripotare il Milan dove è stato: non si può fare tutto in pochi mesi ma c’è una buona base per lavorare e ripartire”. Berlusconi ha però detto pubblicamente che vorrebbe di nuovo Ancelotti: “Le parole di Berlusconi non si commentano, si ascoltano, a me non è stato detto niente se non di continuare. Con Ancelotti ci sentiamo spesso, poco nell’ultimo periodo, ma è normale che si pensi ad un’alternativa al sottoscritto. Noi allenatori possiamo inventarci di tutto, ma i primi rimpianti devono averli i giocatori, sono loro che fanno la differenza, si è visto anche stasera”. Per il futuro del Milan, Inzaghi sottolinea che “non vedrei tutto così nero, qualche innesto ci vorrà ma ci sono le basi per tornare ad essere una grande squadra”. BERLUSCONI: "NON LASCIO" - In casa rossonera sempre in primo piano anche le vicende societarie. Silvio Berlusconi vede ancora il futuro del club rossonero legato a doppio filo a quello della sua famiglia. “Milan in mano al partito comunista cinese? Non è vero. Il mondo del calcio è cambiato, sono entrati i petrodollari, il Qatar versa ogni anno 250 milioni di euro nelle casse del Paris Saint Germain. Una famiglia sola non può fare questa concorrenza. Quindi cerco qualcuno che condivida i finanziamenti per il mio Milan, ma non ho alcuna intenzione di lasciare il mio Milan, anzi di riportarlo ad essere protagonista nel mondo”, ha dichiarato Berlusconi, intervenendo alla trasmissione “Che Tempo che fa”. [[ge:rep-locali:repubblica:115178947]] GALLIANI: “ANCELOTTI? NON PARLO, MA VADO A MADRID” – Ancora da sciogliere il rebus relativo a chi sarà l’allenatore nella prossima stagione. “Domani vado a Madrid. Non ho detto a fare cosa. Non ho detto che vado a vedere Ancelotti – ha dichiarato l’ad rossonero Adriano Galliani prima della sfida con il Torino -. Ci sono due grandi società con buonissimi giocatori che hanno disputato poco fa la finale di Champions. Al momento Ancelotti è il tecnico del Real e il Milan ha Inzaghi. L’estate è lunga e ancora non è iniziata. Non ho mai commentato le parole del presidente e non inizierò adesso. Chi ha sempre messo un’infinità di risorse fino a oggi non le farà assolutamente mancare, in attesa che possa cambiare qualche cosa a livello societario. Fa tristezza vedere il Milan a questo punto della classifica, dobbiamo rimboccarci le maniche per riportarlo al vertice in Italia e in Europa”. Argomenti serie a milan ac adriano galliani silvio berlusconi filippo inzaghi Leggi i commenti I commenti dei lettori 
MILANO – Il Milan saluta con una vittoria il suo pubblico. A San Siro gli uomini di Inzaghi battono 3-0 il Torino nella penultima giornata di serie A e si congedano davanti al proprio pubblico con un successo. Una magra consolazione al termine di una stagione sotto le aspettative e che ha portato la curva a contestare più volte dirigenza, giocatori e allenatore. Gli uomini di Ventura, invece, dicono definitivamente addio alle ultime (flebili) speranze di conquistare l’ultimo posto ancora disponibile per l’Europa League. SI PENSA GIA’ AL FUTURO – Di buono questa sera c’è il ritorno al gol di Stephan El Shaarawy dopo il lungo calvario di questa stagione. Il Faraone che quest’anno aveva fatto centro una sola volta, a Marassi contro la Sampdoria, non segnava a San Siro addirittura dal 16 dicembre del 2012. Una pedina fondamentale venuta meno nello scacchiere di Pippo Inzaghi in un’annata maledetta. Per il tecnico, espulso al termine del primo tempo, con ogni probabilità quella di oggi si è trattata dell’ultima gara casalinga sulla panchina del Milan. Ma quella di oggi è l’ultima partita a San Siro per molti rossoneri. Quasi certo l’addio a fine stagione di Mexes, Bocchetti e Van Ginkel, restano da valutare le posizione di Abbiati, De Jong e lo stesso Pazzini che oggi ha siglato il suo 100/o gol in serie A. La sensazione è che sia arrivato il momento della rivoluzione in casa Milan. L’ennesimo progetto fallito ha riaperto gli occhi a Berlusconi che con l’aiuto di finanziatori stranieri è pronto a ripartire con grandi nomi. La conferma è arrivata da Galliani prima della partita: l’ad domani sarà a Madrid per parlare con Ancelotti e convincerlo a tornare a Milanello. E’ l’attuale allenatore del Real il punto d’inizio del nuovo Milan. Chiamatelo usato garantito, ma da queste parti si dicono certi che funzionerà. [[ge:rep-locali:repubblica:115174338]] TORO NIENTE EUROPA - Applausi a scena aperta per gli sconfitti. Il Torino è arrivato a San Siro consapevole che solo una vittoria avrebbe potuto tenere ancora viva quella fiammella che illuminava ancora l’Europa. Ventura, però, ha dovuto fare la conta degli indisponibili prima di poter pensare agli undici da schierare in campo. Senza Maxi Lopez, Bovo, Farnerud, Quagliarella e lo squalificato Maksimovic il tecnico granata ha mandato in campo gli ultimi superstiti di una stagione lunghissima e faticosa. Alla fine, però, l’orgoglio del Milan da una parte e la stanchezza nelle gambe dei suoi dall’altra hanno di fatto stroncato in anticipo i sogni di conquista del Toro che continua a restare all’asciutto a San Siro: contro il diavolo non vince a Milano addirittura dal 1985. I cori a fine gara dei tifosi ospiti presenti sugli spalti hanno di fatto reso onore a un gruppo che quest’anno ha scritto un piccolo pezzo di storia granata. IL MATCH - Il primo tempo a San Siro scorre via tra uno sbadiglio e l’altro. A ravvivare la gara ci pensa El Shaarawy al 18′ con un bel gol dal limite: cross di Zaccardo dalla destra, stop e girata al volo e palla nell’angolino più lontano. La rete sveglia i granata che provano a mettere in difficoltà il Milan con qualche accelerata ed è proprio su una di queste che al 40′ Zaccardo stende Martinez al limite e si becca il rosso diretto per fallo da ultimo uomo. Nella ripresa il Milan non si fa schiacciare e con una gran bell’azione di Van Ginkel trova il rigore che permette a Pazzini di firmare il raddoppio e di riportare la parità numerica grazie all’espulsione di Molinaro. Il 2-0 di fatto spegne la voglia di rimonta del Torino che poco dopo crolla sull’asse Van Ginkel-El Shaarawy col Faraone lanciato a tu per tu con Padelli dall’olandese, destro sul secondo palo e fantasmi allontanati. Il match finisce qui, nel finale Abbiati tiene inviolata la porta salvando su El Kaddouri dimenticato di Bocchetti. MILAN-TORINO 3-0 (1-0) MILAN (4-3-3): Abbiati 6; Zaccardo 5, Alex 6 (1’st Mexes 6), Paletta 6, Bocchetti 5.5; Poli 6 (31’st Mastalli sv), De Jong 6.5, Van Ginkel 7; Honda 6.5, Pazzini 6.5, El Shaarawy 7.5 (23’st Zapata 6). In panchina: Diego Lopez, Donnarumma, Felicioli, Piccinocchi, Cerci, Destro, Di Molfetta, Mastour. Allenatore: Inzaghi TORINO (3-5-2): Padelli 5; Darmian 5.5, Glik 5, Moretti 5.5; Bruno Peres 5.5, Vives 5 (10’st Benassi 5.5), Gazzi 5 (21’st Basha 6), El Kaddouri 6, Molinaro 5; Amauri 5, Martinez 5.5(26’st Rosso sv). In panchina: Ichazo, Zaccagno, Jansson, Gaston Silva, A. Gonzalez, Morra. Allenatore: Ventura ARBITRO : Valeri di Roma RETI : 18’pt El Shaarawy; 12’st Pazzini (R), 20’st El Shaarawy NOTE : serata fresca, terreno in buone condizioni, spettatori 30.000. Ammoniti: Honda, Gazzi, Poli, Moretti, Pazzini, Van Ginkel. Espulsi: Zaccardo al 42’pt, Inzaghi al 45’pt, Molinaro all’11’st. Angoli: 5-5. Recupero: 1′; 2′. Argomenti serie a milan ac torino fc Leggi i commenti I commenti dei lettori 
INDIANAPOLIS - Fenomeno Juan Pablo Montoya: a 40 anni suonati (per Valentino Rossi la strada è tracciata, può correre per almeno altri 6 anni...) ha vinto la 99° edizione della 500 Miglia di Indianapolis, una delle corse più famose del mondo, di sicuro quella più nota negli Usa. L'ex pilota F1, partito dalla quindicesima posizione, ha rimontato fino alla volata finale, mandando in estasi il pubblico. Al secondo posto si è piazzato il campione in carica della IndyCar Series, Will Power con l'altra Penske Chevrolet. Charlie Kimball, partito 14°, al volante della Novo Nordisk Chip Ganassi Racing Chevrolet, è arrivato terzo. Scott Dixon, vincitore dell'edizione 2008 e partito dalla pole, pur rimanendo in testa per 84 giri, è arrivato quarto. Quella di oggi è la 16a vittoria per il team di Roger Penske. Montoya aveva già vincito nel 2000 da rookie, passando dalla F1 alla formula Indy, alimentando così il luogo comune che vuole le corse Usa un gioco da ragazzi per un pilota della Formula Uno, ma non era proprio così: dopo il trionfo all'esordio Montoya non vinse più a Indy. Così con la vittoria di oggi Juan Pablo ha stabilito il record per il più lungo periodo di tempo tra due "500" vinte. Un record davvero difficile da battere... Argomenti indianapolis Leggi i commenti I commenti dei lettori 
None Leggi i commenti I commenti dei lettori 
Il Toro alza bandiera bianca di fronte al Milan, saluta definitivamente il sogno europeo e guarda avanti. “Il risultato di San Siro non mi piace affatto, ma lo 0-3 non può andare ad intaccare la nostra stagione – dice Giampiero Ventura -. In realtà i nostri sogni europei sono franati sul gol doriano di Eto’o: se la Samp avesse perso a Empoli ci saremmo giocati la qualificazione in Europa League contro il Milan, quella rete invece è stata decisiva e ha fatto crollare la nostra adrenalina”. Avanti con la partita: “Il primo tempo è stato dignitoso – è l’analisi del tecnico granata - la ripresa invece no. Adesso però spero che domenica prossima, contro il Cesena, ci sia uno stadio pieno per salutare una squadra che ha fatto una grande stagione”. E allora avanti anche con il futuro: “Io avrei voglia di cambiare qualcosa, ma lo schema tattico del Torino del futuro dipenderà da chi arriverà, adesso è ancora presto per poterlo dire. Il mercato? Non è detto che i nostri gioielli partano e se non partono ovviamente le nostre ambizioni aumenteranno. In questi quattro anni abbiamo fatto dei passi avanti enormi e rapidi; è stata fatta un’ottima semina, possiamo aprire un ciclo”. Ventura poi parla delle ambizioni della società: “Alzare l’asticella? Vediamo quali saranno le ambizioni della società. Dipenderà da quello che succede sul mercato: ovvio che se resteranno Darmian, Glik e Maksimovic le ambizioni saranno maggiori, altrimenti avremo maggiori difficoltà”. A proposito di Darmian, ecco anche la versione della società: “Matteo non ha mai chiesto di essere ceduto, anche perché in una grande squadra c’è già – dice il diesse granata Gianluca Petrachi -. Darmian, proprio come Peres e Glik non vogliono andar via e noi saremo contenti di tenerli: le cessioni non sono la nostra priorità”. Poi tocca al capitano:Questa sconfitta proprio non mi piace – dice Kamil Glik – ma avevamo dato tutto quanto avevamo, ad un certo punto è finita la benzina. Purtroppo l’Europa non è arrivata, ma io mi auguro proprio che domenica prossima, contro il Cesena, lo stadio possa essere pieno per salutarci bene: è stata una stagione lunghissima e positiva. Il futuro? Non ho ricevuto proposte di alcun tipo, voglio solo riposarmi bene. Il presidente, poi, è stato chiaro: ci saràeventualmente tempo per parlare”. 
None Leggi i commenti I commenti dei lettori 
MILANO – Nessun rimpianto per Giampiero Ventura e il suo Torino che questa sera, dopo la sconfitta contro il Milan , saluta definitivamente ogni speranza di agganciare un posto in Europa League. “Il gruppo ha fatto qualcosa di straordinario quest’anno, ma oggi tutto era già deciso dal gol di Eto’o che ci ha tolto ogni residua speranza. Poi metti le assenze e ci sta perdere. Abbiamo fatto un primo tempo dignitoso, ma la squadra ha dato tutto quello che doveva dare prima. Ora speriamo di avere la forza di chiudere bene con l’ultima partita, perché i ragazzi meritano da parte dei tifosi un giusto tributo e riconoscimento”. [[ge:rep-locali:repubblica:115174338]] STAGIONE INDIMENTICABILE - “Dopo il primo gol siamo stati padroni del campo, ma abbiamo avuto difficoltà a concludere. Ma è una sconfitta che non intacca quanto abbiamo fatto, ai miei dico solo grazie”, ha proseguito Ventura. In ottica futura, il tecnico granata ha dichiarato: “Abbiamo fatto una semina importante in questi anni, ora con un po’ di lungimiranza c’è la possibilità di aprire un piccolo ciclo. Ma tutto dipenderà anche dal mercato e da tante altre cose”. Infine Ventura ha ripercorso i momenti più belli della stagione del Torino: “Il derby mancava da tanti anni, un sacco di granata si sono commossi e per loro era più importante, per noi di pari passo c’è anche Bilbao per la crescita della mentalità tenendo presente da dove siamo partiti”. Argomenti torino fc serie a gian piero ventura Leggi i commenti I commenti dei lettori 
ROMA – Regna l’equilibrio nelle semifinali play-off di Lega Pro, con due pareggi nelle gare di andata delle sfide che valgono l’accesso alla finale promozione. Dunque, dopo le avvincenti gare dei quarti che hanno sancito l’eliminazione di squadre quotate come Ascoli, Benevento, Juve Stabia e Pavia, giochi ancora piuttosto aperti, considerando che in caso di parita’ saranno disputati supplementari e calci di rigore, pertanto non conta piu’ il miglior piazzamento in classifica nella stagione regolare. COMO-MATERA 1-1, A CARRETTA RISPONDE IL SOLITO GANZ – Como e Matera impattano 1-1 al ‘Sinigaglia’, con un botta e risposta a inizio ripresa. Vantaggio dei lucani di Carmine Auteri, piazzatisi in terza posizione nel girone C, al 4’ con Carretta, bravo di sinistro, dal limite, ad indovinare una parabola imparabile per il portiere di casa Crispino. Immediata la risposta dei lariani di Sabatini, giunti al quarto posto nel gruppo A, con il 21enne figlio d’arte Simone Ganz al 6′, abile in spaccata di esterno destro a trovare l’immediato pareggio. Lo stesso Ganz con la sua doppietta aveva permesso alla compagine lombarda di vincere a Benevento nel turno precedente. Domenica prossima alle 16 appuntamento a Matera per il match decisivo. [[ge:rep-locali:repubblica:115178181]] TERMINA SENZA RETI REGGIANA-BASSANO - Al “Mapei Stadium” (termina in bianco invece il primo confronto fra la Reggiana (giunta terza nel girone B) e il Bassano (2° nel girone A) davanti a diecimila persone. Il testa a testa fra gli emiliani di Colombo, reduci dal colpo in casa della corazzata Ascoli, e i veneti di Tonino Asta, che hanno prevalso ai rigori sulla Juve Stabia, si risolverà quindi allo stadio ‘Mercante’ domenica con inizio alle ore 16. PLAYOUT: COLPO A PORDENONE, MONZA IPOTECA SALVEZZA - Sabato sono scattati anche i play-out, rivoluzionati in extremis dopo le sentenze del Collegio di Garanzia del Coni. In programma due gare per girone (sulla distanza dei 180′, al termine dei quali in caso di parita’ prevarra’ la squadra con migliore classifica a fine campionato) che determineranno le squadre che faranno compagnia in serie D alle gia’ retrocesse Albinoleffe, San Marino e Savoia (sempre che poi lo scandalo scommesse dell’inchiesta Dirty Soccer non provochi terremoti). Nel gruppo A ipoteca la salvezza il Monza, andando a imporsi per 2-0 a Pordenone con le reti di Carbonaro e Pessina, un vantaggio non da poco in vista del ritorno da giocare davanti al proprio pubblico che si somma a quello della miglior classifica. LUMEZZANE VINCE E ANNUNCIA QUERELA CONTRO TECNICO PRO PATRIA - Cruz al 18′ firma invece il successo di misura del Lumezzane sulla Pro Patria. A Busto Arsizio sabato prossimo il secondo atto del derby lombardo, accompagnato da un clima però tutt’altro che idilliaco. “Apprendiamo dagli organi di stampa le dichiarazioni del sig. Marcello Montanari, allenatore della Pro Patria dal 31 gennaio 2015. Il Sig. Montanari chiede rispetto ‘ad avversari e classe arbitrale’. Nel contempo dichiara ‘pulito e onesto il gruppo di giocatori da oltre tre mesi di duro lavoro’, dimenticando forse che il portiere titolare Vincenzo Melillo e’ stato incarcerato la scorsa settimana, non tre mesi fa”. Lo scrive attraverso una nota la società del Lumezzane, che “smentisce categoricamente le dichiarazioni del Sig. Montanari e procederà a querelarlo per calunnia nelle sedi opportune. Nessun nostro tesserato si e’ mai permesso di assumere alcun atteggiamento irriguardoso nei confronti degli avversari e la nostra buona condotta e’ certificata dalla totale assenza di richiami da parte dei quattro arbitri e degli ispettori federali e di Lega presenti allo stadio “Saleri”. Invitiamo quindi l’allenatore della Pro Patria, che se intende caricare la sua squadra con questi mezzucci da Prima Repubblica, a lasciar perdere i giocatori del Lumezzane perche’ a Busto non abboccheremo alle provocazioni ma risponderemo sempre con il sorriso cosi come abbiamo fatto durante tutta la partita di ieri. Per ciascuna delle 23 stagioni consecutive che la nostra Societa’ ha affrontato tra i professionisti, lasciamo che sia il campo a rispondere. Invitiamo il Sig. Montanari a comportarsi da professionista evitando di architettare questi espedienti che sono al di fuori del calcio per caricare la partita di ritorno ed in tutto rispetto, come e’ nostro solito, auguriamo a lui e ai suoi giocatori un buon lavoro in vista della partita di ritorno”. PRO PIACENZA E SAVONA SI AGGIUDICANO 2-1 IL PRIMO ATTO – Nel girone B il primo round va a Pro Piacenza e Savona, ma il discorso salvezza e’ ancora tutto da decifrare. Al “Garilli” Arrigoni illude il Forli’ ma Matteassi pareggia prima della fine del primo tempo e nella ripresa firma il 2-1 per la Pro Piacenza, che al ritorno puo’ accontentarsi del pari per conquistare la permanenza fra i professionisti. Stesso risultato al “Bacigalupo” fra Savona e Gubbio: micidiale uno-due fra il 36′ e il 37′ per i padroni di casa con Demartis e Sanna, umbri in dieci al 62′ per il rosso a Galuppo ma al 93′ arriva la rete di Casiraghi che tiene tutto aperto. POKER ALL’AVERSA, ISCHIA VEDE SALVEZZA. IL 26 REGGINA-MESSINA – Scendendo al Sud, il derby campano vede l’Ischia travolgere 4-1 l’Aversa Normanna e compiere un bel passo in avanti verso la salvezza. La squadra di Maurizi cala il poker vincente grazie alla doppietta di Sirigano e ai gol di Millesi e Chiavazzo, per gli ospiti – che chiudono in nove per le espulsioni di Capua e Balzano – autorete di Finizio. E’ stata posticipata a martedì 26 (ore 17 il fischio d’inizio) la partita di andata fra Reggina e Messina, al ‘Granillo’ (ritorno e’ sabato 30 al ‘San Filippo’, alle 15), dopo che la sentenza del Collegio di Garanzia Coni aveva determinato il cambio di classifica, con i calabresi diventati penultimi a scapito del Savoia, retrocesso direttamente in serie D. NOVARA CONQUISTA SUPERCOPPA CON L’1-1 A TERAMO - Domenica sera era in programma anche l’atto conclusivo della Supercoppa di Lega Pro, che vede protagoniste le tre formazioni che hanno conquistato direttamente la promozione nei rispettivi gironi. Ad alzare il trofeo 2015 è il Novara, che dopo aver piegato 3-2 la Salernitana nel primo incontro ha pareggiato 1-1 a Teramo (sconfitto 3-1 in settimana all’Arechi). Ai piemontesi bastava un pareggio nell’ultima gara del girone finale, giocata allo stadio Gaetano Bonolis. E cosi’ e’ stato: sotto di una rete dal 37′ del primo tempo (per gli abruzzesi aveva segnato il solito Lapadula), gli azzurri acciuffano il pari a due minuti dalla fine con Buzzegoli. Un punto prezioso, che consente al Novara di salire a 4 punti, precedendo Salernitana (a quota 3) e Teramo (1). Argomenti lega pro Leggi i commenti I commenti dei lettori 
