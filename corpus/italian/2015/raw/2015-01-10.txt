TORINO – E' un Pippo Inzaghi decisamente amareggiato quello che commenta il pareggio di Torino . "Non dobbiamo più parlare di Champions League, ora si rigioca in Tim Cup. Dobbiamo essere più presenti, paghiamo un po' questo, con il Sassuolo dovremo cercare di fare un'altra buona gara". Stranamente il Milan, quando va in vantaggio, finisce per andare in difficolta': "Questa squadra soffre un attimo quando va avanti, perde delle certezze, nella crescita soffre ancora, toccherà a me dare la possibilità a questa squadra di essere più cinica e avere più coraggio. Poi in 10 abbiamo fatto quello che potevamo fare. Senza quel corner avremmo vinto restando in 10 per quasi 60′. INZAGHI DIFENDE I SINGOLI - "Dopo l'1-0  -  continua Inzaghi  -  potevamo raddoppiare con Montolivo, ma dovevamo gestire meglio l'11 contro 11, perché in 10 abbiamo dato tutto ed era quasi andata, ma ancora una volta su calcio d'angolo abbiamo preso gol. Dobbiamo cercare di correre ai ripari, pensavo che fosse quasi fatta, soffrivamo un po' e ho messo Alex, invece abbiamo preso gol su angolo". Niang dall'inizio e De Sciglio a destra hanno fatto discutere: "De Sciglio  -  spiega Inzaghi  -  è il terzino della Nazionale, pensavo che mettendolo a destra fosse sul suo piede, aiutando anche Niang. De Jong davanti alla difesa? Faccio giocare chi ho in questo momento, per me fa molto bene il vertice basso, e per il mio calcio una delle due mezzali deve avere grandi qualita'. Io sono contento del loro spirito e della loro voglia, dobbiamo crescere e speriamo di fare in fretta. Abbiamo preparato la partita per prenderli alti, ma non sempre è facile, oggi abbiamo creato il gol così e abbiamo creato il presupposto per il secondo, essendo poi in 10 era impossibile rimanere alti anche, perché il Torino ha buon palleggio. Dovevamo far meglio in 11 contro 11, in 10 abbiamo fatto il massimo". [[ge:rep-locali:repubblica:104690468]] MANCA PERSONALITA' - Un passo indietro in questo avvio di 2015? "Non mi illudo mai facilmente, siamo partiti e sapevamo che dovevamo far fatica, io conosco solo il lavoro come parola, eravamo arrivati a un buon livello, il carattere e la voglia ci sono, manca forse un po' di personalita', questa squadra quando va in vantaggio dovrebbe giocare più libera e invece forse indietreggiamo un po' troppo. Cercheremo di risolvere in fretta i problemi". Argomenti milan ac serie a filippo inzaghi Leggi i commenti I commenti dei lettori 
TORINO – Tanto rammarico nelle parole di Giampiero Ventura al termine della sfida pareggiata per 1-1 contro il Milan di Inzaghi. “Il risultato penso che ci stia stretto, ma abbiamo fatto una buona partita, l’abbiamo fatta come la volevamo fare. Io sono contento, perche’ e’ come se stesse per iniziare il campionato del Torino. Ho rivisto la voglia di giocare al calcio che nel primo periodo si era vista molto meno”. CON MILAN SFORTUNATI - Il tecnico del Torino spera che sia cambiato il vento per la sua squadra. "Speriamo di poterci ritagliare il nostro piccolo spazio  -  dice -. Il rigore? Per carita'. Alla mia età se mi metto a discutere di queste cose è finita, il rammarico è che potevamo vincere. Abbiamo subito un tiro, quello del rigore, e basta, questo è un punto molto più importante di quanto non possa sembrare. Nonostante le emergenze e le difficoltà che abbiamo affrontato siamo ai sedicesimi di Europa League, agli ottavi di Tim Cup, si poteva avere di più ma è una squadra che gioca, oggi direi che per 90′ non sono usciti dalla loro metacampo. Noi con il Milan non siamo molto fortunati, l'anno scorso vincevamo 2-0 a 4′ dalla fine e poi abbiamo visto com'è finita. Se dobbiamo dare dei punti diamoli al Milan, che sono simpatici". [[ge:rep-locali:repubblica:104690468]] CERCI HA RIMPIANTI - Glik ha segnato cinque gol in stagione. "Cinque gol e di buona fattura, oggi ne ha sbagliato uno clamoroso, molto più difficile del gol fatto  -  replica Ventura -. Ma al di là di questo è una squadra che doveva dare risposte a se stessa, a questi livelli devi avere la serenità di osare qualche giocata, non solo schemi. Ci sono stagioni in cui riesce tutto e altre meno, penso alla partita con il Sassuolo: 4-5 palle gol clamorose, un rigore sbagliato, loro neanche un tiro in porta subito e a 3′ dalla fine ha fatto gol Floro Flores. Il calcio è fatto di queste situazioni". Quanto all'ex Cerci, rimasto in panchina per 90′, Ventura dice: "Chissa', forse il rammarico ce l'ha lui più che noi. E' un giocatore che credo possa fare molto di piu', perché ha delle qualità fuori dal comune, ma vanno abbinate a un discorso mentale ed è su quello che deve lavorare". Argomenti torino fc serie a gian piero ventura Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Orlando Terranova protagonista tra Iquique e Uyuni, dove arriva la sua terza vittoria tra le auto nella 37a Dakar.L'argentino del team X-Raid ha portato la sua Mini al successo, precedendo le due Toyota del saudita Alrajhi di 2'20" e dell'olandese Ten Brinke di 2'28". Il sudafricano Giniel De Villiers, sesto con la sua Toyota a 6'50" dal vincitore di giornata ha guadagnato quasi tre minuti sul leader della corsa Nasser Al-Attiyah. Il qatariano della Mini, infatti, ora ha soli 8'14 di vantaggio sul suo più diretto inseguitore. Argomenti dakar 2015 Leggi i commenti I commenti dei lettori 
None Leggi i commenti I commenti dei lettori 
TORINO – Un pari che va stretto, strettissimo, al Torino. All'Olimpico l'anticipo serale della 18/a giornata tra i granata e il Milan finisce 1-1 con tanto rammarico da parte degli uomini di Ventura. Lo dicono i numeri: 65% di possesso palla dei padroni di casa che vantano anche il conto dei calci d'angolo 9-0 e occasioni da gol a raffica con un Padelli che, se non fosse per il gol subito a freddo, meriterebbe un "s. v." in pagella per la totale assenza di parate. MILAN INGUARDABILE  - Inzaghi questa volta non ha proprio giustificazioni. Se contro il Sassuolo si poteva parlare di un passo indietro rispetto alle prestazioni con Napoli e Roma, questa sera il Milan ha fatto ancora peggio. Impalpabile nel primo tempo, inguardabile nella ripresa, la squadra di SuperPippo ha strappato un punto che vale una vittoria. Un punto che, non fosse per il rigore al 3′, non sarebbe mai arrivato. De Sciglio è da tempo un pesce fuor d'acqua e, nonostante fosse nella sua corsia preferita, non è mai stato in grado di fermare Darmian che poi ne ha provocato l'espulsione. Il rosso al giovane terzino rossonero, da tutti considerato una promessa, resta solo un rimpianto per il tecnico milanista, non una giustificazione. La sua squadra stava subendo la superiorità del Torino anche 11 contro 11. La scelta nel finale di togliere l'unica punta, Menez, per inserire un difensore, Alex, ha poi lasciato tutti un po' perplessi: 3′ dopo è arrivato il pari granata sull'ennesima palla da fermo, vero incubo delle ultime stagioni milaniste. APPLAUSI PER IL TORINO - Elogi e rammarico, invece, per Ventura. Il suo Torino, pur in formazione rimaneggiata, ha saputo reagire al gol di Menez con grande orgoglio e forza dominando in lungo e in largo una partita che poteva prendere una piega decisamente diversa. Solo la sfortuna ha impedito ai granata di festeggiare la prima vittoria del 2015. Ottime le prestazioni di Darmian e Bruno Peres, mentre l'affiatamento in attacco tra Martinez e Quagliarella farà sicuramente preoccupare Amauri che rischia di trovare davvero poco spazio. Solo applausi, quindi, per il Toro al quale questa sera è mancata solo la vittoria. [[ge:rep-locali:repubblica:104690468]] IL MATCH - Alla fine del primo tempo il risultato recita: Torino 0 Milan 1. La realtà dei fatti, invece, parla di un dominio totale dei granata con i rossoneri passati in vantaggio al 3′ grazie a un'ingenuità di Glik e alla generosità di Rocchi che fischia il penalty forse in maniera troppo frettolosa. Menez trasforma con freddezza. La reazione dei padroni di casa è possente: Diego Lopez deve salvare due volte prima su Farnerud, poi su Quagliarella e, quando non ci arriva il portiere spagnolo, ecco il palo a salvare gli ospiti su un colpo di testa dell'ex Darmian. In pieno recupero un deludente De Sciglio completa la sua serataccia con il secondo giallo che manda su tutte le furie Inzaghi. Nella ripresa, col Milan in 10, Ventura manda in campo anche El Kaddouri per dare più qualità all'offensiva granata. Inzaghi, invece, chiude tutto con il risultato di non superare la metà campo per tutto il secondo tempo. L'assedio granata è asfissiante e al 37′ su calcio d'angolo arriva il meritato pareggio con Glik che riscatta l'errore di inizio gara. Alla fine il Toro si accontenta e all'Olimpico finisce in parità. TORINO-MILAN 1-1 (0-1) TORINO (3-5-2): Padelli 6; Maksimovic 6, Glik 6, Moretti 6; Bruno Peres 6.5, Vives 6.5 (12'st El Kaddouri 6), Gazzi 6.5, Farnerud 6.5 (23'st Benassi 6), Darmian 6.5 (36'st Lescano sv); Martinez 6, Quagliarella 6.5 In panchina: Gillet, Castellazzi, Jansson, Bovo, Molinaro, Gaston Silva. Allenatore: Ventura MILAN (4-3-2-1): Diego Lopez 6.5; De Sciglio 4.5, Mexes 5.5, Rami 5.5, Armero 5; Montolivo 5, De Jong 5.5, Muntari 5 (10'st Poli 5); Niang 5.5 (50'pt Abate 5.5), Bonaventura 5; Menez 5.5 (34'st Alex sv) In panchina: Abbiati, Agazzi, Zaccardo, Zapata, Essien, Saponara, Cerci, El Shaarawy, Pazzini. Allenatore: Inzaghi ARBITRO : Rocchi di Firenze RETI : 3'pt Menez (rigore); 36'st Glik NOTE : serata fredda, terreno in discrete condizioni. Ammoniti: Glik, De Sciglio, Niang, Muntari, Bonaventura. Angoli: 9-0 per il Torino. Recupero: 5'+1′; 4′. Leggi i commenti I commenti dei lettori 
