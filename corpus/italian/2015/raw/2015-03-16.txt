ROMA – ”E’ stata una grande vittoria”. Sinisa Mihajlovic è visibilmente soddisfatto per l’impresa della sua Samp all’Olimpico contro la Roma . “Abbiamo fatto una partita di grande sacrificio: quando dovevamo osare abbiamo osato, quando dovevamo difendere abbiamo difeso. Siamo stati bravi”. ORA NON ROVINIAMO TUTTO CONTRO L’INTER – Il tecnico blucerchiato racconta così la partita: ”La prima mezzora è stata equilibrata poi la Roma ci ha messo in difficoltà. Sapevamo che non era facile giocare contro la Roma. Totti? non l’ho visto, mi dispiace. Speriamo che la Roma si riprenda giovedì, hanno una partita importante. Tutte le squadre che giocano le coppe questa settimana hanno avuto difficoltà, non è facile. Muriel e Eto’o? Hanno avuto qualche difficoltà inizialmente perché non erano in condizione. Una volta che hanno recuperato il gap le cose si sono messe a posto. Questa è la terza vittoria di fila ma rischia di non avere senso se domenica non vinciamo con l’Inter”, conclude. ?[[ge:rep-locali:repubblica:109684662]] FERRERO: VINCERE A ROMA UNA GIOIA INDESCRIVIBILE – Il presidente Massimo Ferrero è al settimo cielo: “Non ho parole per descrivere la gioia che provo nell’aver vinto a Roma… Ancora non ci credo. Vincere all’Olimpico, dove sono venuto per tanti anni assieme a mia figlia, è stata una grande soddisfazione: una cosa è il cuore e un’altra è la testa”, sottolinea non rinnegando la sua simpatia per la formazione giallorossa. RACCOGLIAMO I FRUTTI DI UN OTTIMO LAVORO – Ferrero ringrazia soprattutto Viviano: “E’ stato un Tir… ha parato tutto. Ci siamo meritati questa vittoria, e anche questo quinto posto, perchè non ci ha regalato niente nessuno. Piano piano stiamo crescendo. Alla fine il lavoro paga: quello della società, dell’allenatore in campo e dei giocatori che amo follemente. Eto’o e Muriel? Per me è una grande soddisfazione, su loro ho puntato molto e ora e sono felice. Muriel me l’aveva promesso che avrebbe segnato, e ha mantenuto la parola”. Argomenti serie a massimo ferrero sampdoria sinisa mihajlovic Leggi i commenti I commenti dei lettori 
ROMA – “Tutte le strisce hanno una fine”, aveva detto Garcia alla vigilia della sfida con la Samp. Certo non immaginava che, dopo 12 pareggi in 15 partite ufficiali, la sua Roma tornasse ad assaporare anche in campionato il gusto amaro della sconfitta dopo quattro mesi e mezzo. E’ un ko pesante quello dei giallorossi, che restano a -14 dalla Juventus e che da stasera sentono davvero il fiato sul collo delle dirette concorrenti e vedono sempre più a rischio una qualificazione in Champions che a Natale sembrava blindata a doppia mandata. UNA VITTORIA TARGATA MIHAJLOVIC – La Samp coglie una vittoria pesantissima che le consente di sognare ancora. Una vittoria strameritata, al termine di una gara interpretata con umiltà ma anche sagacia tattica da Mihajlovic che alla fine ha fatto al differenza inventandosi Eto’o esterno destro-rifinitore. Un ruolo che il fuoriclasse camerunense ha interpretato con difficoltà ma anche grande sacrificio, sapendo cogliere, con maestria, l’attimo giusto per diventare decisivo, in occasione del gol di De Silvestri che ha spaccato in due la partita. [[ge:rep-locali:repubblica:109684662]] BRUTTA ROMA, GERVINHO FISCHIATO – Cosa non vada nella Roma ormai lo sanno anche i fili d’erba dell’Olimpico. La squadra fa girar palla troppo lentamente, fatica a portare uomini in area, tira poco, ha scarsa fantasia. E come se non bastasse ha, praticamente, tutti gli uomini d’attacco lontano dalla forma migliore. Solo così si spiegano, nel finale, gli inattesi fischi a Gervinho da parte dei tifosi giallorossi, evidentemente delusi da una situazione che, francamente, si è fatta grottesca. In queste condizioni sarà davvero difficile per Garcia riuscire a tenere il gruppo compatto in modo da rintuzzare l’attacco al 2° posto che già da domenica prossima gli porterà, in primis, la Lazio arrivata appena ad un punto di distacco . GARCIA RILANCIA PJANIC E TOTTI – Ancora in emergenza per i forfait di Manolas e De Rossi e per la squalifica di Nainggolan, il tecnico francese ha ridisegnato la Roma rilanciando Torosidis, Yanga-Mbiwa e Holebas in difesa, Pjanic a centrocampo e Totti in attacco. Poi, a sorpresa, ha alzato Florenzi a centrocampo preferendo il suo dinamismo all’ordine di Paredes. Nella Samp, Mihajlovic, costretto a fare a meno dell’appiedato Appiah, ha invece inserito in mediana Soriano e ha puntato su Okaka invece di Muriel in attacco. VIVIANO IPNOTIZZA TOTTI E GERVINHO – La Roma è partita con l’intenzione di schiacciare gli avversari nella loro trequarti ma la Samp per mezz’ora ha fatto buona guardia, senza mai soffrire. Per svegliare dal torpore i giallorossi ci sono volute un paio di invenzioni sul filo del fuorigioco: la prima di Iturbe che ha smarcato Totti, incapace di trovare una soluzione diversa di un sinistro centrale addosso a Viviano, la seconda dello stesso Totti che ha messo in condizione di calciare a tu per tu col portiere al 45’ Gervinho, scontato nella sua soluzione d’esterno sul primo palo, ben coperto da Viviano. ETO’O INVENTA, DE SILVESTRI FA 0-1 – Il buon finale di frazione ha caricato la Roma che, ripartendo di buona lena, ha subito sfiorato di nuovo il gol in avvio di ripresa con un tocco ravvicinato di pancia di Totti, su punizione di Florenzi, che ha sfiorato il palo. La carica d’adrenalina, però, è presto svanita e, col passare dei minuti la Samp ha ripreso coraggio. E al primo vero affondo, al 60’, è passata: sugli sviluppi di un angolo, Eto’o è andato via in serpentina sulla sinistra e ha servito in mezzo De Silvestri, bravo ad anticipare Florenzi e a battere di sinistro in girata De Sanctis. MURIEL CHIUDE I CONTI – La Roma ha reagito con rabbia ma, malgrado il quasi contemporaneo innesto di Verde, Ljajic e Doumbia, non è andata oltre una conclusione di Torosidis dal limite di poco alta. La Samp ha ringraziato e, al 78’, ha chiuso definitivamente i conti in contropiede col subentrato Muriel, bravo a ribadire in rete un pallone che, inizialmente, gli era stato respinto dal palo. A CESENA SENZA KEITA E PJANIC – La Roma ha perso la testa e, tra i fischi del pubblico, ha peggiorato la situazione perdendo prima Keita (espulso per aver applaudito Calvarese dopo un giallo) e poi Pjanic che, per un fallo ai danni di Eder, ha rimediato un’ammonizione che lo costringerà a saltare la trasferta di Cesena. In questa situazione di crisi isterica non sarà facile, per i giallorossi, ritrovare la giusta concentrazione per affrontare giovedì il delicato ritorno di Europa League con la Fiorentina. ROMA-SAMPDORIA 0-2 (0-0) Roma (4-3-3): De Sanctis 5, Torosidis 6 (27′ st Ljajic sv), Yanga-Mbiwa 5.5, Astori 5, Cholevas 5.5, Florenzi 5.5, Keita 4.5, Pjanic 5, Gervinho 5.5, Totti 5.5 (18′ st Verde 6), Iturbe 5.5 (23′ st Doumbia 5). (1 Lobont, 28 Skorupski, 91 Calabresi, 3 Cole, 33 Spolli, 32 Paredes, 48 Ucan, 52 Pellegrini, 96 Sanabria). All.: Garcia. Sampdoria (4-3-3): Viviano 7, De Silvestri 7, Silvestre 6.5, Romagnoli 6.5, Regini 6.5, Soriano 6, Palombo 6.5, Obiang 6 (18′ st Duncan 6.5), Eto’o 6.5, Okaka 5.5 (29′ st Muriel 7.5), Eder 6.5 (47′ st Wszolek sv). (88 Frison, 33 Romero, 25 Coda, 7 Djordjevic, 32 Marchionni, 8 Correa, 18 Bergessio). All.: Mihajlovic. Arbitro : Calvarese di Teramo 6. Reti : nel st 15′ De Silvestri, 33′ Muriel. Angoli : 10-3 per la Roma. Recupero : 2′ e 4′. Ammoniti : Obiang, Silvestre, Palombo, Astori e Pjanic per gioco falloso. Espulsi : Keita al 37′ st per aver applaudito ironicamente l’arbitro dopo essere stato ammonito. Spettatori : 33.250 per un incasso di 940.414 euro. Argomenti serie a sampdoria as roma Leggi i commenti I commenti dei lettori 
None Leggi i commenti I commenti dei lettori 
VICENZA – Finisce a reti inviolate il posticipo della 31esima giornata tra Vicenza e Catania. Un punto che serve poco a entrambe le formazioni, con i veneti dell’ex Pasquale Marino che restano ampiamente in zona playoff ma agganciano soltanto l'Avellino fallendo il sorpasso ai danni degli irpini , mentre gli etnei (ancora a secco di vittorie in trasferta) restano penultimi davanti soltanto al Varese. LA CRONACA, DECISIVO GILLET – Se il Catania ha chiuso senza subire gol lo deve molto al proprio portiere, Jean-Francois Gillet.  Dopo soli 3′, infatti, doppia grande occasione per il Vicenza. Uno svarione di Capuano consente a Laverone di presentarsi a tu per tu con l’ex portiere granata, che respinge la conclusione e subito dopo è pronto a dire di no anche al tap-in di Petagna da distanza ravvicinata. Al 13′ ancora occasione per i berici con Giacomelli, che di controbalzo, sfiora l’incrocio alla sinistra del portiere etneo. Al 17′ il Catania ci prova con un tiro da fuori area di Castro, ma Vigorito blocca in due tempi. Il primo tempi si chiude sullo 0-0. GOL ANNULLATO A CAMISA – Al rientro in campo Vicenza subito pericoloso con Laverone, Mazzotta anticipa in corner. Al 12′ Camisa mette in gol, ma il giocatore biancorosso era in offside. Al 27′, Capuano atterra Spinazzola ma per Gavillucci non ci sono gli estremi per il penalty. Proteste vane dei vicentini. Al 42′, forte tiro di Di Gennaro che, Gillet riesce comunque a parare. Si chiude in parità con il Vicenza che raggiunge l’Avellino al terzo posto con 49 punti. Il Catania è sempre penultimo con 32 alla pari con il Crotone. Nel prossimo turno, veneti impegnati a Modena, mentre i siciliani di Marcolin giocheranno nuovamente in trasferta a Chiavari contro la Virtus Entella. Argomenti serie b vicenza calcio catania calcio Leggi i commenti I commenti dei lettori 
None Leggi i commenti I commenti dei lettori 
ROMA – “Sono amareggiato per la sconfitta ma non sono preoccupato”. Il brutto stop della Roma con la Samp ? non sembra preoccupare più di tanto Rudi Garcia che anche in una serata storta prova a vedere gli aspetti positivi: “Per un’ora, e soprattutto nel primo tempo, abbiamo prodotto buone giocate offensive che avremmo potuto trasformare se fossimo stati più concreti. Poi, su errori nostri, la Samp ha segnato. Bisognava cercare di rimontare ma in 10 (il doppio giallo a Keita, ndr) ha cambiato tanto: penso che sarebbe stato possibile risparmiare questa espulsione”. Poi in conferenza stampa: "Non sarò mai un peso per questa società, darò il massimo fino alla fine del campionato poi a fine stagione faremo i conti". GLI ATTACCANTI SEGNANO POCO? NON MI PREOCCUPO – Gli attaccanti della Roma faticano a fare gol ma Garcia li giustifica: “Non sono preoccupato. Finché abbiamo delle occasioni vuol dire che il gioco della squadra porta a crearle. Poi bisogna essere più cattivi. Dobbiamo ritrovare subito, da giovedì (nel ritorno di Europa League contro la Fiorentina, ndr), l’incisività sotto porta perché c’è una partita e non abbiamo il tempo di lamentarci”. [[ge:rep-locali:repubblica:109684662]] NULLA E’ PERDUTO – La Lazio, però, è ora ad una sola lunghezza dal secondo posto: “Bisogna saper perdere dignitosamente, nel campionato nulla è perso. E’ vero che questa sconfitta fa in modo che da dietro arrivino delle altre squadre, ma se parliamo del campionato bisognera’ subito prendere i punti che abbiamo perso stasera. La preoccupazione ora è vincere giovedì perché vogliamo passare il turno”. BALDISSONI: "GARCIA NON SI DISCUTE" - "Paradossalmente questa sera ci siamo espressi meglio che nelle ultime partite. Dobbiamo fare una riflessione tutti insieme, perchè questa squadra è stata fatta per competere e vincere e dobbiamo ricominciare a farlo tutti insieme". Così il direttore generale della Roma, Mauro Baldissoni ai microfoni di Sky Sport24 pochi dopo la sconfitta casalinga contro la Sampdoria. "L'allenatore non è in discussione, perchè se lo è lui, lo siamo tutti. Dobbiamo essere compartecipi sia nel dividersi i meriti che i demeriti" aggiunge il dg giallorosso riconfermando la fiducia al tecnico Rudi Garcia. "La frattura con l'ambiente le tifoseria non c'è. Quando i risultati non vengono è legittima la frustrazione dei tifosi, ci può stare, ma non c'è frattura" afferma Baldissoni. "Il gruppo è un pò sfiduciato e l'allenatore dovrà lavorare sulla fiducia. Ci aspettiamo che trovi la maniera, poi bisogna tornare a vincere ad ogni costo. La  squadra è consapevole dei propri mezzi e per portarli in campo c'è da lavorare come e più di prima". Argomenti serie a as roma rudi garcia Leggi i commenti I commenti dei lettori 
La squadra della settimana è sicuramente la Lazio, che con uno strepitoso Felipe Anderson ha centrato la quinta vittoria consecutiva ed è salita ad un solo punto dal secondo posto. Ma il caso aperto del campionato è sicuramente quello della Roma, che ha interrotto nel modo peggiore la sua serie interminabile di pareggi, perdendo in casa con la Sampdoria. E se bisogna fare i complimenti a Mihajlovic ed Eto'o, non si può più tacere - e c'è chi non l'ha mai fatto - sulle contraddizioni clamorose di una Roma che sta sbagliando tutto, assistendo ad una crisi senza fine nel cuore della stagione. La Roma si è piantata, mettendo insieme una miseria di punti, finendo in un imbuto infinito, ma paradossalmente è ancora seconda, con la Champions diretta da salvare. Il problema è che nella Roma, dove sono tanti i responsabili, nessuno fa niente. E verrebbe quasi da dire fortunatamente nessuno fa niente, perché le ultime mosse sono state fallimentari. Mentre le concorrenti si sono rinforzate sul mercato, la Roma si è addirittura peggiorata, prendendo giocatori al momento impresentabili. Con questa premessa, non si può però non dire che - insieme sicuramente ai giocatori - il responsabile della situazione è soprattutto Garcia. Ed è lui che dovrebbe spiegare perché questa squadra non ha più gambe, non ha più idee, non ha brillantezza, non ha più un gioco, non ha soluzioni alternative, non sa come uscire da questa sua involuzione assurda. L'unica cosa chiara nella Roma di oggi è che dopo un'ora di partita a uscire dev'essere Totti. Indipendentemente che la Roma stia vincendo, pareggiando o perdendo. Indipendentemente da come stia andando il capitano, che contro la Sampdoria - al momento della sostituzione - era stato il migliore. Un'assurdità. All'interno di un'assurda crisi. Argomenti as roma rudi garcia 
