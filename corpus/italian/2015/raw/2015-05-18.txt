Giusto domenica sera, con un tempismo casuale quanto sadico nell’infierire, gli utenti di Sky hanno ricevuto il messaggio sul video: compra a prezzi speciali l’abbonamento per i prossimi tre anni di serie B. Non c’è pietà. Serie B dove il Bologna, almeno per un’altra stagione, ha sempre maggiori possibilità di giocare. Bisognerebbe resistere alla tentazione di aprire processi prima che sia finita, anche se la caccia al colpevole – sport preferito dai tifosi – è incessante, non chiude mai. Nessun allenatore in dieci giorni può dare un gioco e una condizione atletica a una squadra, né forse una personalità. L’illusione che bastasse dire due paroline magiche e appendere alla porta dello spogliatoio la formazione più logica s’è rivelata tale, un’illusione. L’esonero forse tardivo e comunque doveroso di Lopez (qualcosa andava provata) a quanto pare è stato inutile. Nulla è cambiato. Se non che nessuno propone il linciaggio di Delio Rossi, perché contro l’Avellino ha voluto Improta e mandato Acquafresca sul dischetto, e sabato ha scelto Laribi a discapito del pur acciaccato Krsticic (comunque in campo nel finale), schierato Da Costa colpevole sull’1-1 e infine sostituito Buchel, il migliore e più pericoloso, per risparmargli un secondo giallo. Tutte scelte che sarebbero state contestate ferocemente al suo predecessore. Questo per dire che tutto è opinabile, nessuno infallibile e soprattutto ogni mossa può essere strumentalizzata a sostegno di una teoria come del suo opposto. Per non parlare del nulla portato in queste ultime gare dai rinforzi di gennaio, non più “boicottati” ora dall’allenatore (divertente, quella storia), mentre la baracca la sta tenendo in piedi Buchel, eredità di Fusco, accusato perfino di fare le macumbe da Posillipo. Quante inutili chiacchiere. A Lopez, quando verrà tagliata la torta delle responsabilità, spetterà la fetta più grossa, ma sarebbe il caso di farsi venire almeno il dubbio, giusto quello, che non sia solo una questione di allenatore. Se non vinci partite in discesa e in pugno come quelle di Vercelli non è faccenda di schemi e se all’87’ regali il terzo posto, perdendo anche le certezze difensive che fin qui avevano retto, allora nessun risultato è più scontato, neanche la vittoria col Lanciano già in vacanza venerdì sera, per arrivare almeno quarti. In una botta di ingiustificato ottimismo, consideriamo pure di farcela e di risparmiarci così il preliminare secco (quinta contro ottava o sesta contro settima in casa della prima, con supplementari ma non rigori e passaggio della meglio piazzata in classifica al 120’ in caso di parità). Un Bologna quarto dovrà vedersela col vantaggio del campo (quindi bastano due pareggi tra andata e ritorno) contro una fra Spezia, Perugia, Avellino, Livorno o Pescara. Diverse di queste paiono comunque star meglio. E ci sarebbe poi l’eventuale finale col Vicenza, contro cui occorrerebbe minimo una vittoria e un pari. Il Bologna di Vercelli vi sembra in grado di farcela? A me no e, se non cambierà rotta, sarà giusto che rimanga in B. In A ci va chi ha idee, rabbia e gambe, non il nome. Argomenti delio rossi 
None Leggi i commenti I commenti dei lettori 
Vittoria scaccia crisi, tre punti da Champions ma quanta sofferenza per il Napoli. Contro il Cesena già retrocesso e con il solo onore da salvare i partenopei soffrono più del previsto, prima andando sotto, poi venendo ripresi dopo il primo sorpasso. Ci pensa un super Mertens, autore di una doppietta oggi, a sparigliare le carte e riappacificare il Napoli con i suoi tifosi. Finisce 3-2, non senza soffrire anche nel finale dove il Cesena medita lo sgambetto mentre il Napoli si crogiola su giocate buone solo per lo spettacolo. Al di la di come arriva, la vittoria permette agli azzurri di tornare a respirare appena alle spalle della Lazio, lasciando apertissima la corsa alla Champions League. Squalificato e sostituito in panchina dal vice, Fabio Pecchia, Benitez lascia in panchina Higuain lanciando dal primo minuto Manolo Gabbiadini nel ruolo di prima punta davanti al terzetto formato da Callejon, Hamsik e Mertens. [[ge:rep-locali:rep-napoli:114699275]] Dall'altra parte, Di Carlo lancia in coppia Brienza e Defrel. Al 12' i bianconeri vanno vicini al gol con Brienza che danza tra le linee e serve in mezzo per Carbonero. Il colpo di testa però è facile preda di Andujar. E' il preludio al gol dei romagnoli, che arriva al 12': Tabanelli raccoglie palla e la serve da destra a Gregoire Defrel, il francese ha tutto il tempo di controllare e prendere la mira: palla all'angolino da fuori area e Cesena clamorosamente in vantaggio al San Paolo, dove non segnava dal 1982. Stadio che con il Napoli in svantaggio inizia a fischiare ingenerosamente i partenopei. Che tuttavia si riscatta subito con Mertens al 19': Hamsik allarga per Callejon, il tiro dello spagnolo viene rimpallato sul belga che, sfruttando un liscio di Volta, calcia sicuro a rete per l'1-1. Passano appena due giri d'orologio e i padroni di casa ribaltano il risultato con Gabbiadini, tap-in in anticipo sul difensore sempre da spunto di un ispiratissimo Mertens. Si va sul 2-1, il San Paolo riacquista il sorriso. Al 36' serve un gran recupero di Koulibaly su Defrel per evitare un nuovo gol dei bianconeri. Non occorre però attendere molto per vederne un altro: al 2' di recupero Volta da destra serve in mezzo, spunta ancora Defrel che tutto solo indovina l'angolo opposto a quello del vantaggio. Si va a riposo sul 2-2, tornano gli spettri e tornano anche i fischi. Nella ripresa Gabbiadini per poco non sorprende la difesa cesenate direttamente da un fallo laterale battuto da Ghoulam, al 10' sfiora il palo Mertens che preferisce calciare a rete anzichè servire palla in mezzo per Gabbiadini. Il belga si riscatta però poco dopo, non appena Di Carlo richiama Tabanelli per inserire Lucchini e da quella parte, dove si sposta Renzetti, sfonda ancora Mertens. Duetto con Hamsik e palla alle spalle di Agliardi per la terza volta. Gara tutt'altro che chiusa però, perchè al 17' Brienza se l'aggiusta bene e di rovesciata impegna Andujar in angolo. Il finale è tutta accademia per il Napoli, anche inopportuna visto che la gara resta in bilico fino alla fine. Tra una settimana trasferta decisiva contro la Juventus, dove non ci sarà Koulibaly, squalificato. Napoli-Cesena 3-2 (2-2) Napoli (4-2-3-1): Andujar 6; Mesto 6, Albiol 5,5, Koulibaly 5, Ghoulam 6; David Lopez 5,5, Jorginho 5,5; Callejon 5, Hamsik 6 (37' st Insigne), Mertens 7,5 (44' st Gargano sv); Gabbiadini 6,5 (21' st Higuain 5,5). (1 Rafael, 11 Maggio, 3 Strinic 5 Britos, 4 Henrique, 88 Inler, 91 Zapata). All.: Pecchia 6 (Benitez squalificato). Cesena (4-3-1-2): Agliardi 5; Volta 5,5, Capelli 5 (27' st Rodriguez), Krajnic 5,5, Renzetti 6; Tabanelli 5,5 (11' st Lucchini 6), De Feudis 6 (37' st Cazzola sv), Cascione 5,5, Carbonero 5,5; Brienza 6,5, Defrel 7. (1 Leali, 81 Bressan, 2 Nica, 18 Djuric, 19 Succi, 24 Perico, 27 Dal Monte, 77 Zé Eduardo) All. Di Carlo 6 Arbitro: Irrati di Pistoia 6,5 Reti: nel pt 15' Defrel, 18' Mertens, 21' Gabbiadini, 46' Defrel; nel st 12' Mertens. Angoli: 6-1 per il Napoli. Recupero: 2' e 3'. Ammoniti: Volta, Ghoulam, Capelli, Koulibaly per gioco scorretto. Spettatori: 30 mila. ** I GOL - 15' pt: Defrel riceve da Tabanelli al limite dell'area, Koulibaly non lo pressa e l'attaccante del Cesena ha tutto il tempo di aggiustarsi il pallone e centrare l'angolino lontano con un rasoterra - 18' tiro di Callejon rimpallato, Capelli liscia l'intervento, alle sue spalle c'è Mertens che infila da due passi - 21' Mertens entra a sinistra, supera Tabanelli e Volta e mette una palla tesa e bassa al centro che Gabbiadini deve solo appoggiare in rete - 46' Bel lancio di Brienza per Volta che la mette in mezzo verso Defrel, lasciato solo sul dischetto del rigore, che la mette in rete di piatto. - 12' st Mertens riceve da Ghoulam ed entra in area superando Volta, un ripallo favorisce l'inseriment di Hamsik che la restituisce al belga che, in posizione regolare, segna. 
NAPOLI – “’Mannaccia ‘a miseria, nientemeno ‘o Napule sta perdendo co ‘o Cesena, a Napoli!”. Così recitava Massimo Troisi in “Scusate il ritardo”, film del 1983. Una frase diventata cult che stasera molto tifosi del Napoli avranno ricordato. Sì, perché il Cesena veramente stava vincendo al San Paolo, grazie a un gol di Defrel che dopo un quarto d’ora aveva scatenato i fischi e la contestazione del pubblico azzurro. Ma il gol romagnolo ha dato anche la sveglia al Napoli che ha subito ribaltato il risultato con Mertens e Gabbiadini. Dopo il 2-2 del solito Defrel, è di Mertens il gol che nel secondo tempo dà la vittoria ai campani. Tre punti che permettono loro di restare in scia zona Champions League a –3 dalla Lazio e –4 dalla Roma. Ora la sfida alla Juventus campione d'Italia: il Napoli ha chiesto di giocare lunedì in contemporanea con il derby della Capitale . Leggi: nell'altro posticipo Fiorentina-Parma 3-0 COLPISCE DEFREL – Benitez, stasera in tribuna perché squalificato, conferma il suo classico 4-2-3-1 con Koulibaly che torna a fare coppia con Albiol al centro della difesa mentre a destra Mesto fa rifiatare Maggio. David Lopez e Jorginho sono i due centrocampisti, con Callejon, Hamsik e Mertens dietro l’unica punta, Gabbiadini. 4-4-1-1 per Di Carlo che schiera Brienza e Defrel in attacco con Tabanelli e Carbonero esterni. L’inizio gara è dai ritmi soft, il Napoli lascia fare e non aggredisce. Così dopo 13’ il Cesena si rende già pericoloso: bella azione di Brienza che crossa in area e Carbonero di testa colpisce, ma debolmente. Para Andujar. Al quarto d’ora va meglio agli ospiti: difesa passiva del Napoli, Tabanelli sale a destra e passa a Defrel che da lontano controlla, mira e infila Andujar con un preciso rasoterra. Una rete al San Paolo che al Cesena mancava dal lontano 1982. MERTENS E GABBIADINI RIBALTANO TUTTO – Il San Paolo inizia a contestare e fischiare, e allora il Napoli si sveglia e in due minuti ribalta il risultato. Al 19’ Callejon ci prova col sinistro dal limite, palla in area con Volta che la cicca, Mertens è lì e insacca da due passi. Al 20’ grande azione di Mertens che supera Tabanelli a sinistra, quindi fa fuori anche Volta e crossa basso in area dove Gabbiadini anticipa Krajnc e sigla il 2-1. ANCORA DEFREL – Il Napoli, incredibilmente, si ferma qui. Nessun arrembaggio o forcing per cercare il 3-1 e chiudere i conti. Ma ancora ritmi bassi e gestione della palla lasciata al Cesena nel tentativo di fare contropiede. Brienza è l’anima dei romagnoli e per due volte ci prova senza fortuna. In pieno recupero arriva il 2-2: Volta si riscatta e attacca a destra, dal fondo mette una deliziosa palla rasoterra in area dove l’accorrente Defrel col sinistro la infila in rete. DECIDE MERTENS – Nel secondo tempo il Napoli gioca decisamente meglio. L’anima degli azzurri questa sera è Mertens che al 10’ sfiora il 3-2 con un gran destro da posizione defilata. Al 12’ episodio chiave che cambia di fatto la storia di questa partita: Mimmo Di Carlo decide di levare dal campo Tabanelli, centrocampista autore di una prova ampiamente sufficiente, per rimpiazzarlo con un difensore puro come Lucchini. Sostituzione che nessuno capisce subito, soprattutto i giocatori in campo che infatti prendono immediatamente gol. Mertens attacca a sinistra, penetra in area, poi sembra perdere palla ma un rimpallo su Hamsik lo favorisce e col piattone destro infila Agliardi: 3-2. [[ge:rep-locali:repubblica:114695141]] IL NAPOLI NON LA CHIUDE – Il Cesena ha un moto di orgoglio e Brienza al 18’ con una spettacolare rovesciata impegna Andujar. Pecchia fa poi entrare in campo Higuan al posto di Gabbiadini, quest’ultimo applauditissimo dal San Paolo. Qualche fischio invece per il Pipita. Il Cesena cala fisicamente e il Napoli ha svariate chance per chiudere il match, ma giochicchia troppo lasciando di fatto aperto il risultato. Al 25’ bel cross di Ghoulam e Hamsik colpisce per girare in rete, ma prende male la sfera che resta lì e poi viene spazzata via dai difensori. Al 32’ la rovesciata la prova Cascione, ma calcia sul fondo da buona posizione. Questo di fatto è l’ultimo pericolo che corre il Napoli che alla fine vince in virtù di una secondo tempo giocato meglio rispetto al Cesena. Napoli-Cesena 3-2 (2-2). Napoli (4-2-3-1): Andujar 6; Mesto 6, Albiol 5,5, Koulibaly 5,5, Ghoulam 6; David Lopez 5,5, Jorginho 5,5; Callejon 5, Hamsik 6 (37′ st Insigne sv), Mertens 7,5 (44′ st Gargano sv); Gabbiadini 6,5 (21′ st Higuain 5,5). (1 Rafael, 11 Maggio, 3 Strinic 5 Britos, 4 Henrique, 88 Inler, 91 Zapata). All.: Pecchia 6 (Benitez squalificato). Cesena (4-4-1-1): Agliardi 6; Volta 5,5, Capelli 5,5 (27′ st Rodriguez 5,5), Krajnic 5,5, Renzetti 6; Tabanelli 6 (11′ st Lucchini 6), De Feudis 6 (37′ st Cazzola sv), Cascione 6, Carbonero 5,5; Brienza 6,5, Defrel 7. (1 Leali, 81 Bressan, 2 Nica, 18 Djuric, 19 Succi, 24 Perico, 27 Dal Monte, 77 Zé Eduardo) All. Di Carlo 5,5. Arbitro : Irrati di Pistoia. Reti: nel pt 15′ Defrel, 19′ Mertens, 20′ Gabbiadini, 47′ Defrel; nel st 12′ Mertens. Angoli: 6-1 per il Napoli. Recupero : 2′ e 3′. Ammoniti : Volta, Ghoulam, Capelli, Koulibaly per gioco scorretto. Spettatori : 30 mila. Argomenti serie a ssc napoli cesena calcio Leggi i commenti I commenti dei lettori 
NAPOLI – “Siamo venuti qui cercando di giocare a calcio e provare a mettere in campo le nostre qualità, provando a fare qualche errore in meno. Oggi siamo stati bravi a mantenere l’equilibrio”. Lo ha detto il tecnico del Cesena, Domenico Di Carlo, commentando la sconfitta di misura 3-2 del Cesena in casa del Napoli. “ARBITRI DEVONO AVERE CORAGGIO” – Sconfitta non senza polemiche per un rigore non assegnato a Brienza dopo un fallo di Gabbiadini: “Questo è l’ottavo rigore che non ci danno – si lamenta Di Carlo – e sono tanti. Bisogna avere il coraggio di dare certi rigori, soprattutto a noi piccole squadre. Questo l’ho detto all’ultima riunione con gli arbitri, perché per noi un punto o tre punti, prima erano importantissimi. Oggi neanche reclamo, ormai…”. [[ge:rep-locali:repubblica:114695141]] “DEFREL PRONTO PER UNA SQUADRA MEDIO-ALTA” – Un Cesena che comunque, nonostante la retrocessione anticipata, conserva intatto l’orgoglio: “Cerchiamo di mantenere le motivazioni – precisa il tecnico bianconero – la squadra non meritava di perdere una partita così. Non sembriamo retrocessi e questo mi piace, perché la squadra non molla di un centimetro”. Infine uno spot per Gregoire Defrel, oggi autore di una doppietta e la precisazione sul suo futuro: “Greg è pronto per una squadra di medio alta classifica in Serie A – conclude Di Carlo a Sky – ha la velocità e la porta la vede. Il mio futuro? Finisco la stagione nel miglior modo possibile, poi a fine stagione vedremo cosa succedera'”. Argomenti serie a cesena calcio domenico di carlo Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
