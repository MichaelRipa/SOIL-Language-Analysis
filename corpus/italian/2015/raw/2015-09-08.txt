None Leggi i commenti I commenti dei lettori 
"Nastasi? Non l'ho visto qui a Bagnoli, che fa? Quando ci sarà la nomina, commenterò, se sarà Nastasi, mai dire mai". Così il sindaco di Napoli Luigi De Magistris ha risposto ai cronisti che, alla Città della Scienza, gli chiedevano un commento sulla scelta di Salvatore Nastasi come commissario per Bagnoli. "Il presidente del Consiglio - ha aggiunto - potrebbe anche ravvedersi in zona Cesarini e comprendere che sta facendo un errore clamoroso". Argomenti bagnoli 
ROMA – L’Austria è la 4/a squadra a qualificarsi per Euro 2016. La squadra di Koller ha centrato l’obiettivo con due gare d’anticipo (22 punti) cogliendo un prestigioso e meritato successo in Svezia (1-4), targato Harnik (doppietta), Alaba (su rigore) e Janko. Il ko mette in grossa crisi Ibrahimovic (inutilmente a segno al 92’) e compagni (12 punti) che si sono visti scavalcare al 2° posto dalla Russia (13 punti), largamente vittoriosa (0-7) in Liechtenstein grazie a un poker di Dzyuba e alle reti di Kokorin su rigore, Smolov e Dzagoev. Come se non bastasse, la Svezia ora vede anche insidiata la 3/a posizione, che garantisce gli spareggi, dal Montenegro, salito a quota 11 punti dopo il successo per 0-2 in Moldova. Hanno deciso la sfida l’ex difensore della Fiorentina Savic (9’) e Beciraj (65’). SPAGNA, E’ QUASI FATTA – Nel gruppo C ha compiuto un fondamentale passo in avanti la Spagna che grazie al successo per 0-1 in Macedonia (8’ autogol di Pacovski) è rimasta da sola in vetta alla classifica (21 punti), staccando la Slovacchia (19 punti), bloccata sullo 0-0 in casa dall’Ucraina (16 punti). Nell’ultima gara del girone una doppietta di Gordeychuk ha poi consentito alla Bielorossia di piegare il Lussemburgo e di allontanarsi dall’ultimo posto. L’INGHILTERRA NON FA SCONTI ALLA SVIZZERA – Nel gruppo E la già qualificata Inghilterra (24 punti) non ha fatto sconti (2-0) alla Svizzera (15 punti), piegata dalle reti di Kane (67’) e Rooney (84’ su rigore) che, così, ha staccato (50 reti contro 49) Bobby Charlton nella classifica all-time dei marcatori in nazionale. Un risultato che fa felice la Slovenia che, grazie alla vittoria per 1-0 nello scontro diretto con l’Estonia (9 punti), si è riportata al 3° posto con 12 punti. L’eroe della serata è stato Beric, a segno al 63’ su assist del centrocampista del Chievo Birsa. Infine non è bastato a San Marino tornare a segnare dopo 2 anni (e addirittura dopo 14 in trasferta…). Illuso dalla rete su punizione di Vitaioli al 55’, che aveva replicato all’iniziale vantaggio siglato (7’) di Cernych, si è visto piegare al 92’ da Spalvis. [[ge:rep-locali:repubblica:122480511]] Argomenti qualificazione euro 2016 Leggi i commenti I commenti dei lettori 
BERLINO - La migliore Italia. Straordinaria prestazione della squadra di Pianigiani, che batte la Spagna nella terza partita del gruppo B dei campionati Europei. Al di là di ciò che dice il punteggio (105-98), la vittoria degli azzurri è stata molto netta dal punto di vista del gioco e dell'applicazione tattica. Marco Belinelli è stato il grande protagonista della vittoria azzurra, considerando le imperfette condizioni di salute: partenza con handicap per lui con un 1 su 6 dal campo nel primo quarto, poi d'incanto e a suon di triple manda al tappeto gli spagnoli, cui non è bastato un Paul Gasol da 34 punti e in doppia cifra coi rimbalzi. Sensazionale anche la prestazione di Danilo Gallinari, autore di 29 punti. Senza il suo capitano Gigi Datome , fuori per tutto l'Europeo per un problema fisico, coach Pianigiani lancia in quintetto Andrea Bargnani, poco impegnato nella sfida contro l'Islanda. E il "mago" risponde subito presente realizzando 10 punti pesanti nel primo quarto e provando a limitare Gasol (12 punti per lui nel primo quarto) in fase difensiva. [[ge:rep-locali:repubblica:122514894]] Grazie ad una prova molto gagliarda, gli uomini di Pianigiani riescono a chiudere attaccati agli spagnoli il primo quarto sul punteggio di 19-20. Pietro Aradori dà il via a un mini allungo nella seconda frazione, ma il giovanissimo Hernangomez riporta sotto le "Furie Rosse". Grazie ai centimetri del capitano del Real Madrid Reyes la Spagna riesce a rimettere la testa davanti all'Italia e all'intervallo lungo è in vantaggio sul 45 a 42. [[ge:rep-locali:repubblica:122481297]] C'è convinzione negli azzurri, ma anche una legittima preoccupazione. Gli uomini di Scariolo infatti dominano in area, mentre l'Italia non può puntare sul migliore Belinelli. Il Beli però inizia il terzo quarto facendo vedere la sua classe, mettendo a segno ben 11 punti consecutivi (quattro triple di fila) per un parziale di 15 a 0 per gli Azzurri e un vantaggio che va in doppia cifra sul 57 a 47. Gasol e compagni provano a rifarsi sotto, ma la difesa italiana è stoica e il terzo parziale si chiude sul 73 a 63 (31-18 un paziale che la dice tutta), con l'ennesima tripla di Belinelli sulla sirena. Il quarto decisivo si apre con due triple consecutive della coppia Belinelli-Gallinari che tarpano le ali al tentativo di rimonta iberico. Nel resto del parziale gli Azzurri si esaltano in difesa e mostrano una pallacanestro frizzante, tanto che l'incontro si chiude con Gallinari e compagni che superano quota cento per il 105 a 98 finale. Per l'Italia si tratta della seconda vittoria dopo quella con l'Islanda, ora la sfida ai padroni di casa della Germania. "Volevo giocare questa partita per aiutare la squadra. Non siamo partiti benissimo, ma giocare contro la Spagna dà qualche motivazione in più. Nei primi due quarti sentivo un pò di dolore, ma poi sono riuscito ad andare meglio. Siamo riusciti da squadra a tirare fuori gli attributi", è il commento di Belinelli. Su Bargnani: "E' un giocatore super e ci dà sempre una grande mano. Pochi sono bravi come lui a mettere la palla a terra. In generale però è stata una serata positiva perchè abbiamo fatto sempre canestro. Speriamo di continuare così". Sul clima che si respirava prima della gara Belinelli ha commentato: "Abbiamo sentito tanta pressione, ma fa parte dello sport. Noi diamo sempre il massimo. Ci meritiamo questa vittoria, ma stiamo sempre con i piedi per terra". "E' stata una partita importantissima -gli fa eco Bargnani-. Abbiamo giocato bene tutti, ognuno di noi ha fatto il suo con grande fiducia. Più che pressione c'era frustrazione perchè avevamo giocato male. Però oggi abbiamo giocato al 100% e siamo riusciti a vincere. Siamo contenti ma dobbiamo cancellare tutto e pensare alla partita di domani contro la Germania". LA SODDISFAZIONE DI RENZI - "Italia-Spagna? L'ho seguita grazie agli sms che mi mandava Stefano Bonaccini (presidente dell'Emilia Romagna, ndr.)". Così Matteo Renzi ha risposto ai cronisti che lo interpellavano all'uscita di Palazzo Madama dove si è svolta la riunione dei senatori sulle riforme. LE ALTRE GARE DELLA GIORNATA NEL GRUPPO B - Serbia sempre più leader del Girone B. Dopo aver sconfitto Spagna e Germania, infatti, i serbi hanno passeggiato contro l'Islanda, battuta 93-64.  In precedenza la Turchia aveva battuto 80-75 la Germania. Con questo successo i turchi si portano al secondo posto. ITALIA-SPAGNA 105-98 (19-20, 42-45, 73-63) ITALIA : Cinciarini, Bargnani 18, Gentile 13, Belinelli 27, Gallinari 29; Aradori 11, Cusin 3, Melli 4, Hackett, Della Valle ne, Polonara ne. Allenatore: Pianigiani. SPAGNA : Gasol 34, Fernandez 7, Ribas 8, Rodriguez 4, Mirotic 13; Llull 9, Reyes 9, San Emeterio 8, Hernangomez 6, Claver ne, Aguilar ne, Vives ne. Allenatore: Scariolo. Arbitri : Ryzhik (Ukr), Halliko (Est), Petek (Slo). NOTE : Tiri liberi: Italia 28/30; Spagna 23/26. Usciti per cinque falli: Cusin, Bargnani. Argomenti italbasket basket basket europei 2015 marco belinelli danilo gallinari Leggi i commenti I commenti dei lettori 
Protesta contro il numero chiuso per la Facoltà di Medicina della Federico II di Napoli. I ragazzi del gruppo Link hanno esposto, nella sede a Monte Sant'Angelo dove si sono svolti i test, uno striscione con la scritta: "Il numero chiuso non è salutare" è realizzato un muro in cartone: "Abbattiamo il numero chiuso". "È una protesta contro il numero chiuso e contro questo tipo di valutazione - dice Mattia Papa, coordinatore di Link Napoli - Il test non consente ai ragazzi di proseguire gli studi che vogliono fare". E spiega che "il muro da abbattere è quello del numero chiuso". Le domande più difficili? Quelle di chimica e biologia. I quesiti apparsi 'strani'? Uno sull'Esposizione universale del 1900, quella che si tenne a Parigi, quando fu realizzata la Torre Eiffel. A Napoli, per i test di Medicina e Odontoiatria, tra la Federico II e la Sun, sono stati in totale 5.516 i ragazzi che hanno presentato domanda per un totale, tra i due atenei di 880 posti. Ora, per gli aspiranti medici e odontoiatri, non resta che attendere gli inizi di ottobre quando usciranno i risultati. Argomenti test medicina 
None Leggi i commenti I commenti dei lettori 
Il consiglio di amministrazione della "Metropolitana di Napoli Spa", concessionaria del Comune per la costruzione della linea 1 del Metrò, ha nominato nuovo presidente Roberto Cappabianca. Il Cda ha ricordato l'ingegnere Giannegidio Silva, presidente per oltre 20 anni della società, scomparso il 1 agosto scorso. Argomenti metropolitana napoli 
