BERGAMO – Probabilmente questo ottimo finale di stagione del Milan e la vittoria nell'ultima giornata con l'Atalanta non basterà a Filippo Inzaghi. La prima scelta, si sa, è Ancelotti (che darà una risposta mercoledì ), ma l’attuale tecnico spera di essere ancora la guida dei rossoneri l’anno prossimo: ”Possiamo giocare con chiunque, abbiamo vinto le ultime 4 partite se consideriamo anche quella contro il Sassuolo. Il nostro campionato non è stato come ci si aspettava però io sapevo della reazione dei miei giocatori. Nelle ultime 4-5 partite si è vista la squadra. Con qualche acquisto importante il Milan tornerà presto dove è stato fino a poco tempo fa. Io ho un contratto, se si crederà in me si continuerà. Io sono sereno, il Milan ce l’ho nel cuore”. NESSUNA REPLICA A BERLUSCONI – In settimana però Berlusconi aveva criticato Inzaghi per la mancanza di gioco. Dal tecnico non arriva una replica: ”Da allenatore devi avere sempre un’identità. Non commento le parole di nessuno, le parole del presidente non si commentano mai. Da allenatore mi servirà per il futuro, però sono molto contento di come giochiamo, della rosa che abbiamo. Tante volte abbiamo dovuto adattare i giocatori, però guardiamo avanti e cerchiamo di riprendere bene nella prossima stagione”. Arriva invece un ringraziamento al pubblico di Bergamo: ”Grazie dell’affetto, questo dimostra che ovunque vai e lavori bene entri nel cuore della gente”. Infine, Inzaghi svela qualche particolare del suo incontro con Galliani: ”Ha ringraziato tutti, la squadra, lo staff. Si sono dimostrati tutti uomini veri. Penso che un blocco importante di giocatori ci siano, se no avresti mollato cinque domeniche fa, una buona base da dove ripartire c’è”. BONAVENTURA: ”NON VOLEVO FERIRE L’ATALANTA” – Ovviamente non ha esultato (e tutto il pubblico lo ha applaudito), Bonaventura quasi si scusa con l’Atalanta per la doppietta e saluta l’ambiente dove è cresciuto: ”Mi son capitati due tiri a porta vuota e, quindi, non potevo neanche sbagliare. Dispiace perché all’Atalanta non volevo far male, ma sono convinto che i bergamaschi, che mi vogliono bene, sono contenti di me e di quello che sto facendo al Milan”. Adesso si spera in una nuova stagione con più soddisfazioni: ”Io sogno di vincere e spero che il Milan arrivi preso a lottare per i vertici del campionato e tornare in Europa. Noi siamo dei calciatori, dobbiamo cercare di fare bene in campo e stop. Dobbiamo concentrarci su quello”. Argomenti serie a milan ac filippo inzaghi Leggi i commenti I commenti dei lettori 
BERGAMO – Una sconfitta indolore. Edy Reja è amareggiato per il ko contro il Milan , ma pensa già al futuro (che non è stato ancora chiarito): ”Siamo stati bravi a sbloccare la partita, ma non abbiamo gestito al meglio il vantaggio. Io voglio rimanere qui, sono arrivato quando la squadra era in difficoltà, ma abbiamo chiuso bene la stagione”. [[ge:rep-locali:repubblica:115680534]] ”SERVONO ACQUISTI” – Reja torna sugli errori nella partita: ”Non so se c’era un rigore per noi nel primo tempo, quello di Pazzini si’, si sa che e’ molto bravo e lo va a cercare, il rigore c’era. Mi dispiace perché ci tenevo a fare una buona prestazione, l’abbiamo fatto per mezzora poi nel secondo tempo è venuto fuori un Milan molto orgoglioso. Qualche errore si poteva evitare, ciò non toglie che qualcosa di positivo l’abbiamo fatto oggi ma anche durante tutta la mia permanenza a Bergamo”. Poi un occhio al futuro: ”Qualcosa in fase difensiva bisognerà fare, ma anche in zona centrale del campo. Diciamo un pò in tutti i reparti. Con la società non ho ancora parlato, ci sentiremo in settimana. Di solito si dice ‘uno in difesa, uno a centrocampo e uno in attacco’. Vedremo”. L’ADDIO ALLA LAZIO – Infine Reja torna sull’addio alla Lazio dello scorso anno: ”Se non c’è l’entusiasmo è meglio finire. L’anno scorso giocavamo per l’Europa League e c’erano 3mila persone allo stadio che per altro fischiavano. Era anche difficile lavorare, penso che io e i ragazzi non lo meritassimo. Ho detto al presidente che non me la sentivo, qui invece ho trovato un buon ambiente e una buona società”. Argomenti serie a atalanta ss lazio Leggi i commenti I commenti dei lettori 
BERGAMO – Avesse giocato sempre così, probabilmente il Milan l’anno prossimo giocherebbe almeno l’Europa League. Nell’ultima giornata di campionato, i rossoneri vincono 3-1 a Bergamo ottenendo il secondo successo consecutivo. Atalanta che era passata in vantaggio con Baselli, prima di subire la rimonta firmata dagli ex Pazzini, su rigore, Bonaventura, a segno con una doppietta ma comunque applaudito dai tifosi orobici. LA CRONACA, TORNA DENIS – Finita la squalifica, si rivede Denis nell’Atalanta. Reja schiera anche il giovanissimo Grassi a centrocampo con Cigarini e Baselli. Inzaghi affida ancora la porta ad Abbiati, mentre Pazzini vince il ballottaggio contro Destro. E’ l’Atalanta a partire meglio, soprattutto sulle fasce. Al 17′ un cross di Zappacosta trova la testa di Denis ma la conclusione del capitano si stampa in pieno sulla traversa. [[ge:rep-locali:repubblica:115680534]] BOTTA E RISPOSTA – Maquattro minuti più tardi in un’azione analoga è Baselli, cercato proprio dal Milan sul mercato, a insaccare con una bella incornata su traversone pennellato dalla destra da Maxi Moralez. I rossoneri però reagiscono: prima Mexes, da un calcio d’angolo, sfiora il pareggio, ma il suo colpo di testa è respinto sulla linea da Cigarini. Poi però Pazzini viene atterrato in area da Masiello e dagli 11 metri spiazza Sportiello per il pareggio. BONAVENTURA SHOW – Il pareggio dura poco. L’ex Bonaventura mette infatti in rete dopo una conclusione di Pazzini respinta dal palo in un’azione nata da un’incursione di forza di Honda. Dopo il centravanti, anche l’esterno rossonero colpisce la sua ex squadra. RIPRESA, ENTRANO I GIOVANI – Nella ripresa l’Atalanta entra tonica con il Milan di Inzaghi impegnato a difendere il vantaggio: l’azione più pericolosa dei nerazzurri, però, è una palla messa in mezzo rasoterra da destra di Zappacosta su cui Abbiati respinge male e Paletta anticipa o Gomez pronto a insaccare per il 2-2. Nel finale l’Atalanta continua a premere, entra anche Scaloni (probabilmente alla sua ultima partita da professionista), ma a mettere dentro il pallone è ancora un Bonaventura che, per rispetto della sua ex squadra, non esulta. L’ex atalantino arriva su un pallone vagante in area mancato da Sportiello e Van Ginkel, dapprima controlla male colpendo il legno e, tornatagli la palla sul piede, dribbla lo stesso portiere di casa e Scaloni prima di depositare da pochi passi la palla in rete per il definitivo 3-1. A risultato in tasca, Inzaghi dà spazio ai giovanissimi Calabria e Di Molfetta. IL FUTURO – Ora è tempo di pensare al futuro, sia per Reja che per Inzaghi. L’ex tecnico della Lazio ha più volte ripetuto che sarebbe rimasto in caso di salvezza, ma la società ancora non ha chiarito. Difficile la conferma per Inzaghi, invece, con il Milan che aspetta la risposta di Ancelotti, altrimenti dovrebbe arrivare comunque un nuovo tecnico. ATALANTA-MILAN 1-3 (1-2) ATALANTA (4-3-3): Sportiello 6; Zappacosta 6.5 (34′ st D’Alessandro sv), Benalouane 5.5, Masiello 5,5, Del Grosso 6 (27′ pt Cherubin 5.5); Baselli 7(21′ st Scaloni 6), Cigarini 6, Grassi 6; Moralez 6,5, Denis 6, Gomez 7. In panchina: Avramov, Biava, Drame’, Stendardo, Emanuelson, Migliaccio, Bianchi, Boakye, Rosseti. Allenatore: Reja. MILAN (4-3-3): Abbiati 6; De Sciglio 6 (39′ st Calabria sv), Mexes 6, Paletta 7, Bocchetti 6; Van Ginkel 6, De Jong 6, Bonaventura 7,5 (45′ st Di Molfetta sv); Honda 6,5, Pazzini 6.5, El Shaarawy 6.5 (23′ st Poli 6). In panchina: Gori, Donnarumma, Bonera, Rami, Zapata, Suso, Mastalli, Cerci, Destro. Allenatore: Inzaghi. ARBITRO: Pinzani di Empoli. RETI: Baselli al 21′,  (rig.) Pazzini (rig.) al 39′ e Bonaventura al 41′ e all’81’. AMMONITI: Masiello, Cigarini e D’Alessandro. ANGOLI: 6-5 per il Milan. RECUPEOR: Argomenti serie a atalanta milan ac Leggi i commenti I commenti dei lettori 
PARIGI - Il Paris Saint Germain si conferma padrone assoluto del calcio francese. La squadra allenata da Laurent Blanc dopo aver vinto Supercoppa, campionato e Coppa di Lega si aggiudica anche la Coppa di Francia. Nella finale giocata allo Stade de France, il Psg ha battuto per 1-0 l'Auxerre grazie ad un gol di testa di Cavani al 64' su cross dalla destra di Van der Wiel.  Un gol che consente al Matador di superare Ibrahimovic come capocannoniere del club, con 31 centri stagionali contro i 30 dello svedese. [[ge:rep-locali:repubblica:115684621]] La squadra di Blanc fa anche un bel regalo al Marsiglia, che parteciperà direttamente alla fase a gironi di Europa League, evitando il terzo turno preliminare a cui prenderà parte il Bordeaux, sesto in Ligue 1. Argomenti calcio francese paris saint germain francia edinson cavani Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
