Il sindaco di Palermo, Leoluca Orlando, ha siglato un protocollo d'intesa con la Regione siciliana per la salvaguardia di monte Grifone. "Nel nostro territorio - spiega Orlando - ricadono molti siti di interesse storico e naturalistico da tutelare, come il monte Grifone che, insieme a Monte Pellegrino, merita un doppio impegno da parte dell'amministrazione comunale e della cittadinanza intera. L'obiettivo, infatti, è quello di coniugare la salvaguardia della biodiversità che caratterizza questi luoghi di incredibile bellezza e ancora incontaminati con la promozione di questo immenso patrimonio, che racchiude una parte importante della storia della nostra città. Purtroppo, ancora oggi - aggiunge il sindaco -, pochissimi palermitani sanno che proprio sul monte Grifone visse San Benedetto il Moro, copatrono di Palermo, insieme a Santa Rosalia, ed è qui che sorge il convento dei Frati minori di Santa Maria di Gesù. La firma di questa convenzione, ci consentirà finalmente di fare l'uno e l'altro". Presenti all'atto della firma, presso il Santuario di San Benedetto il Moro, insieme al sindaco Leoluca Orlando e al parroco del convento Fra Lorenzo, anche i consiglieri comunali, Giovanni Lo Cascio e Fausto Torta, il capo area del Verde, Domenico Musacchia, il funzionario della Sovrintendenza dei beni culturali, Giuseppe Dragotta, ed il dirigente del servizio 17 dell'Ufficio Provinciale Azienda di Palermo, Luciano Saporito. Argomenti accordo comune di palermo regione siciliana 
Presentato il progetto "La scuola fa la differenza" che coinvolgerà a Palermo gli insegnanti degli istituti comprensivi "Capuana", "Sciascia" e "Scelsa" e della direzione didattica "Garzilli" attraverso dei corsi formativi. L'iniziativa si pone l'obiettivo di "contrastare alla radice, fin dalla primissima età, le condizioni culturali e sociali che favoriscono la violenza sulle donne, i fenomeni di omofobia e di bullismo, proponendo modelli aperti e plurali di identità, famiglia e genitorialità". All'incontro erano presenti, tra gli altri, l'assessore, Barbara Evola, il direttore dell'ufficio scolastico regionale, Maria Luisa Altomonte e i rappresentanti della "Biblioteca delle donne" e del Centro di consulenza legale dell'Udi Palermo, che hanno organizzato il progetto dei corsi formativi in collaborazione con l'assessorato alla Scuola. "Lo scopo di questo progetto - ha detto Evola - è quello di fornire agli insegnanti strumenti culturali e didattici per consentire ai bambini di svilupparsi in ambienti senza pregiudizi e orientamenti predefiniti". Argomenti violenza donne palermo scuola 
MILANO – All’Olimpia non riesce l’impresa di ribaltare il -19 dell’andata ma batte comunque 99-85 il Vitoria e continua a mantiene viva la flebile fiammella della speranza di approdare ai playoff di Eurolega. Trascinata da uno strepitoso Gentile, Milano ha sperato fino in fondo di arrivare al fatidico +19 ma alla fine è mancata sul più bello e ora dovrà sperare in un possibile arrivo a tre al 4° posto assieme all’Efes Istanbul per riuscire ad acciuffare per i capelli la qualificazione. GENTILE MONUMENTALE – L’Armani fatica per un tempo (39-43) poi, però, cambia marcia, complice un passaggio a vuoto degli spagnoli che iniziano a perdere troppi palloni. Milano si carica e, presa per mano da un Gentile monumentale (29 punti alla fine conditi da 7 rimbalzi e 4 assist), confeziona in un quarto e mezzo due parziali fulminanti da 11-0 per un complessivo 48-14. HACKETT MANCA IL POSSIBILE +19 – La squadra di Banchi passa dal -15 (26-41) al +19 (74-55) galvanizzando il Forum. Proprio sull’orlo del baratro, però, il Laboral si riprende e, grazie a un concreto Shengeila (14 punti alla fine) e a un ottimo Causeur (17), riesce a limitare i danni. Milano a 20” dalla fine ha ancora la palla del +19 ma a tradirla è Hackett che sbaglia la gestione del pallone e fa svanire anche gli ultimi sogni. Prossimo appuntamento è per il 3 aprile a Istanbul: contro l’Efes bisognerà vincere con almeno 11 punti di scarto. EA7 Milano batte Laboral Kutxa Vitoria 99-85 (20-25, 39-43, 74-60). Milano : Ragland 9, Brooks 13, Gentile 29, Gigli ne, Cerella, Melli 4, Kleiza 8, Elegar, James ne, Hackett 12, Samuels 17, Moss 7. All.: Banchi. Vitoria : Adams 18, James 11, Iverson 2, Causeur 17, Shengeila 14, Diop ne, Tillie 4, Begic 8, San Emeterio 11, Hansbrough, Bertans. All.: Navarro. Arbitri : Jovcic, Latisev, Piloidis. Note – Tiri liberi: EA7 11/16, Laboral Kutxa 16/19. Tiri da 3 punti: EA7 14/30, Laboral Kutxa 5/23. Rimbalzi: EA7 30, Laboral Kutxa 44. Usciti per 5 falli: nessuno. Falli tecnici: James a 26’52. Falli antisportivi: nessuno. Spettatori: 7400. Argomenti eurolega basket eurolega olimpia milano Leggi i commenti I commenti dei lettori 
LEGGI: torna l'ora legale, disagi psicofisici per il 15% degli italiani [[ge:rep-locali:repubblica:110564165]] 
Tutti i giovani rapper o registi under 30 che vogliono raccontare in musica la città di Roma da oggi potranno farlo con il concorso 'Dallo stornello al rap, i giovani interpretano Roma'. E' stata presentata nell'area archeologica Stadio di Domiziano, la prima edizione del concorso per cantautori e videomakers che permetterà ai giovani di cimentarsi con la creazione di nuovi brani in dialetto romanesco e videoclip che parlino di Roma e ne esprimano la realtà di oggi. Fino al 31 luglio i talenti musicali potranno prendere parte al progetto, spaziando tra generi diversi, dalla tradizione al pop, dal rock al rap. L'iniziativa, nata con lo scopo di valorizzare il rapporto tra la città e i giovani e dare nuova linfa alla canzone romana, nasce da un'idea di Elena Bonelli, ed è promossa da 'Roma nel Mondo' in collaborazione con l'assessorato Scuola, Sport Politiche giovanili di Roma, l'assessorato Cultura della Regione Lazio e l'Università Luiss Guido Carli di Roma. "E' meraviglioso poter unire in questo progetto il mondo del rap a quello della tradizione romana perché sembrano universi distanti ma sono ravvicinati dallo stornello - ha commentato Bonelli - il concorso incoraggia i ragazzi a raccontare la Roma di oggi per mettere insieme il passato, il presente e il futuro di questa città, mi piace la 'lotta musicale' che è propria del rap, l'energia che dà ed è per questo che ho voluto creare un legame con lo stornello". Ai tre vincitori, scelti da un comitato artistico tra una rosa di 12 finalisti, sarà destinato un montepremi di 6000 euro così ripartiti: 3000 euro al primo classificato, 2000 euro al secondo classificato e 1000 euro a chi si aggiudicherà il terzo posto. I tre vincitori si esibiranno inoltre a suon di note tra pop, cantautorato e rap in una festa video-musicale che si svolgerà il 1 ottobre in una piazza romana. "L'iniziativa è una bella operazione culturale, questa romanità si esprime in tanti modi, guardando al futuro, senza però dimenticare le tradizioni - ha detto l'assessore alle Politiche giovanili Paolo Masini - il concorso dà ai giovani l'opportunità di raccontare Roma oggi, ed è la strada giusta per continuare ad amare questa bellissima città". Presenti alla conferenza stampa il musicista Ambrogio Sparagna, l'autrice Carla Vistarini, il critico Dario Salvatori, Giorgio Onorato, uno dei più importanti stornellatori di Roma e il rapper Simone 'Danno' Eleuteri di 'Colle der Fomento' che a proposito dell'iniziativa ha detto: "Le radici dello stornello sono fuse nel rap, sono parte del nostro bagaglio culturale. Il rap racconta quello che succede dietro al vicolo, come accadeva negli stornelli, riprende la stessa tradizione, quella della strada, senza filtrare la realtà". Il concorso fa parte di un progetto più ampio che Elena Bonelli ha dedicato a Roma e alle sue canzoni, inaugurato con una prima lectio magistralis tenutasi lo scorso 1 ottobre all'Università Luiss di Roma. La regione Lazio ha finanziato inoltre un documentario che intreccia filmati di repertorio dei grandi interpreti della canzone romana fino ai giovani cantautori e rapper romani come Colle der Fomento, Mannarino, Piotta e Muro del Canto. Il progetto prevede infine la pubblicazione di un libro in cui verranno raccolte le testimonianze dei partecipanti, e che racconterà il ponte fra il passato e il futuro della città eterna. 
None Leggi i commenti I commenti dei lettori 
In conferenza ci hanno scherzato su: “Io sono il giovane e lui l’anziano, gli lascio la precedenza nelle interviste”, ha ironizzato Mauro Occhiello. Pronta la risposta di De Crescenzo: “Se hai tutto questo rispetto per gli anziani, allora svela la tua tattica in pubblico…”. Acquachiara-Posillipo, finale di Euro Cup in programma sabato (ritorno l’11 aprile) è anche la sfida tra due allenatori che hanno poco in comune. De Crescenzo è mister 20 titoli, in carriera ha vinto tutto da giocatore con la Canottieri e da allenatore con il Posillipo. C’è anche un argento mondiale con la Nazionale, prima del ritiro del 2007, a 57 anni. Sembrava il sipario su una carriera splendida, invece è arrivata l’Acquachiara, una nuova sfida, l’ennesima finale. [[ge:rep-locali:rep-napoli:110630265]] Per stabilire due record: vincere l’Euro Cup significherebbe per De Crescenzo mettere in bacheca tutte le competizioni italiane ed europee (gli manca solo questa) e farlo con 3 club di una stessa città. “L’Acquachiara è una sfida accettata in un momento di follia. Volevo un progetto serio per tornare in panchina e fare il lavoro che amo più di tutti. E non ho sbagliato, sono arrivato in finale ritrovando sensazioni antiche, uniche”. Il posillipino Occhiello è l’allievo, il tecnico alla prima finale della sua carriera, dopo aver vinto moltissimo a livello juniores: “Essere qui è un grande motivo d’orgoglio, con Paolo ci sentiamo spesso, ci scambiamo messaggi… Ma gli auguro di vincere la Coppa il prossimo anno”. Come si vince l’Euro Cup? “Con la testa”, è la certezza di De Crescenzo. “Noi allenatori possiamo inventarci di tutto, ma alla fine chi domina la tensione è avvantaggiato, specie in sfide così equilibrate”. Per Occhiello “vincerà chi ha più fame. La tattica è importante, ma decideranno gli episodi”. De Crescenzo e Occhiello si sono già sfidati nel girone di ritorno di campionato (all’andata sulla panchina rossoverde c’era Bruno Cufino): finì 8-7 per l’Acquachiara al termine di una partita a lungo dominata dal Posillipo, in una Scandone semivuota. “Speriamo che invece sabato sia gremita”, è l’augurio dei tecnici. De Crescenzo va oltre: “Questa finale è la vittoria degli altri sport e può essere l’occasione per rivitalizzare la pallanuoto. Come? Iniziando dalla Scandone, rendendola più accogliente, più moderna, creando eventi. È il mio appello alle società cittadine, altrimenti dovremo abituarci a giocare davanti a poche decine di tifosi”. Argomenti pallanuoto 
Caro direttore, la notizia secondo cui, in condizioni di gravi difficoltà del bilancio, i consiglieri regionali del Piemonte si opporrebbero al taglio dei propri vitalizi in nome di un “diritto acquisito” è davvero sconfortante. Soprattutto per chi, come la sottoscritta, ha dovuto operare, in condizioni di emergenza, una severa riforma previdenziale nell’ambito di una strategia tesa a evitare che l’Italia (e con essa l’euro) cadesse nel baratro di una crisi finanziaria. E’ arrivato il momento di riflettere seriamente, in modo aperto e trasparente, su questi “diritti acquisiti”, che molto spesso sono in realtà una bandiera per difendere privilegi. Come può definirsi "diritto acquisito" un vitalizio votato dalle stesse persone che ne beneficeranno e il cui costo ricadrà in buona misura su altri contribuenti, magari più poveri dei primi? Un vitalizio che raramente rispecchia i contributi versati e ancor meno l'aspettativa di vita al momento in cui il beneficiario inizia a usufruirne? Quando si trattò di fare la riforma delle pensioni per salvare il debito pubblico dall'insolvibilità ed evitare conseguenze catastrofiche, agli italiani furono chiesti rilevanti sacrifici e la riforma non mancò di produrre, oltre agli effetti positivi, anche situazioni di grave disagio. Dopo tre anni è tempo di guardare a questi pseudo diritti acquisiti tagliandone una buona fetta, magari per destinarla alle situazioni più problematiche generate dalla riforma e ancora non risolte. Sarebbe il modo migliore per proseguire sulla strada dell’equità tra le generazioni iniziata dalla riforma, senza metterne in discussione (come alcuni poco responsabilmente vorrebbero) gli elementi cardine. Argomenti elsa fornero 
ROMA - Di corsa sull'Italicum. La volontà di Renzi di chiudere sulla legge elettorale prima delle Regionali è confermato dal calendario della Camera. Il Pd ha chiesto e ottenuto, nella conferenza dei capigruppo, di calendarizzare il provvedimento a partire dal 27 aprile in aula. Un'accelerazione che agita la minoranza del Pd. Perché la sinistra dem è convinta che l'Italicum vada cambiato: "In gioco è la democrazia", dicono i bersaniani. Se non cambierà, rischia di spaccarsi innanzitutto la minoranza e poi, avverte Pippo Civati, lo stesso Partito democratico. Di legge elettorale invece il premier per ora non parla: dirà la sua lunedì, nella direzione convocata per definire la linea sulle riforme. Ma i parlamentari a lui vicini assicurano che non ha cambiato idea: alla Camera dovrà svolgersi l'ultimo passaggio dell'Italicum, l'approvazione definitiva. Perché di sedi di discussione ce ne sono state tante, e diverse sono state le modifiche volute dalla minoranza accolte nel testo. I renziani bocciano come ingiuste le parole di chi, come Stefano Fassina, parla di una "prova di forza" per mettere in un angolo la minoranza. "Per Fassina & co. - replica Roberto Giachetti - democrazia sono gli accordicchi dei caminetti". La direzione indicherà lunedì una linea - dice Lorenzo Guerini, che definirà "l'impianto" cui dovranno attenersi anche i gruppi. Qualche spiraglio di un compromesso con la minoranza, però, resta. Questa mattina Roberto Speranza  - il cui nome circola ancora come possibile successore di Maurizio Lupi - ha varcato il portone di palazzo Chigi per cercare una mediazione. Il tentativo è di raggiungere un compromesso sul tetto dei nominati, per assicurare - qualora l'Italicum dovesse essere modificato - un sostegno compatto del gruppo parlamentare sia alla Camera e poi successivamente al Senato. Altre fonti parlamentari riferiscono di una possibilità di 'garantire' alla minoranza, magari anticipando la data delle Politiche al 2016, una quota dei nominati. Ma il premier, spiegano fonti parlamentari, continua a non fidarsi e a non volere cambiamenti all'impianto della legge elettorale. I renziani ribadiscono che l'intenzione del segretario resta quella di andare avanti. "Margini ci sono sempre", dice ancora fiducioso Gianni Cuperlo. Intanto le opposizioni insorgono per l'accelerazione. Renato Brunetta ha parlato di "colpo di stato inaccettabile" a cui Fi si opporrà "con tutte le forze". Sel, con Arturo Scotto, dice che il Pd ha "strumentalizzato una riforma per un regolamento di conti interno", tra Renzi e la minoranza bersaniani. Fabiana Dadone, di M5s, ha invece accusato la presidente della Camera Laura Boldrini di essere "un semplice notaio delle decisioni della maggioranza" senza svolgere il ruolo "di tutela delle opposizioni". Il ministro Boschi replica: "Normalmente le opposizioni sono sempre contrarie alle proposte di calendario, ma si deve pur andare avanti". Argomenti legge elettorale italicum roberto speranza matteo renzi Leggi i commenti I commenti dei lettori 
None Leggi i commenti I commenti dei lettori 
