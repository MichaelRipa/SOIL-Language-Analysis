FIRENZE – Nonostante l’ampio turnover adottato da Montella per la sua Fiorentina, Andrea Mandorlini non intende sminuire la vittoria dei suoi su un campo difficile come quello dell’Artemio Franchi, soprattutto perché per l’Hellas sa di salvezza anticipata. “La Fiorentina forse qualcosa può aver pagato per l’Europa League, ma il nostro gol era nell’aria – dice il tecnico scaligero – Siamo stati fortunati in partenza, poi Rafael è stato bravo a parare il rigore e su contropiede abbiamo cercato il gol”. “OBBADI HA FATTO LA DIFFERENZA” – “Gli esterni oggi hanno speso tantissimo – aggiunge il tecnico degli scaligeri – avevo bisogno di gente che attaccasse lo spazio e Obbadi ha fatto la differenza. Ha dato velocità e intensità. È stata una vittoria meritata. Salvezza in cassaforte? Ora abbiamo 7 partite, di cui 5 in casa, per toglierci anche qualche soddisfazione. Stasera è stata grandissima ma ora abbiamo la possibilità di migliorare ancora la classifica”. [[ge:rep-locali:repubblica:112450356]] OBBADI: "PER FAMIGLIA E TIFOSI" - "Abbiamo fatto un contropiede, siamo stati veloci e poi un tiro di Lazaros su cui il portiere non ha bloccato la palla e io ho fatto gol. A chi dedico il gol? A tutta la famiglia, ai tifosi dell'Hellas e tutta la società". Così Mounir Obbadi, commenta il suo gol. Sulla sfida della sua ex squadra, il Monaco, alla Juve: "Sarà una partita difficile per entrambe le squadre, attenzione al Monaco perchè è una buona squadra. Gioca bene e ha attaccanti molto veloci. Anche la Juve è forte, sarà una partita difficile per tutte e due". Argomenti hellas verona serie a andrea mandorlini Leggi i commenti I commenti dei lettori 
Serata storta per la viola, che cade in casa ed incassa la seconda sconfitta consecutiva in campionato dopo il 3-0 di Napoli. Fischi da parte del Franchi al termine della gara. La Fiorentina fallisce il calcio di rigore, il Verona ne approfitta e sbanca il Franchi con un gol al 90’ di Obbadi. Serata da dimenticare per i viola, che non riescono a capitalizzare i doppi passi falsi di Lazio e Roma nell’ultimo turno di campionato e, così, scivolano al sesto posto a quota 49 punti e a quattro lunghezze dal quarto posto occupato dal Napoli. Una Fiorentina poco convincente. Una squadra, quella di Vincenzo Montella, con tante novità dall’inizio: Rosi, Lazzari, Gilardino. Forse troppo turnover, chissà. Primo tempo poco emozionante. [[ge:rep-locali:rep-firenze:112452967]] E così il Verona la punisce, proprio quando i viola si apprestavano al forcing finale: tiro di Christodoulopoulos, Neto non trattiene ed Obbadi sigla l’1-0 che permette ai gialloblu di avanzare a quota 36 in classifica distanziando ulteriormente la zona calda della graduatoria. Tanti errori per i viola, specie in fase offensiva. Nel primo tempo ci aveva provato Gilardino su cross di Lazzari ma Rafael, con un guizzo, aveva deviato in angolo. Poi niente più. Nella ripresa l’occasione fallita del calcio di rigore, qualche spunto di Salah e poco altro. Il Verona ci ha creduto fino all’ultimo minuto, reclamando (giustamente) anche un cartellino rosso per Rosi al 69’ per trattenuta da ultimo uomo su Toni. Poi il gol dei gialloblu, che gela il Franchi. Da verificare le condizioni di Babacar, uscito dopo soli quattro minuti dal suo ingresso per un infortunio al ginocchio destro. Giovedì arriva la Dinamo Kiev, in un’altra gara assolutamente da non fallire. In palio ci sono le semifinali d’Europa League. Quello che a tutti gli effetti pare l’unico obiettivo davvero percorribile per questa squadra. Ma servirà una gara totalmente differente. [[ge:rep-locali:rep-firenze:112453129]] PRIMO TEMPO: POCHE EMOZIONI - Tanto turnover da parte di Vincenzo Montella, che inserisce nel suo 4-3-3 Rosi sulla destra, Lazzari a centrocampo e Gilardino punta centrale con Ilicic e Diamanti a supporto. Di fatto però le emozioni nella prima frazione saranno davvero poche. Al 3’ Jankovic ci prova con un colpo di testa da calcio d’angolo, con Neto che blocca facilmente. La risposta della Fiorentina è affidata a Diamanti all’11’: buon tiro ad incrociare e risposta di Rafael in angolo. Al 28’ è ancora Diamanti da calcio di punizione a provare la botta: alta sopra la traversa. Un minuto più tardi, siamo al 29’, l’occasione più chiara per i viola: cross dalla sinistra di Lazzari e girata di testa da parte di Gilardino, con Rafael che però riesce ad arrivarci e a mettere in angolo. Poi niente più, col Verona che non soffre più di tanto e con una Fiorentina poco precisa soprattutto in fase offensiva. 0-0 all’intervallo. SECONDO TEMPO: OBBADI AL 90’ - Nella ripresa i viola spingono con maggiore intensità ma sarà il Verona a portare a casa i tre punti.Al 55’ entra Babacar al posto di Ilicic (applaudito dal Franchi) ma il senegalese soltanto quattro minuti dopo si infortunerà al ginocchio destro in uno scontro con un avversario. Dunque al suo posto entra Salah. Al 63’ occasione viola con Badelj che dal limite fornisce un ottimo pallone ad Aquilani in area: l’ex Roma, però, viene anticipato proprio al momento del tiro. La risposta del Verona passa per Toni: girata in area e tiro sul primo palo, con Neto che blocca attento. Tra il 66’ ed il 69’, poi, accade di tutto. Prima Mazzoleni assegna un calcio di rigore alla Fiorentina per tocco di Rafael su Gilardino. Si incarica di batterlo Diamanti, che però si fa respingere la conclusione dal portiere gialloblù. Poi al 69’ Mazzoleni grazia Rosi, che aveva fermato Toni in campo aperto con un fallo da ultimo uomo: soltanto cartellino giallo, con proteste più che accese da parte di tutto lo staff scaligero. Esce anche Lazzari per far posto a Mati Fernandez ma sarà il Verona a passare in vantaggio allo scadere: al 90’ tiro di Christodoulopoulos, Neto non trattiene ed Obbadi insacca per lo 0-1 definitivo. Passa il Verona e per la Fiorentina, dopo Napoli, è la seconda sconfitta consecutiva in campionato. FIORENTINA (4-3-3): Neto, Rosi, Tomovic, Basanta, Pasqual, Lazzari, Badelj, Aquilani, Diamanti, Ilicic, Gilardino. A disp: Tatarusanu, Gonzalo, Vargas, Mati Fernandez, Savic, Kurtic, Joaquin, Alonso, Babacar, Salah, Gomez, Richards. Allenatore: Vincenzo Montella. VERONA : (4-3-3): Rafael, Pisano, Marquez, Moras, Agostini, Sala, Tachtsidis, Greco, Gomez, Jankovic, Toni. A disp: Benussi, Rodriguez, Soensen, Saviola, Obbadi, Lazaros, Marques, Valoti, Brivio, Campanharo, Fernandinho, Martic. Allenatore: Andrea Mandorlini. ARBITRO : Sig. Mazzoleni di Bergamo. Argomenti fiorentina 
FIRENZE – Il turnover non paga, almeno per la Fiorentina, che non approfitta del mezzo passo falso della Sampdoria e perde terreno dal Napoli, ritrovandosi in ultima ruota nella volata per l’Europa. Vengono premiati, invece, il cinismo e la determinazione degli scaligeri, capaci di tenere botta fino al 90’ per poi pungere i viola quando fa più male. Bravo Obbadi, lesto ad approfittare della corta respinta di Neto sul tiro di Christodoulopoulos, ma bravissimo soprattutto Rafael, che tiene in vita l’Hellas ribattendo il rigore di Diamanti. A rovinare ulteriormente la serata dei gigliati c’è l’infortunio di Babacar, la cui entità è tutta da valutare, ma sembra difficile vederlo in campo giovedì contro la Dynamo Kiev. TURNOVER ESTREMO – Che la testa di Vincenzo Montella sia rivolta all’impegno europeo di giovedì, lo si capisce già dalle formazioni iniziali: il presunto ballottaggio tra Gomez e Babacar viene risolto in favore del terzo incomodo, Gilardino, mentre a metà campo c’è Lazzari con Badelj e Aquilani, mentre Pizarro e Borja Valero si godono la partita dalla tribuna. Mandorlini, invece, sceglie di inserire Pisano sulla corsia di destra, riportando Sala a centrocampo. Nessuna sorpresa in attacco, dove c’è l’ex di lusso Toni con Gomez e Jankovic sulle corsie esterne. PRIMO TEMPO MONOCORDE – Eccezion fatta per un colpo di testa di Moras nei primissimi minuti, fino all’intervallo si gioca ad una porta sola. Il Verona fa comunque un buon lavoro nell’arginare i viola, che arrivano agevolmente alla trequarti ma faticano ad andare oltre. I gigliati devono affidarsi per lo più ai tiri da fuori, avvicinandosi al bersaglio con Lazzari e Diamanti. Fatica Gilardino sui palloni spioventi, soprattutto per la gran giornata di Moras, ma quando l’attaccante biellese riesce a prendere un pallone di testa crea l’occasione più nitida, con Rafael che fa bella figura e lascia intuire di essere anche lui in serata di grazia. [[ge:rep-locali:repubblica:112450356]] RAFAEL ZITTISCE IL FRANCHI – In avvio di ripresa il Verona appare meno rinunciatario e Montella corre ai ripari inserendo Babacar: purtroppo per lui, la mossa è sfortunata. La partita del senegalese finisce dopo sette minuti, per uno scontro con Pisano, ed ecco che arriva il turno di Salah. L’egiziano dà maggiore imprevedibilità alla manovra viola e tre minuti dopo arriva l’occasione regina: Gilardino è bravissimo ad anticipare Rafael su un pallone toccato da Pasqual, il portiere travolge l’attaccante viola e Mazzoleni dà rigore, indiscutibile. Il portiere, però, si fa subito perdonare, respingendo il pur angolato tiro di Diamanti dal dischetto. OBBADI FIRMA IL GOL-BEFFA – Dove non arriva Rafael ci pensa Moras, che respinge di testa un velenoso sinistro di Salah, ma la spinta dei viola va man mano affievolendosi, complice la stanchezza. Il Verona, invece, comincia a pungere in contropiede: ci prova Toni, poi i subentrati Obbadi e Christodoulopoulos (clamorosa la sua scivolata nell’uno contro uno con Tomovic). Sono le avvisaglie del gol, che arriva proprio al 90’: Christodoulopoulos conclude a rete al termine di un contropiede iniziato da Obbadi, lo stesso franco-marocchino si fa trovare pronto sulla corta respinta di Neto e insacca il tiro da tre punti. Resta da giocare solo il recupero e la Fiorentina non ne ha più: finisce con l’Hellas in festa per una salvezza ormai in ghiaccio, ai viola resta la speranza di superare la Dynamo Kiev, affinché la sconfitta di questa sera non sia del tutto vana. FIORENTINA-VERONA 0-1 (0-0) FIORENTINA (4-3-3): Neto 5, Rosi 5.5, Tomovic 5, Basanta 5.5, Pasqual 5.5, Aquilani 6, Badelj 5.5, Lazzari 6 (30′ st Mati Fernandez sv), Ilicic 5.5 (10′ st Babacar sv, 17′ Salah 5.5), Gilardino 6, Diamanti 5. (12 Tatarusanu, 4 Richards, 2 Gonzalo Rodriguez, 15 Savic, 28 Alonso, 16 Kurtic, 17 Joaquin, 6 Vargas, 33 Gomez). All.: Montella VERONA (4-3-3): Rafael 7.5, Pisano 6.5, Marquez 6.5 (31′ st Rodriguez sv), Moras 7, Agostini 6, Sala 7, Tachtsidis 6 (25′ st Obbadi 7), Greco 6, J.Gomez 6, Toni 6.5, Jankovic 6 (38′ st Christodoupoulos 6). (22 Benussi, 5 Sorensen, 25 Marques, 28 Brivio, 71 Martic, 27 Valoti, 30 Campanharo, 7 Saviola, 70 Fernandinho). All.: Mandorlini ARBITRO : Mazzoleni di Bergamo RETE : st 44′ Obbadi ANGOLI : 12 a 7 per la Fiorentina RECUPERO : 0′, 4′ Ammoniti: Ilicic, Gomez, Sala, Rafael, Rosi, Pisano per gioco falloso, Jankovic per comportamento non regolamentare NOTE : al 22’ st Rafael para un rigore a Diamanti SPETTATORI : 27.094, 452.222 euro (paganti 3934, incasso 67.072; abbonati 23.160, quota 385.150) Argomenti fiorentina hellas verona serie a Leggi i commenti I commenti dei lettori 
Trauma distorsivo al ginocchio destro per Babacar, che era entrato nel secondo tempo al posto di Ilicic per poi uscire nuovamente dal campo soltanto dopo quattro minuti. "A seguito dello scontro di gioco il calciatore Khouma El Babacar ha riportato un trauma distorsivo al ginocchio destro - si legge nel report diramato dalla società viola. Nella giornata di domani saranno eseguiti gli accertamenti del caso per valutare l'entità della lesione. Milan Badelj, inoltre, ha riportato un trauma contusivo al setto nasale". 
Ha dato fuoco al mobilio della sua cella per protestare contro il trasferimento in una Rems (residenza esecuzione misure sicurezza) intossicando un ispettore, cinque guardie carcerarie femminili e due detenute. L'incendio, appiccato nella giornata odierna da una detenuta di 40 anni nel carcere fiorentino di Sollicciano, è stato spento dalle stesse guardie carcerarie prima che si propagasse ad altri locali. Le due detenute e le cinque agenti sono dovute ricorrere alle cure ospedaliere. Le loro condizioni non destano particolari preoccupazioni tra i medici. "Si tratta dell'ennesimo gravissimo episodio interno a Sollicciano - protesta Leo Beneduci, segretario dell'Organizzazione sindacale autonoma polizia penitenziaria - Come sindacato non ci resta che chiedere che il direttore e il provveditore regionale siano sottoposti ad accurate indagini ispettive in sede ministeriale intese ad accertarne le responsabilità rispetto a condizioni di continuo reale e grave rischio per il personale, per l'utenza e per l'intera collettività". Argomenti sollicciano 
None Leggi i commenti I commenti dei lettori 
DESIO – Dopo aver battuto Milano, Cantu’ si toglie la soddisfazione di vincere anche l’altro derby lombardo, quello con Cremona e resta agganciata con le unghie alla zona play-off. Nel primo quarto gli ospiti approfittano della disattenzione in difesa dei brianzoli per chiudere sopra di 4 punti. La squadra di Sacripanti cambia passo nel 2° periodo e grazie ad Abass e a Metta World Peace sale sul +7 al 15′. Pancotto chiama time out e prova a riorganizzare l’attacco. Ma per Cremona il canestro continua a essere stregato (soltanto un 1/8 dalla media) e Cantu’ organizza il gioco con lucidità facendo girare palla. Si va negli spogliatoi con i padroni di casa avanti di 8 lunghezze. GENTILE DECISIVO – Cremona torna in campo carica dopo l’intervallo e grazie alla zona e alle incursioni della coppia Clark-Bell si rifà sotto (-4). L’ultima frazione e’ all’insegna della fisicita': pochi i canestri, tanti errori per entrambe le squadre che non segnano per 4’. Gentile da tre risveglia i suoi ma Cantu’ resta avanti con fatica. Si decide tutto negli ultimi 2’: la differenza la fanno una provvidenziale tripla di Abass e il solito Gentile (16 punti alla fine). Per Cremona e’ Haynes a crederci ma le sue incursioni non bastano. A condannarla è soprattutto lo 0/5 dalla massima distanza. EUROLEGA: FENERBAHCE NELLA STORIA – In Eurolega, intanto, stasera il Fenerbahce ha conquistato un posto nella storia. Ha sconfitto per 75-74 all’overtime il Maccabi Tel-Aviv campione in carica in gara 3 dei quarti di finale ed è diventata la prima squadra turca a qualificarsi per le Final Four, in programma a Madrid. Si tratta dell’ennesimo miracolo di “Zeljko” Obradovic che per la 12/a volta in carriera centra la qualificazione nella massima kermesse europea. L’eroe della serata è stato Goudelock che ha messo a segno il canestro decisivo a 9” dal termine. Ma ottima è stata anche la prova di Zisis, miglior marcatore dei suoi con 19 punti. Al Maccabi non sono serviti i 21 punti di Pargo e i 19 (con 10 rimbalzi) di Rande. Nell’altra gara disputatasi in serata, altro successo al fotofinish (86-85), stavolta del Panathinaikos sul CSKA Mosca. Un successo pesante per i greci che si portano sull’1-2 e, dopodomani, sempre ad Atene, hanno la possibilità di impattare la serie. CANTU’-CREMONA 79-76 (15-19; 42-30; 63-59) Cantu': Johnson-Odom 6, Feldeine 5, Abass 10, Bloise ne, Lagana’, Maspero ne, Jones 6, Shermadini 10, Buva 6, Gentile 16, Williams 7, Metta World Peace 13. All.: Sacripanti. Cremona: Daniel 4, Hayes 15, Gazzotti ne, Vitali 11, Milan 9, Campani 10, Ferguson 4, Mei, Clark 11, Bell 12. All: Pancotto. Arbitri : Taurino, Bettini, Weidmann. Note – Tiri liberi: Cantu’ 20/27; Cremona 15/16. Tiri da tre: Cantu’ 5/20; Cremona 7/23. Rimbalzi: Cantu’ 47; Cremona 34. Usciti per 5 falli: nessuno. Fallo tecnico a Jones al 26′ e a Daniel al 25′. Spettatori: 4900. Argomenti basket basket serie a eurolega fenerbahce cantù basket cremona basket Leggi i commenti I commenti dei lettori 
FIRENZE – Vincenzo Montella difende le proprie scelte ma non può che essere rammaricato per la sconfitta interna con il Verona , arrivata per un gol allo scadere e dopo un rigore fallito da Diamanti: “La squadra oggi era la migliore che potevo schierare, sia sotto l’aspetto psicologico che quello fisico – dice l’allenatore gigliato, che respinge l’accusa di privilegiare l’Europa League – Non credo meritassimo la sconfitta. Nel primo tempo non abbiamo concesso niente al Verona, dico niente. Siamo andati molto alla conclusione da fuori ma senza precisione e poi siamo stati ingenui nel finale concedendo tre contropiede consecutivi”. “FORSE HO PECCATO DI INESPERIENZA” – Sul quarto rigore consecutivo sbagliato dai viola in campionato, l’allenatore della Fiorentina sfodera la solita ironia: “Il prossimo lo tiro io… – sorride Montella – Oggi forse abbiamo peccato di eccesso di generosità, di voglia di vincere. Non si può pensare che, a quel punto della partita, la generosità non ti possa portare a prendere anche gol. Forse la squadra ha pensato che il pareggio servisse a poco e ha tentato il tutto per tutto, sbagliando. Colpa anche della mancanza di esperienza mia, che non posso avere dopo 5 anni da allenatore. Dispiace: dopo tutta la volontà che la squadra ci ha messo, i ragazzi non meritavamo la sconfitta. La accettiamo e guardiamo avanti”. [[ge:rep-locali:repubblica:112450356]] “SPERIAMO BENE PER BABACAR” – Ora la Fiorentina guarda al quarto di ritorno di Europa League, contro la Dynamo Kiev, gara alla quale verosimilmente non parteciperà Khouma Babacar, la cui partita è durata 7’ prima di lasciare il campo per infortunio: “Sì, sembra sia così – ammette Montella – ora vediamo con i medici cosa diranno gli accertamenti strumentali, auguriamoci che non sia nulla di grave, soprattutto per il ragazzo”. “DOBBIAMO GIOCARE SOLO PER VINCERE” – Il ko contro il Verona sembra una pietra tombale sulle speranze di raggiungere la Champions League, mentre l’Europa League va difesa da Genoa, Torino e dalle milanesi: “Non siamo in grado di gestire il vantaggio – riconosce il tecnico viola – ci siamo già cascati. Dobbiamo sempre giocare per vincere. Questa mentalità ci ha portato ad essere competitivi oltremisura e non ci dovrà abbandonare. Il turn-over? Un po’ di turnazione è inevitabile. Abbiamo i nostri giocatori migliori con età media di 32 anni, è indispensabile farli riposare”. Argomenti fiorentina serie a vincenzo montella Leggi i commenti I commenti dei lettori 
