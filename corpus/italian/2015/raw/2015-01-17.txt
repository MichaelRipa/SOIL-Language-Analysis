La telenovela si è conclusa, Luis Muriel è ufficialmente un giocatore della Sampdoria, come lo è il difensore Coda, anche se per l'annuncio ufficiale da parte del club blucerchiato bisognerà attendere lunedì, con la conclusione delle ultime pratiche burocratiche. Sabato a tarda sera il presidente Ferrero e il diesse Osti hanno trovato il definitivo accordo economico con l'Udinese. La Sampdoria verserà al club friulano per i due giocatori una cifra fissa, 10 milioni e mezzo, più un bonus di 1 milione e mezzo legato alle presenze dell'attaccante colombiano in questo e nel prossimo campionato. La somma aggiuntiva scatterà con il raggiungimento delle 30 presenze. Intesa anche sugli stipendi dei due giocatori. Muriel sarà pagato dall'Udinese sino al 15 marzo, data stimata per il suo completo recupero agonistico. Poi passerà in carico alla Sampdoria. Coda sarà pagato dai friulani sino al 30 giugno, poi per i successivi due anni (durata del suo contratto) percepirà i propri emolumenti da Corte Lambruschini. Si chiude così una vicenda che stava sconfinando nel grottesco, con i due giocatori da sei giorni a Genova, ma costretti a vivere in un albergo a Nervi, non intendendo rientrare in Friuli, come aveva sentenziato l'Udinese dopo la rottura della prima trattativa. Ora i due sono blucerchiati a tutti gli effetti, domani seguiranno la Sampdoria in televisione e lunedì potranno finalmente abbracciare i nuovi compagni a Bogliasco. Mihajlovic aspettava con impazienza Muriel. Ora la sua speranza è che possa giocare al più presto. Anche se sarà difficile vederlo in campo prima di metà febbraio. Argomenti muriel sampdoria 
None Leggi i commenti I commenti dei lettori 
BATA - Si è ufficialmente alzato il sipario sulla Coppa d'Africa 2015 , un'edizione tormentata che però ha preso il via regolarmente nella Guinea Equatoriale, chiamata a organizzarla in extremis dopo la rinuncia del Marocco, poi escluso, per i timori legati al diffondersi del virus di Ebola. A Bata si è giocata la prima gara del torneo, quella fra i padroni di casa della Guinea Equatoriale e il Congo: 1-1 il finale. A sbloccare il risultato è Nsue al 16' per la felicità del pubblico ma a tre minuti dal 90' Bifouma gela tutti, regalando il pari alla nazionale guidata da Le Roy. [[ge:rep-locali:repubblica:105180432]] Nella seconda partita del gruppo A il Gabon ha superato per 2-0 il Burkina Faso. I gol partita di Aubameyang al 19' e di Evouna al 27' della ripresa. Gabon ora al comando della classifica con 3 punti; a 1 Guinea Equatoriale e Congo. Burkina Faso, ovviamente, a zero. Argomenti coppa d'africa 2015 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
PALERMO – Terzo pareggio in quattro partite per la Roma di Garcia, che rischia di pagare a caro prezzo questa frenata nella lotta scudetto. Nella notte di Palermo, alla luce delle occasioni create, sono i rosanero a recriminare, nonostante i giallorossi abbiano accumulato più conclusioni e minuti di possesso palla. I siciliani giocano la partita che chiedeva Iachini, fatta di attenzione e cattiveria agonistica. In vantaggio dopo poco più di 100 secondi, con il solito Dybala, i rosanero vengono raggiunti al 9’ della ripresa da Mattia Destro, che Radiomercato vuole sempre più lontano da Roma ma che salva i giallorossi. Il pareggio, comunque, rimane una mezza sconfitta, visto che domenica sera la Juventus potrebbe ritrovarsi a +5 battendo il Verona. IL PRIMO ANTICIPO: EMPOLI-INTER 0-0 SORPRESE IN FORMAZIONE – Garcia sceglie di non rischiare gli acciaccati Manolas, Totti e Maicon, nonostante le assenze degli squalificati De Rossi e Nainggolan (oltre a Keita e Gervinho, impegnati in Coppa d’Africa). C’è Destro al centro dell’attacco, con Iturbe e Ljajic ai suoi fianchi. Nel Palermo, fuori Munoz (che ha rifiutato il rinnovo del contratto), c’è Vitiello in difesa, nonostante abbia disputato pochi minuti prima di oggi. L’ex Siena farà comunque una buona partita, al netto delle ovvie difficoltà di un giocatore che, finora, non aveva mai giocato più di qualche scampolo di gara in questa stagione. Stessa situazione per Paredes, che completa la mediana romanista con Strootman e Pjanic. [[ge:rep-locali:repubblica:105178508]] È SUBITO DYBALA – I rosanero partono subito forte e, dopo meno di due minuti, sorprendono la Roma: Astori sbaglia un passaggio verso Strootman, Vazquez interviene sulla traiettoria e verticalizza per Dybala che, da solo contro De Sanctis, ha gioco facile nell’insaccare di sinistro. Forte del vantaggio, il Palermo può chiudersi e ripartire come ama fare; la Roma spinge ma non trova varchi, è una squadra frastornata e senza idee, che attacca per inerzia. Merito anche dei padroni di casa, che tolgono respiro ai giallorossi col pressing sistematico. Ben più efficace il Palermo, che prima del riposo rischia di colpire ancora con Barreto prima e Lazaar poi. DESTRO FIRMA IL PARI – Garcia non fa cambi all’intervallo ma la Roma cambia marcia, stavolta sono i giallorossi a partire a tutta e bastano nove minuti per il sospirato pari: Pjanic pennella un cross lungo, su punizione dalla sinistra, Strootman fa da torre sul secondo palo e Destro passa da uomo di troppo a uomo in più, insaccando sottomisura. Dopo il pari, la Roma sembra trovare la giusta cattiveria e attacca con maggior convinzione rispetto al primo tempo; d’altro canto, però, la difesa rosanero non lascia buchi e i giallorossi devono affidarsi alle conclusioni da fuori, senza mai creare grossi grattacapi a Sorrentino. I CAMBI INCIDONO POCO – C’è ancora lavoro, invece, per Morgan De Sanctis, che salva il pari chiudendo in uscita sul solito Dybala, ben assistito da Barreto. Garcia prova a pescare il jolly nel finale, inserendo l’esordiente Verde (entreranno anche Totti e Maicon con lui), al posto di un Iturbe mai efficace; Iachini prova ad arginare il brasiliano con Daprelà, mentre Belotti e Quaison rilevano Dybala e Vazquez. Sarà Belotti, in pieno recupero, a far correre un brivido lungo la schiena di Garcia: il fuorigioco fischiato all’attaccante rosanero fa infuriare il Barbera, anche se la segnalazione del guardalinee sembra giusta per questione di centimetri. Sull’onda emotiva di questa decisione, i rosanero lasciano il campo con un pizzico di rammarico al triplice fischio; eppure, dopo il ko di Firenze, pareggiare contro una delle pretendenti allo scudetto farà sicuramente morale. Amaro, di sicuro, il rientro per la Roma, che domenica dovrà tifare Verona per sperare di mantenere la Juve a tiro. PALERMO-ROMA 1-1 (1-0) PALERMO (3-5-2): Sorrentino 6, Vitiello 6, Gonzalez 6.5, Andelkovic 6, Morganella 6, Rigoni 6.5, Maresca 6.5, Barreto 6.5, Lazaar 6 (dal 38′ st Daprela’ sv), Vazquez 6.5 (dal 40′ st Quaison sv), Dybala 7 (dal 29′ st Belotti sv) (1 Ujkani, 6 Munoz, 10 Joao Silva, 13 Emerson, 14 Della Rocca, 15 Bolzoni, 18 Chochev, 19 Terzi, 23 Feddal). All.: Iachini ROMA (4-3-3): De Sanctis 6, Florenzi 5.5, Yanga-Mbiwa 6, Astori 5.5, Holebas 6, Paredes 6 (dal 33′ st Maicon sv), Pjanic 5.5, Strootman 5.5, Iturbe 5 (dal 29′ st Verde 6), Destro 6.5, Ljajic 6 (dal 34′ st Totti sv) (28 Skorupski, 3 Cole, 9 Borriello, 44 Manolas, 48 Ucan, 50 Somma, 52 Pellegrini, 82 Emanuelson, 91 Calabresi). All.: Garcia ARBITRO : Damato di Barletta RETI : nel pt 2′ Dybala; nel st al 9′ Destro AMMONITI : Yanga-Mbiwa, Morganella, Lazaar, Strootman, Destro per gioco falloso ANGOLI : 3 a 1 per la Roma RECUPERO : 1′ e 5′ SPETTATORI : 15.397 per un incasso di 295.131 euro. Argomenti serie a palermo calcio as roma Leggi i commenti I commenti dei lettori 
La Roma ha frenato anche a Palermo, concedendo così alla Juve di giocare con il Verona e pensare di poter allungare sulla concorrente diretta. Hanno regalato un tempo i giallorossi, che - come è successo anche domenica scorsa - si sono dovuti impegnare in una rincorsa, senza però riuscire a mettere la freccia per il sorpasso. Ha insomma legittimi motivi per interrogarsi Garcia, nella partita che chiude il girone d'andata. Ha invece legittimi motivi per essere più che felice il Palermo. Il Palermo di Zamparini, di Iachini, di una squadra che ci mette il cuore e tutte le sue qualità, il Palermo viene da dire di Dybala, senza far torto agli altri compagni. Già, perché i siciliani giocano bene, un calcio effervescente e ordinato, ma hanno davanti un calciatore - uno dei pochi per la verità - capace davvero di fare la differenza. Anche nel giorno del suo rientro dopo una settimana sofferta, tribolata, con pochi allenamenti, il giovane attaccante argentino è stato infatti bravissimo. Ha segnato un gol dopo due minuti, sfruttando la sua intuizione e la sua eleganza, ha corso per tutta la gara, finendo addirittura per uscire con i crampi. Crampi, certo, per lo scarso allenamento che ha potuto svolgere in settimana, ma anche per la generosità con cui si è offerto ai compagni per tutta la gara. Un campione, un potenziale campionissimo, che va ad inserirsi nella catena di intuizioni geniali della società rosanero. Uno che ha tutto per diventare un fuoriclasse assoluto, anche i comportamenti giusti, che lo vedono protagonista soltanto in campo. E' incredibile pensare che dietro Messi, Higuain, Tevez, Aguero, spinga già un'altra generazione di giovani attaccanti argentini, di cui Dybala è sicuramente un portabandiera. Una nazione che sforna fenomeni, forza e piedi buoni. Perché le due qualità possono anche e semplicemente andare d'accordo... Argomenti tackle 
Il decimo gol in campionato di Paulo Dybala non basta al Palermo per battere la Roma. Finisce 1 a 1 con i rosa che giocano per larghi tratti alla pari contro la seconda forza del campionato. Palermo subito in vantaggio con Dybala che riceve palla da Vazquez sull'errore di Astori. L'argentino controlla la palla e batte De Sanctis per l'1 a 0. Da quel momento il Palermo gioca sulle ali dell'entusiasmo mentre la Roma non riesce a creare azioni da gol. LA CRONACA DELLA PARTITA I rosa sfiorano il raddoppio con Barreto. Bravo De Sanctis a parare. Nella ripresa la Roma prova a fare maggiormente gioco e trova il pareggio con Destro bravo a girare in rete l'assist di testa di Strootman sulla punizione di Pjanic. Il Palermo non ci sta e prova a ribaltare ancora il risultato. Lo fa sempre con Dybala che però, lanciato a rete da Barreto, trova sulla sua strada un super De Sanctis. Finisce 1 a 1 con il Palermo che supera l'ennesimo esame di maturità e si coccola un Dybala che continua a stupire. Argomenti palermo-roma 
PALERMO – Rudi Garcia non può che ammettere la falsa partenza della sua Roma, bloccata sul pareggio nella notte di Palermo , circostanza che si era verificata già contro la Lazio e che non piace al tecnico giallorosso: “Nel primo tempo non abbiamo giocato – riconosce Garcia – Eravamo piantati, niente movimento. In più incontravamo una squadra in piena fiducia e, dopo due minuti, abbiamo fatto un regalo di Natale, dopo Natale. Così è una corsa ad handicap. Anche al derby eravamo sotto di due gol nel primo tempo, è tempo di cambiare questo atteggiamento”. “DOBBIAMO ENTRARE IN PARTITA DAL 1’” – “Dobbiamo fare meglio, altrimenti perdiamo punti – spiega l’allenatore della Roma – per fortuna che anche oggi ci siamo ritrovati nel secondo tempo, quando ho cambiato modulo e abbiamo corso di più. Dobbiamo entrare in partita subito forte dall’inizio, lo diciamo ma dobbiamo anche farlo. Se c’è un limite mentale? No, ma devono capire che ogni momento della partita è importante. Non è che dobbiamo entrare in gioco solo quando prendiamo gol. La squadra ha qualità anche con le assenze, dobbiamo quindi ritrovare continuità, in questo momento manca quello”. [[ge:rep-locali:repubblica:105178508]] “ITURBE DELUDENTE? LO ERANO TUTTI NEL PRIMO TEMPO” – Non ha convinto Iturbe, poi sostituito dall’esordiente Daniele Verde: “Oggi era piu’ difficile per lui – chiarisce Garcia – anche se è stato propositivo. Mi è piaciuto più nelle prime due partite del 2015 che non oggi. Ma oggi, nel primo tempo. è stato un problema di tutti gli undici che ho messo in campo. Se inserire Verde è stato un azzardo? Azzardo mi sembra sbagliato, non avevo altre scelte perché Gervinho non c’è e Totti ha avuto l’influenza. Verde ha le stesse qualità di Iturbe, è veloce, mancino e può saltare l’uomo. Era il suo esordio, dobbiamo essere tranquilli con lui, sarà un giocatore che ci può aiutare”. DESTRO: “VOGLIO GIOCARE E SEGNARE” – Sono tanti i pensieri nella testa di Mattia Destro, felice di aver ritrovato il gol ma ancora con l’orecchio teso verso le sirene di mercato, voglioso di trovare un posto da titolare, a Roma o altrove: ”Il gol mi mancava, è importante per me e sono contento che sia arrivato oggi – ammette il centravanti, autore dell’1-1 al Barbera – Ci tenevo, quando ho possibilità cerco di dare sempre il meglio perché voglio fare bene. Peccato non sia arrivata la vittoria, ma sono contento. Abbiamo giocato contro un’ottima squadra, ci sta di concedere qualcosa al Palermo. Volevamo vincere, ma ci prendiamo questo punto. La mia situazione? Io sono un attaccante, voglio giocare e fare gol: non so se resto, ora sono un giocatore della Roma”. Argomenti as roma serie a rudi garcia mattia destro Leggi i commenti I commenti dei lettori 
