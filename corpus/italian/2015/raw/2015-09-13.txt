MILANO – “L’unica delusione è il risultato”. Sinisa Mihajlovic prova a vedere rosa dopo la sconfitta del derby, secondo ko in appena tre giornate di campionato. E spiega perché: “Io ho visto un buon Milan. Avevamo giocato male con l’Empoli, stasera no. Non sono arrabbiato con i ragazzi. Hanno comandato il gioco, gli ho fatto i complimenti. Poi è logico che in tante cose dobbiamo ancora migliorare. Però sono convinto che se continueremo a giocare cosi’ vinceremo tante altre partite”. HO TOLTO BACCA PERCHE’ NON STAVA FACENDO BENE – Il tecnico rossonero giustifica così la sostituzione di Bacca per Balotelli: “Bacca era tra quelli che avevano fatto meno bene. Se toglievo Honda lasciando Bacca saremmo rimasti con tre attaccanti e pensavo perdessimo equilibrio, ho preferito cosi’ perche’ era troppo presto per giocare con le tre punte, potevamo pareggiare ma anche prendere il secondo gol. Come ho visto Mario? Ha giocato solo uno spezzone di partita, ma si sta comportando e allenando bene. Deve continuare cosi’, non possiamo certo giudicarlo dopo pochi minuti”. [[ge:rep-locali:repubblica:122816203]] CON MONTOLIVO ABBIAMO PIU’ QUALITA’ – Mihajlovic spiega anche la scelta di Montolivo in cabina di regia: “Con Montolivo centrale possiamo avere piu’ qualita’ rispetto a De Jong. Sono entrambi importanti ma con caratteristiche diverse. Ho cambiato tutto il centrocampo rispetto all’ultima e abbiamo giocato una grande partita. Se uno puo’ essere contento dopo una sconfitta, io lo sono. Oggi abbiamo giocato in verticale, corti, abbiamo cercato di offendere”. ABBIAMO PERSO PER UN EPISODIO – Infine spende una parola per la difesa: “In generale mi sembra che abbiamo fatto bene, mantenendo le distanze, andando a prenderli alti, ma tutta la squadra ha fatto bene. Ho ritrovato la squadra, lo spirito, la personalita’. Cosi’ come il gol l’abbiamo preso noi, potevano prenderlo loro. La partita e’ stata decisa da un episodio, abbiamo preso un palo, Handanovic ha fatto una grande parata, abbiamo creato piu’ di loro e giocato meglio di loro”. Argomenti milan ac serie a sinisa mihajlovic Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
MILANO – E sono tre. L’Inter centra il 3° successo di fila proprio nel derby contro il Milan e, in un sol colpo di toglie due soddisfazioni: torna a vincere la stracittadina dopo 21 mesi e si porta da sola al comando della classifica dopo 5 anni. Probabilmente è ancora presto per poter parlare di una squadra tornata protagonista per la lotta per lo scudetto ma i segnali per Mancini sono decisamente buoni. Il Milan dal canto suo conferma di aver bisogno ancora di tempo per crescere. Dopo un buon primo tempo la formazione di Mihajlovic si è un po’ spenta e smarrita. Si vede che mancano ancora gli automatismi giusti. E per quello, inevitabilmente, ci vuole tempo. GUARIN PROTAGONISTA A SORPRESA – Ha deciso una prodezza di Guarin. Il colombiano, di certo non tra gli uomini più attesi alla vigilia, si è preso la copertina di prepotenza, sfoderando una prova di carattere. Potrebbe diventare l’emblema della nuova Inter costruita di Mancini che proprio della forza nerboruta a centrocampo fa uno dei punti chiave per poter valorizzare al meglio la tanta qualità che ha in attacco. Se tutto girerà al meglio, i nerazzurri quest’anno potranno davvero togliersi parecchie soddisfazioni. MIHAJLOVIC STRAVOLGE IL CENTROCAMPO – Mancini ha deciso di inserire dal 1’ gli ultimi arrivati Felipe Melo e Perisic arretrando Medel in difesa per rimpiazzare l’infortunato Miranda. Sul fronte opposto Mihajlovic ha stravolto completamente il centrocampo all’opera con l’Empoli, mettendo Montolivo in cabina di regia con Kucka e Bonaventura al suo fianco e Honda promosso trequartista. [[ge:rep-locali:repubblica:122816203]] LUIZ ADRIANO E ICARDI MANCANO L’1-0 – Il Milan è partito forte e, ispirato da Bacca, ha subito sfiorato per due volte il bersaglio con un tarantolato Luiz Adriano. L’Inter non è rimasta a guardare e ha riposto per le rime impensierendo Lopez con un paio di conclusioni di poco a lato di Icardi e Guarin. Col passare dei minuti le due squadre si sono controllate meglio e ai due attacchi non è rimasto che rendersi pericolosi con le soluzioni da fuori: Honda da un lato ha impegnato a terra Handanovic, non ha avuto fortuna Jovetic che con un forte sinistro dal limite ha spedito un diagonale di poco a lato. Il montenegrino ha ispirato tutte le manovre d’attacco della squadra di Mancini e per poco non ha mandato in gol Icardi un attimo prima dell’intervallo: l’argentino, smarcato solo in area al 46’, ha però calciato di sinistro addosso a Lopez in uscita. GUARIN FA LA DIFFERENZA – L’occasione sciupata ha caricato l’Inter che, dopo l’intervallo, è entrata in campo con maggior convinzione degli avversari. E dopo aver impegnato Lopez con un colpo di testa di Guarin è meritatamente passata (58’): ancora Guarin se ne è andato via in percussione e ha concluso la bella discesa con un forte sinistro dal limite nell’angolo. [[ge:rep-locali:repubblica:122821656]] PALO DI BALOTELLI – Mihajlovic si è giocato la carta Balotelli e per poco SuperMario non si è preso la rivincita nei confronti dei suoi ex tifosi che lo hanno sonoramente fischiato all’ingesso: prima ha colpito un palo esterno con un siluro da 25 mt poi ha impegnato severamente Handanovic con una punizione da oltre 30 mt. Perso per infortunio (sospetta distorsione della caviglia sinistra) Juan Jesus, rimpiazzato da Telles, Mancini ha deciso di correre ai ripari togliendo dalla mischia gli stanchi Jovetic e Perisic. L’Inter, con Ranocchia messo a fare il difensore aggiunto, si è chiusa senza affanni e ha finito per non rischiare più nulla. Se è vero che chi vince lo scudetto ha spesso la miglior difesa, aver subito appena una rete in tre giornate è un buon viatico per sognare. INTER-MILAN  1-0 (0-0) Inter (4-3-3): Handanovic 7, Santon 6.5, Murillo 7, Medel 6.5, Juan Jesus 7 (23′ st Telles 6.5), Guarin 7, Felipe Melo 6, Kondogbia 6.5, Perisic 6 (39′ Ranocchia sv), Icardi 5.5, Jovetic 6.5 (22′ st Palacio 6) (30 Carrizo, 14 Montoya, 55 Nagatomo, 33 D’Ambrosio, 27 Gnoukouri, 77 Brozovic, 22 Ljajic, 11 Biabiany, 97 Manaj). All.: Mancini. Milan (4-3-1-2): Diego Lopez 7, Abate 6.5, Zapata 6, Romagnoli 6, De Sciglio 6.5, Kucka 6 (22′ st Poli 6), Montolivo 6, Bonaventura 6, Honda 5.5 (36′ st Cerci sv), Luiz Adriano 6, Bacca 6 (17′ st Balotelli 6.5) (32 Abbiati, 99 Donnarumma, 5 Mexes, 15 Ely, 33 Alex, 23 Nocerino, 34 De Jong, 8 Suso, 96 Calabria). All.: Mihajlovic. Arbitro : Rocchi di Firenze) 6.5. Reti: nel st, 13′ Guarin. Angoli: 7 a 6 per il Milan. Recupero: 1′ e 5′. Ammoniti: Abate, Juan Jesus, Honda, Felipe Melo, Kucka per gioco falloso. Spettatori: 79.154, incasso di 3.671.078 euro. Argomenti inter serie a milan ac Leggi i commenti I commenti dei lettori In caricamento.. 
MILANO – “E’ una vittoria importante”. Roberto Mancini non parla già di scudetto ma sa che vedere l’Inter a punteggio pieno e da sola in testa alla classifica dopo 5 anni ha un valore non indifferente. Soprattutto dal punto di vista della spinta psicologica: “ Un derby vinto ha sempre una grande importanza. Abbiamo fatto cose buone e altre meno buone, visto che ho impiegato due giocatori nuovi con pochissimo allenamento e poca conoscenza della squadra ed abbiamo alcuni giocatori fuori condizione. Non siamo alti e aggressivi come nei secondi 6 mesi della passata stagione ma questo dipende dalla condizione atletica e dalla scarsa conoscenza fra i nuovi. Non siamo al top ed e’ normale che sia cosi'”. JUVE, ROMA E NAPOLI SUPERIORI A NOI – E allora ben venga questa vittoria, insomma, anche se “la classifica non conta in questo momento, le squadre sono tutte li’ e ci vorranno 10-12, anche 15 partite perche’ il campionato si assesti. La Juve e’ casualmente li’ e tornera’ a essere protagonista, e’ una grande squadra. E’ lunga, dobbiamo lavorare moltissimo”. La parola scudetto non e’ un tabu’ perche’ “le grandi squadre devono puntare al massimo obiettivo ma Juve, Roma e Napoli sono piu’ attrezzate di noi per vincere. Noi dobbiamo fare il massimo e poi si vedra'”. HO PREFERITO MEDEL A RANOCCHIA PERCHE’ PIU’ ESPERTO – Poi dà un giudizio sui nuovi: “Melo ha giocato nel suo ruolo, Perisic invece ha giocato in un ruolo non suo, ha avuto qualche difficolta’ all’inizio. Poi e’ andato meglio ma lo abbiamo avuto due giorni fa, era difficile che potesse fare una grandissima partita”. In difesa Medel e’ stato preferito a Ranocchia. “Andrea non giocava, Medel ha sempre fatto bene da centrale nel Cile, e’ esperto in quel ruolo, e’ furbo, capisce quando deve anticipare e conosce bene i sudamericani. E poi puo’ giocare ovunque, trovera’ quasi sempre spazio nella squadra”. Infine una battuta su Balotelli: “quando e’ entrato ci ha messo in difficolta’, il tiro ce l’ha, ci teneva al derby e se lo lasci tirare e’ chiaro che qualche difficolta’ la crea”. GUARIN: VOGLIAMO FAR TORNARE GRANDE L’INTER – Fredy Guarin si gode la serata da grande protagonista: “Stiamo pensando a far tornare l’Inter grande. E’ importante rispondere cosi’ a chi mi da’ fiducia, e cioe’ societa’, mister e compagni. Scudetto? Manca tanto, pensiamo solo alla prossima partita”. MORATTI: "SI PUO' PENSARE ALLO SCUDETTO" - Il derby vinto convince anche l'ex presidente Massimo Moratti: "Penso che con pazienza e attenzione si possa arrivare a quelli che erano gli obiettivi, cioè entrare in Champions League. E col campionato italiano - aggiunge l'azionista di minoranza nerazzurro - si può arrivare a qualcosa di più importante. Dire scudetto adesso è inutile, ma ci si può pensare". Argomenti inter serie a roberto mancini Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
ROMA – Quattro formazioni a punteggio pieno dopo le prime due puntate delle 38 del film del campionato. Ecco l’istantanea della Lega Pro, dove in attesa di recuperi e posticipi (il che rende tali considerazioni comunque parziali in attesa che si completi il programma e tutte abbiano lo stesso numero di incontri) a poter vantare 6 punti sono il Sudtirol nel girone A, la Spal nel B e Casertana e Fidelis Andria nel gruppo C. A onor del vero anche l’Aquila ha vinto entrambe le partite disputate, ma sconta la penalizzazione iniziale e si attesta a 5 punti. SUDTIROL RIMONTA MANTOVA, COLPI DI REGGIANA E BASSANO – Nel girone A a punteggio pieno rimane il solo Sudtirol che supera in rimonta il Mantova e sale a 6 punti. Succede tutto nel secondo tempo a Bolzano: vantaggio ospite con Ruopolo, controsorpasso con Tait e Gliozzi a firmare la seconda vittoria per gli uomini di Stroppa. Alle spalle degli altoatesini si forma un plotoncino di formazioni a quota 4. Il Padova bagna il debutto interno regolando 2-0 la Pro Piacenza con Fabiano e Petrilli, stesso punteggio della Reggiana sul campo del Lumezzane, con un blitz siglato da Spano e Arma. Colpo esterno anche del Bassano, che s’impone in rimonta sul terreno della Feralpi Salò, reduce dal successo ad Alessandria: il vantaggio di Bracaletti illude i bresciani, ma a ribaltare tutto in favore dei giallorossi veneti ci pensano Germinale e Iocolano. RISCATTO ALESSANDRIA, CREMONESE PIEGA PAVIA – Nel gruppo assestato a 4 punti ci sono anche altri tre club, tra cui la Cremonese di Pea, che grazie a Brighenti piega il Pavia nella sfida serale allo ‘Zini’ e conquista la prima vittoria in questo torneo. Analogamente al Pordenone basta De Cenco per mettere in ginocchio l’Albinoleffe, mentre la Giana Erminio che con Perna si salva in extremis sul campo del Renate, avanti nel primo tempo con Caleb. Pronto riscatto dell’Alessandria dopo la sconfitta casalinga all’esordio: i piemontesi sbancano Cuneo nel derby con una zampata di Fischnaller. Rinviata Pro Patria-Cittadella (ancora una settimana di sosta per ripescate e retrocesse). Girone A, 2/a giornata: Cremonese-Pavia 1-0, Cuneo-Alessandria 0-1, Feralpi Salò-Bassano 1-2, Lumezzane-Reggiana 0-2, Padova-Pro Piacenza 2-0, Pordenone-Albinoleffe 1-0, Pro Patria-Cittadella rinviata, Renate-Giana Erminio 1-1, Sud Tirol-Mantova 2-1. Classifica: Sudtirol 6 punti; Bassano, Cremonese, Giana Erminio, Padova, Pordenone e Reggiana 4 punti; Alessandria, Cittadella, Feralpisalo’ e Mantova 3; Pro Piacenza e Renate 1; Albinoleffe, Cuneo, Lumezzane, Pavia e Pro Patria 0. Pro Patria 2 gare in meno, Pavia e Cittadella 1 gara in meno. SPAL SBANCA RIMINI E RESTA SOLA, OK L’AQUILA E ANCONA – Nel girone B davanti a tutti c’è la Spal di Leonardo Semplici, che dopo il 3-0 d’esordio alla Lucchese si ripete sbancando Rimini grazie a Lazzari. Due vittorie su due anche per L’Aquila, che passa 1-0 ad Arezzo con una rete al 94’ di Bensaja ma sconta un punto di penalizzazione ed e’ seconda a 5 punti. Affermazione esterna anche per l’Ancona, che vince a Prato (sempre 1-0, Mallus) ed e’ terzo a quota 3 insieme al Pisa di Gattuso, fermo in questo fine settimana in quanto opposto al Teramo (posticipata anche Maceratese-Savona): entrambe hanno una partita da recuperare. PISTOIESE-SIENA IN BIANCO, TRIS PER LA LUCCHESE – Termina in bianco il derby Pistoiese-Siena (stesso risultato per l’altra sfida tutta toscana Pontedera-Tuttocuoio sabato sera), curiosamente le due squadre condotte in terza serie negli ultimi due anni dal tecnico Massimo Morgia, che in entrambe le occasioni poi ha ricevuto il benservito. Il Santarcangelo, dopo il pari nel posticipo di lunedì scorso con l’Arezzo, coglie un prezioso punto anche a Carrara (1-1) con Guidone in gol per i romagnoli e risposta di Dettori per i marmiferi di Remondina. Nell’anticipo la Lucchese aveva conquistato i primi 3 punti in campionato rifilando un tris alla Lupa Roma: di Pozzebon e Fanucchi nel primo tempo e Terrani nella ripresa le reti rossonere. Girone B, 2/a giornata: Arezzo-L’Aquila 0-1, Carrarese-Santarcangelo 1-1, Lucchese-Lupa Roma 3-0, Maceratese-Savona rinviata, Pistoiese-Siena 0-0, Pontedera-Tuttocuoio 0-0, Prato-Ancona 0-1, Rimini-Spal 0-1, Teramo-Pisa rinviata. Classifica: Spal 6 punti; L’Aquila (-1) 5; Ancona, Lucchese, Maceratese e Pisa 3; Carrarese, Santarcangelo, Siena e Tuttocuoio 2; Arezzo, Pistoiese, Pontedera e Rimini 1; Lupa Roma e Prato 0; Savona e Teramo -6. Savona e Teramo 2 gare in meno; Ancona, Pisa, Maceratese e Pontedera 1 gara in meno. GIRONE C: CASERTANA E ANDRIA A BRACCETTO IN VETTA – Sono due invece nel girone C (tre le partite rinviate: bisognerà ancora attendere per il debutto di Catania e Messina, che avrebbero dovuto ospitare Cosenza e Ischia, e del ripescato Monopoli atteso dall’Akragas di Nicola Legrottaglie) le squadre in testa, ovvero Andria e Casertana. I pugliesi, dopo l’exploit al ‘Via del Mare’, al debutto davanti ai propri tifosi stendono il Matera con un secco 3-0 e fanno due su due: grande protagonista Morra con una doppietta, poi Strambelli a completare l’opera. In serata poi la squadra di Romaniello, dopo il colpo iniziale a Catanzaro, s’impone sul Melfi di Palumbo con la rete nel primo tempo di Capodaglio agganciando così l’Andria in vetta. La Paganese, nel primo atto del torneo vincitrice sul Foggia, non va oltre l’1-1 sul campo del Martina Franca (botta e risposta Cicerelli e Migliaccio) e sale a 4, stesso risultato per Lupa Castelli Romani-Benevento (De Falco per gli ospiti, poi Icardi per i laziali) e Foggia-Catanzaro (Iemmello e Ricci), due compagini che volevano cancellare la falsa partenza. LECCE SI RIALZA, JUVE STABIA ANCORA AL PALO – Chi riscatta il tonfo casalingo della prima giornata è il Lecce di Tonino Asta, capace di passare di misura con Papini sul campo della Juve Stabia, lasciando le Vespe campane ancora a 0. Girone C, 2/a giornata: Akragas-Monopoli rinviata, Casertana-Melfi 1-0, Catania-Cosenza rinviata, Fidelis Andria-Matera 3-0, Foggia-Catanzaro 1-1, Juve Stabia-Lecce 0-1, Lupa Castelli-Benevento 1-1, Martina Franca-Paganese 1-1, Messina-Ischia rinviata. Classifica: Casertana e Fidelis Andria 6 punti; Paganese 4; Cosenza, Ischia, Lecce e Melfi 3; Benevento, Catanzaro, Foggia, Lupa Castelli, Martina Franca e Matera (-2) 1; Messina, Monopoli, Juve Stabia, Akragas 0; Catania -9. Messina, Monopoli e Catania 2 gare in meno, Benevento, Akragas, Cosenza e Ischia 1 gara in meno. Argomenti lega pro Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
NEW YORK - Piove sugli UsOpen: la finale maschile fra Novak Djokovic e Roger Federer è stata posticipata. Era in programma alle 22 italiane (18 locali). Organizzatori restano ottimisti sullo svolgimento del match. Aggiornamenti in tempo reale sul nostro sito. Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
