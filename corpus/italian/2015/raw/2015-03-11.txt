IL MEDICO di base prescrive i farmaci per l'ipertensione e suggerisce un approfondimento ad un centro specializzato. Suggerisce quello di Franco Veglio alla Città della Salute, centro di riferimento nazionale con grande afflusso di pazienti non solo dal Piemonte. Al numero del Sovracup dell'Asl To1 il centro è inserito nelle liste delle visite contemplate ma la prenotazione non è possibile: l'agenda del reparto non è aperta "Probabilmente - spiegano - perché le attese superano un anno". Per prenotare, dunque, il paziente deve passare dal Cup, centro unificato, della Città della Salute, dove scoprirà che le prenotazione si aprono ogni tre mesi: "È il miglior sistema per evitare di fissare un appuntamento fra due anni e smaltire le attese entro un tempo ragionevole", spiega Veglio. Peccato che il Centro della Città della Salute sia di III livello, centro di riferimento regionale ad alta specializzazione. Quindi adatto, come spiega il direttore, a pazienti di una certa gravità (pressione altissima a 280 di massima per intenderci) e non a chi ha problemi meno importanti. Si crea così un corto circuito partito da un'informazione errata del medico di base per cui il paziente, oltre ad aspettare per mesi una visita che potrebbe fare altrove, sta seguendo un percorso inappropriato: "Noi lo visitiamo comunque - chiarisce Veglio - ma certo ci sono altri ottimi centri dove ci sono medici formati da noi e dove quel paziente può avere le prime risposte". Le alternative ci sono, dicono al Sovracup: il 14 aprile, fra un mese e qualche giorno, c'è posto a Chivasso e il 12 maggio la visita si può fare al Mauriziano. Solo un esempio - ma il centro per la Cefalea di Pinessi è un altro caso di centro di riferimento nazionale fuori agenda - per raccontare la quotidiana via crucis di un paziente alle prese con le liste d'attesa. Una verifica fatta in questi giorni con il Sovracup su alcune visite ed esami diagnostici conferma che in molti casi i tempi sono inaccettabili. In altri bisogna dimenticare l'ospedale dove si pensa di trovare le competenze più alte. Per una visita reumatologica la prima possibilità è il 3 giugno a Ivrea. La seconda chance è il 4 settembre al Gradenigo, 5 mesi d'attesa. Il 16 settembre c'è un posto al Mauriziano. Se dev'essere Molinette e null'altro, il primo posto libero è il 1° aprile. Però del 2016. Fra un anno. La nota davvero dolente resta la pediatria. Che la situazione sia addirittura drammatica perché tutto quello che non è urgente viene lasciato in coda, si sa da tempo. Un controllo su una visita urologica non fa che confermare: la prima e unica chance è adesso l'11 novembre al Regina Margherita. In attesa che il nuovo Cup unico migliori il servizio ed estenda le prenotazioni a tutte le strutture, pubbliche e private (la gara è attesa prima dell'estate), riducendo così i disagi per chi deve prenotare, la pazienza è un'arte da esercitare. Prendiamo ad esempio una banale ecografia all'addome. Il primo posto libero è il 26 maggio all'Oftalmico. Il secondo appuntamento possibile è a Nichelino il 27 maggio. Un'altra chance di essere visitati a Torino è per il 23 luglio al Giovanni Bosco, 4 mesi d'attesa. Se il paziente che soffre di mal di schiena la risonanza magnetica lombosacrale la vuole fare al Cto, ospedale di specialità, l'attesa sale a sette mesi. In alternativa, il 16 aprile c'è posto a Rivoli. Un'altra visita per cui le attese sono senza dubbio inadeguate è quella ematologica. Il primo posto libero in una struttura disponibile è a Torino il 17 dicembre, a pochi giorno dalle feste natalizie. Se si è disponibili a fare qualche chilometro per uscire dalla città, il 7 luglio si può andare ad Ivrea, il 1° settembre a Chieri. Argomenti sanità piemonte sovracup liste d'attesa sanità antonio saitta 
None Leggi i commenti I commenti dei lettori 
Il primo round è dell’Acquachiara. La Carpisa Yamamay vince il derby col Posillipo, antipasto di quella che sarà la finale di Euro Cup, valido per la settima giornata di ritorno di A1. Non inganni il punteggio: i rossoverdi hanno comandato il gioco per due tempi e mezzo, prima di spegnere improvvisamente l’interruttore con un terzo quarto da cancellare (1-5). Da applausi il tentativo di rimonta posillipino negli ultimi 3’, fermato da un fischio arbitrale a pochi secondi dalla sirena. È finita 8-7, nel finale si è accesa la protesta del Posillipo contro gli arbitri: “Una vergogna”, ha gridato Mauro Occhiello (espulso nel corso del match), mentre i suoi circondavano i fischietti Bianco e Castagnola, chiedendo spiegazioni. [[ge:rep-locali:rep-napoli:109316799]] Il derby non s’è fatto mancare niente: equilibrio, gol, proteste, persino i cori del pubblico che non si sentivano da qualche tempo. Petkovic porta avanti l’Acquachiara nel primo quarto, il Posillipo fa la faccia cattiva e prima pareggia con Klikovac, poi mette la freccia con una doppietta di Gallo (3-1). Secondo quarto tiratissimo, senza reti da entrambe le parti. L’incontro esplode al cambio campo: Gallo segna il 4-2 in superiorità numerica, la Carpisa reagisce da grande. Petkovic, Scotti Galletta e Luongo approfittano delle amnesie rossoverdi per firmare il controsorpasso (4-5). Saccoia pareggia, ma è solo un’illusione perché l’Acquachiara trova un altro parziale di 3-0 (Rossi, Lanzoni e Paskvalin) che significa 8-5. Finita? No, perché il Posillipo getta il cuore oltre l’ostacolo, accorcia con Renzuto, sogna con il poker di Gallo e s’infuria sul contro fallo fischiato in attacco a Radovic nell’azione che poteva dargli il pareggio. Ed era solo l’antipasto. 

None Leggi i commenti I commenti dei lettori 
ROMA – Impresa del Psg che, in 10 contro 11, elimina il Chelsea di Mourinho e vola ai quarti di finale di Champions League. Lasciati in inferiorità numerica al 31’ da Ibrahimovic, e per due volte sotto nel punteggio, i parigini hanno tirato fuori il carattere e, dopo aver costretto i Blues ai supplementari grazie a un gol di David Luiz all’86’, hanno completato l’opera centrando la qualificazione al 113’ con un colpo di testa dell’ex milanista Thiago Silva. Assieme al Psg avanza anche il Bayern che, dopo lo 0-0 di Kiev, ristabilisce le giuste distanze con lo Shakhtar, rifilandogli un umiliante e storico 7-0 (eguagliato il record della vittoria più larga dei bavaresi in Champions: 7-0 al Basilea nel 2012). CHELSEA-PSG 2-2 dts Gara al cardiopalmo a Stamford Bridge. A rompere l’equilibrio, dopo mezz’ora intensa quanto noiosa, pensa l’arbitro Kuipers che, con eccessiva severità, espelle con un rosso diretto Ibrahimovic per un fallo da giallo ai danni di Oscar. Il Chelsea ne approfitta e prende decisamente in mano le redini del gioco. La squadra di Mourinho, però, conclude poco e Sirigu deve svolgere poco pià di un lavoro ordinario per respingere le conclusioni di Oscar e del subentrato Willian su punizione. Il Psg non si limita a difendersi e, al 57’, si crea una clamorosa palla-gol per passare: Cavani, lanciato sul filo del fuorigioco da Verratti, salta anche Courtois in uscita ma a porta vuota manda incredibilmente il pallone sul palo interno alla destra del portiere. Il Chelsea si spaventa e i francesi prendono coraggio, chiamando in causa Courtois con un diagonale di sinistro di Pastore. Col passare dei minuti la squadra di Blanc si sbilancia e i Blues finiscono per approfittarne. Ramires in contropiede impegna Sirigu e, sul successivo angolo, il Chelsea passa (81’): un tiro svirgolato di Diego Costa si tramuta in un perfetto assist per Cahill che con un forte destro di controbalzo dai 12 mt insacca. Il Psg non s’abbatte e, all’86’, pareggia con un perfetto stacco di testa dell’ex David Luiz su angolo dalla destra di Lavezzi. Si va ai supplementari e a complicare i piani a Blanc, al 96’, è Thiago Silva che, nel tentativo di anticipare Zouma, intercetta ingenuamente con una mano alzata un pallone vagante in area. Inevitabile il rigore che Hazard trasforma con freddezza. L’ex difensore milanista, però, ce la mette tutta per farsi perdonare e, dopo aver costretto Courtois a una prodezza, riesce nell’intento al 113’: svetta più in alto di tutti su un angolo dalla sinistra di Thiago Motta e con un perfetto colpo di testa parabolico infila il pallone sotto la traversa gelando Stamford Bridge. [[ge:rep-locali:repubblica:109350767]] BAYERN-SHAKHTAR DONETSK 7-0 Le speranze d’impresa degli ucraini durano appena 2’: Kucher atterra in area Gotze e, oltre a provocare il rigore, si fa espellere. Sul dischetto va Muller che non sbaglia. Galvanizzata, la squadra di Guardiola insiste e, dopo aver colpito un palo con Lewandowski ed aver impegnato Pyatov con Ribery, raddoppia (34’): il 2-0 lo sigla Boateng, lesto a riprendere un tiro di Lewandowski respinto da Pyatov. Si gioca a una porta solo e, dopo un’altra palla-gol sciupata da Muller, arriva l’inevitabile 3-0, siglato al 49’ da Ribery con un preciso destro in diagonale da sinistra dopo una bella triangolazione con Alaba. Lo Shakhtar crolla e, 2’ dopo, incassa anche il 4-0, opera di Muller che sfrutta un cross dal fondo sinistra di Ribery. La squadra di Lucescu manca il gol della bandiera con Luiz Adriano e, al 63’, finisce per incassare anche il 5-0, realizzato di testa da Badstuber su cross dalla destra di Rafinha. Il Bayern si diverte e, al 75’, in contropiede, fa 6-0 con Lewandowski che, lanciato da Schweinsteiger, batte di nuovo Pyatov con un preciso destro in diagonale. La serata da incubo per lo Shakhtar non finisce qui, però. All’87’, infatti, c’è tempo anche per assistere al 7-0, firmato da Goetze con un destro sul primo palo su assist di Boateng. Argomenti champions league paris saint germain chelsea fc bayern monaco shakhtar donetsk Leggi i commenti I commenti dei lettori 
None Leggi i commenti I commenti dei lettori 
