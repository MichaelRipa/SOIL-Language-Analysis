None Leggi i commenti I commenti dei lettori 
QUALCHE giorno fa, venerdì 2 gennaio, ha festeggiato il suo 56esimo compleanno nel carcere di Secondigliano, dove è rinchiuso ormai da più di nove mesi. Ma il 2015 di Nicola Cosentino, un tempo potentissimo leader del Pdl campano, considerato dalla Procura il «referente politico nazionale del clan dei Casalesi», si è aperto anche con la richiesta di rinvio a giudizio avanzata nell’ambito dell’inchiesta che lo vede coinvolto insieme ai fratelli Giovanni e Antonio per le presunte pressioni esercitate su un imprenditore intenzionato ad aprire un distributore di carburante a Villa di Briano, a poca distanza da un impianto della famiglia Cosentino. I pm Fabrizio Vanorio e Sandro D’Alessio, che hanno guidato le indagini dei carabinieri di Caserta con il pm Antonello Ardituro (ora al Csm) il pm della Procura nazionale Francesco Curcio e il procuratore aggiunto Giuseppe Borrelli, vogliono il processo per 14 imputati. I tre fratelli Cosentino devono difendersi dalle accuse di estorsione e illecita concorrenza con l’aggravante della finalità mafiosa. Secondo gli inquirenti, avrebbero posto in essere «attività intimidatorie e di condizionamento delle pubbliche amministrazioni» per indurre l’imprenditore Luigi Gallo a desistere dall’apertura del distributore a Villa di Briano. In caso di rinvio a giudizio, sarebbe il quarto processo per Nicola Cosentino, dopo i due in corso a Santa Maria Capua Vetere per le presunte collusioni con il clan dei Casalesi e quello istruito a Roma dove l’ex sottosegretario all’Economia deve difendersi dall’accusa di diffamazione per il dossier contro l’attuale governatore Stefano Caldoro. I fatti contestati arrivano fino al 2011. Agli atti è riportata la frase, attribuita a Giovanni Cosentino, ritenuta emblematica dalla Procura: «Chi ha più forza quello spara...Dove ci vuole la politica c’è mio fratello Nicola; dove ci vogliono i soldi ci sto io e dove ci vuole la forza c’è pure la forza». Nell’inchiesta sono coinvolti anche due dirigenti di Kuwait petroleum Italia (ma la società, va chiarito, è estranea alle indagini) Giovanni Adamiano e Bruno Sorrentino, indagati di concorso in estorsione, con i quali i Cosentino avrebbero avuto in quegli anni un rapporto ritenuto «preferenziale» che sarebbe stato utilizzato «strumentalmente» dalla famiglia imprenditrice di Casal di Principe per raggiungere i propri obiettivi. Adamiano e Sorrentino respingono le accuse e così gli altri imputati. Assistito dagli avvocati Stefano Montone e Agostino De Caro, anche Nicola Cosentino si prepara a replicare alle contestazioni all’udienza preliminare che dovrà essere fissata nei prossimi giorni dal giudice e come lui i fratelli Giovanni (difeso dagli avvocati Vittorio Giaquinto e Giovambattista Vignola, detenuto in carcere) e Antonio. La Procura chiede inoltre il rinvio a giudizio con l’ipotesi di corruzione nei confronti dell’ex prefetto di Caserta, poi eletta deputato del Pdl per una legislatura, Maria Elena Stasi, che avrebbe ottenuto da Nicola Cosentino la candidatura alla Camera in cambio di atti e scelte ritenuti favorevoli alle aziende della famiglia dell’esponente politico, ad esempio nel settore delle certificazioni antimafia. Ricostruzione che l’ex prefetto, difesa dall’avvocato Giuseppe Fusco, ha sempre respinto categoricamente dicendosi pronta a dimostrare di aver agito nel pieno rispetto delle regole. Nell’ambito di questa indagine, i carabinieri guidati dal colonnello Giancarlo Scafuri hanno dato esecuzione il 22 dicembre scorso al decreto di sequestro delll‘intero capitale sociale delle società della famiglia Cosentino (ma l’ex sottosegretario non figura fra i soci) Aversana petroli e Ip service firmato dal giudice Isabella Iaselli su richiesta della Procura. I sigilli sono stati apposti a 142 distributori dislocati in mezza Italia, 40 in provincia di Caserta. In tutto, beni per un importo stimato in 120 milioni di euro. Contro il decreto è stato proposto ricorso al Tribunale del Riesame. Argomenti cosentino processo stasi 
Lite senza precedenti all'ombra di una delle più antiche sedi cardinalizie. La lettera del primo cittadino risale al 20 novembre, quando era nell'aria lo sgombero dei locali dell'Opera Pia Cardinale Ruffini, occupata da mesi da 38 nuclei familiari. Sgombero che non è mai avvenuto. Comune e Curia stanno cercando una soluzione, ma sulla strada dei rapporti tra le due più alte autorità cittadine, quella civile e quella ecclesiale, si frappone quella lettera di cui si è venuti a conoscenza in questi giorni, "con meraviglia e dolore", ammette ora Romeo che respinge tutte le accuse. "La Chiesa interviene con la carità - dice Romeo, da otto anni alla guida della diocesi che dovrebbe lasciare a breve - ma ci vogliono delle regole e non può prevalere la legge del più forte". Il sindaco, aggiunge il cardinale a un'emittente locale, "è un amministratore e sa meglio di me che l'Opera pia è un ente pubblico ed è vigilato dall'erario. L'arcivescovo non può fare niente, deve rispondere alla Regione e alla Corte dei conti della correttezza della gestione. Così come i tanti beni inutilizzati il Comune non può darli senza rendere conto all'erario. E poi, se ci sono delle graduatorie, delle emergenze, non chi grida di più, non chi è più violento può prendere possesso di qualche bene, facendo torto a chi soffre nel nascondimento e con dignità". Il villaggio dell'ospitalità accoglie minori e rischio, gli anziani e "non si possono compromettere i loro diritti". Poi gli vibra la voce: "Dire che le istituzioni ecclesiali vogliono sfrattare è sbagliato. Non sono insensible, ho vissuto tanti anni in America Latina con Papa Bergoglio... mettere in dubbio che si abbia la sensibilità verso i più bisognosi è un'accusa ingiusta e scorretta". E ancora: "Non voglio fare polemica, ho saputo con molta meraviglia e sofferenza di questa lettera. Ora chiederò al Comune una relazione su quello che fa per i senzatetto, la invierò al Papa, e ci chiederemo cosa può fare la Chiesa in aggiunta. Del resto i fondi delle tasse che l'amministrazione raccoglie devono essere redistribuiti per rispondere alle emergenze...". Argomenti sindaco cardinale senza casa sicilia papa francesco 
L'emergenza era prevista. Ma con l'avvicinarsi del picco dell'influenza anche il pronto soccorso delle Molinette, il maggiore ospedale di Torino, è andato in tilt. Già il 5 gennaio non è stata una giornata facile, e ieri, nelle prime ore della mattina si è arrivati a 65 barelle, 45 nel pomeriggio. Piazzate ovunque: nella sale d'aspetto e in doppia fila nel corridoio. I sindacati sono sul piede di guerra. Dopo le dichiarazioni dell'assessore alla sanità Antonio Saitta, il quale a Repubblica ha anticipato l'inizio dei lavori per intervenire sull'assistenza territoriale , i sindacati della sanità sono sul piede di guerra. Claudio Delle Carri, segretario regionale di Nursing Up, dice che "il tempo delle parole è finito. Se si vuole migliorare la situazione è necessario agire e sbloccare subito, senza indugi, le assunzioni". Alla Città della Salute mancano 15 infermieri, sostiene Nursing Up: "Ma nella stessa situazione si trovano quasi tutti gli ospedali del Piemonte". Inoltre chiediamo all'assessore cosa stia succedendo alla guardia medica, incalza Delli Carri "oggi non riesce a fare da filtro, mentre in passato in alcuni periodi più caldi veniva potenziata". [[ge:rep-locali:rep-torino:104580804]] Parole altrettanto dure arrivano da Francesco Cartellà della Cgil, che mette il dito sulla chiusura di un reparto di medicina decisa a fine novembre: "Il criterio adottato dall'assessorato mi pare assurdo - dice - prima hanno pensato alla riorganizzazione della rete ospedaliera tagliando i posti letto, adesso dicono di voler intervenire sull'assistenza territoriale. Ma dovrebbe essere esattamente l'opposto". Roberto Arione, direttore di presidio alle Molinette, conferma l'intasamento e spiega che già prima delle ferie sono state adottate misure per trovare posti letto da destinare all'emergenza del pronto soccorso: "Abbiamo recuperato letti dalle medicine già prima di Natale, dal 5 gennaio prenderemo dieci letti alle chirurgie. Se la situazione peggiorerà nei prossimi giorni adotteremo ulteriori provvedimenti". Alle Molinette il disagio è limitato all'intasamento e ai tempi, ma i pazienti non devono attendere giorni per avere un ricovero: "Per fortuna il ricovero viene garantito entro lo stesso giorno", precisa Arione. Ieri al Mauriziano, dove nel giorno dell'Epifania i pazienti si erano lamentati per sei-sette giorni di attesa in barella al pronto soccorso e Calogero Messina della Cisl aveva denunciato l'insostenibilità dei ritmi dei lavoratori, la direzione ha deciso di intervenire: nell'area medica saranno bloccati i ricoveri, in quella chirurgica saranno messi a disposizione nove posti letto cercando di mantenere intatta l'attività chirurgica per i malati oncologici. Altri nove posti letto saranno recuperati nel dipartimento cardiovascolare. 
UDINE - Spara a un finanziere e poi si toglie la vita. Angelo Brochetta, 65 anni, gioielliere di Carlino - in provincia di Udine - si è presentato alla porta di casa di un finanziere di 47 anni, Franco Pavan, e lo ha ucciso con alcuni colpi di pistola, prima di suicidarsi. All'origine del delitto, secondo quanto ricostruito dalla Procura, una sorta di vendetta che il gioielliere covava nei confronti del militare. Brochetta era stato denunciato da Pavan per violenza sessuale ai danni di un familiare e condannato per l'episodio, in primo e in secondo grado, a 7 anni di reclusione, con sentenza del maggio scorso. Il gioielliere è andato a casa del finanziere alle 8 del mattino, alla guida di un'auto presa a noleggio. Ha bussato alla porta. Ha minacciato la convivente dell'uomo che stava uscendo per portare il figlio, un bimbo di sette anni, a scuola. Le ha puntato contro l'arma, una calibro 9 regolarmente detenuta. Poi è salito al piano di sopra e ha esploso diversi colpi di pistola contro Pavan. Infine è tornato al pian terreno e si è tolto la vita sul pianerottolo del retro ingresso della villetta. Nell'auto con cui aveva raggiunto Piancada, i carabinieri hanno trovato anche un'accetta, del diluente e delle stoffe. Elementi che hanno portato gli inquirenti a ipotizzare che il gioielliere pensasse di compiere anche qualche altro crimine. Argomenti udine 
La sezione giurisdizionale per la Campania della Corte dei Conti ha assolto la Giunta regionale in carica fino al maggio 2010, presieduta da Antonio Bassolino, dall'accusa di danno erariale legata al contenzioso con Franco Nardone, commissario straordinario rimosso per decisione di quell'esecutivo dalla guida della Asl Napoli 2 Nord. La stessa Corte dei Conti ha ritenuto invece sussistente il danno erariale legato alla mancata esecuzione del provvedimento di reintegro di Nardone, dopo l'annullamento della rimozione deciso dal Tar Campania, e per questo motivo ha condannato l'attuale governatore Stefano Caldoro al pagamento di una somma pari a 27mila euro. Il complesso contenzioso tra la Regione Campania e l'ex commissario della Asl si era dipanato a livello di giustizia amministrativa, fino a provocare l'intervento della magistratura contabile dopo la condanna di Palazzo Santa Lucia ad un risarcimento danni nei confronti di Nardone, per il mancato reintegro, pari a 72mila euro. Secondo la Corte dei Conti, la sostituzione del commissario - decisa il 19 marzo 2010 dalla Giunta Bassolino - aveva alla base motivi organizzativi e di gestione che l'allora esecutivo poteva aver ritenuto adeguati, nonostante l'annullamento della delibera avvenuto poi nel giudizio amministrativo. Non è giustificabile invece, per i giudici contabili, il fatto che Nardone non fosse stato reintegrato dalla Regione in seguito al pronunciamento a lui favorevole del Tar in data 13 maggio 2010, e nonostante l'Area generale di coordinamento di palazzo Santa Lucia avesse predisposto il relativo provvedimento nel giugno 2010: da qui il danno erariale riscontrato a carico del successore di Bassolino, Stefano Caldoro, in carica dal maggio 2010. "A suo tempo prendemmo la decisione di non far costituire il presidente Caldoro nel giudizio di responsabilità contabile, proprio per sottolineare la palese estraneità alla vicenda, visto che la sentenza del Tar era autoesecutiva e, dopo la decisione dell'avvocatura regionale di prestarvi acquiescenza, la Giunta non avrebbe dovuto nè potuto compiere alcun atto di propria competenza". E' quanto sottolinea l'avvocato Gaetano Paolino, difensore e consigliere giuridico del presidente Caldoro. "E' evidente che, su queste basi, si proporrà appello alla decisione con l'immediata sospensione. Si aggiunge inoltre che gli atti predisposti da parte del presidente della Regione Stefano Caldoro sulla nomina del Commissario in sostituzione dello stesso Nardone, a seguito della revoca fatta allo stesso dalla Giunta precedente, sono stati ritenuti pienamente legittimi dal Consiglio di Stato". Argomenti caldoro corte dei conti regione campania 
Licio Gelli, 95 anni, potrà non solo continuare a vivere tranquillamente a Villa Wanda, la dimora storica dell'ex venerabile della Loggia P2 sulle colline di Arezzo, ma da oggi potrà disporre liberamente dei suoi 32 vani e degli 11.000 metri quadrati di giardino: i reati fiscali che avevano portato nel 2013 al sequestro preventivo dell'immobile sono stati infatti dichiarati prescritti e la villa sarà dissequestrata. Si è chiuso infatti oggi ad Arezzo il processo a carico dell'ex venerabile, dei figli Raffaello e Maurizio, della compagna Gabriella Vasile e del nipote Alessandro, tutti accusati di frode fiscale. Ai Gelli era stata contestata un'evasione per parecchi milioni, circa 17: la vicenda è quella che portò al clamoroso sequestro di Villa Wanda il 10 ottobre 2013 da parte della guardia di finanza che si presentò all'alba sul colle di Santa Maria. La procura di Arezzo voleva evitare che la villa venisse sottratta a un'eventuale esecuzione da parte dello Stato che rivendicava il pagamento del debito fiscale. Secondo la procura, la famiglia aveva architettato prima ipoteche e poi una vendita fasulla per evitarlo. La vicenda risaliva addirittura al 1998, lo stesso anno in cui furono trovati, probabilmente con la stessa origine investigativa, i 160 chili d'oro in lingotti nascosti nel parco della villa: l'Agenzia delle Entrate di Arezzo era entrata in possesso di un testamento olografo di Licio Gelli che portò ad una serie di accertamenti fiscali. Oggi il tribunale ha accolto l'eccezione sollevata dai legali degli imputati circa il periodo temporale troppo esteso e ha dichiarato l'avvenuta prescrizione dei reati con restituzione della villa alla famiglia. Quando i militari della Guardia di Finanza suonarono al campanello per notificargli il sequestro preventivo di Villa Wanda, Licio Gelli si stava preparando per andare ad una visita medica programmata da tempo e apparve seccato dall'inconveniente: "E' una cosa vecchia, risolverò tutto", disse l'ex venerabile. I suoi legali, in effetti, presentarono subito il ricorso al tribunale del riesame per ottenere il dissequestro della villa, ma al diniego dei giudici i legali di Gelli prospettarono anche l'ipotesi di una trattativa con Equitalia per sanare la situazione debitoria per ottenere il dissequestro. Che ora invece arriva con la prescrizione dei reati. 
None Leggi i commenti I commenti dei lettori 
ATENE - Non basta un bel primo tempo a Milano per reggere l’urto dell’Olympiacos. L’Armani crolla (81-58) ad Atene ed incassa la seconda pesante sconfitta in due gare nella Top 16 di Eurolega. La squadra di Banchi è mancata soprattutto in difesa e non avuto continuità al tiro. UNA PARTENZA ILLUSORIA - Trascinata da Gentile (il migliore alla fine dei suoi con 12 punti), l’Olimpia s’illude con una partenza perfetta in cui riesce anche a prendere 7 punti di vantaggio. Poi, però, quando l’intensità difensiva dell'Olympiacos cresce, esce di scena. Tanti errori al tiro e troppi liberi sbagliati (appena 9 punti nel terzo quarto) consentono ai greci di prendere fiducia e di allungare il passo in avvio di ripresa (parziale di 10-0 che vale il +14) con i canestri di Pettway, Lojeski, Lafayette, Printezis che chiudono tutti in doppia cifra. A MALAGA OBBLIGO DI RISCATTO - A complicare l’ipotesi di rimonta di Milano ci si mette anche la situazione grave di falli (vedi i 4 di Samuels a inizio del terzo periodo). E così l’Olimpia finisce per arrendersi prima del previsto, incassando una sconfitta dolorosa nelle proporzioni (-23 punti). Prossimo appuntamento, per cercare di rifarsi, venerdì 16 Milano a Malaga. Gli altri risultati del girone F della Top 16 (avanzano ai quarti le prime quattro): Cska Mosca-Vitoria 99-90 Nizhny Novgorod-Fenerbahçe venerdì Efes Istanbul-Unicaja Malaga venerdì Classifica : Cska Mosca e Olympiacos 4, Efes e Novgorod 2; Fenerbahce, Milano, Unicaja, Vitoria 0. Argomenti basket basket eurolega olimpia Leggi i commenti I commenti dei lettori 
