Tra Fiorentina e Roma finisce in parità al Franchi. Ilicic chiama nel primo tempo, Keita risponde nella ripresa. Un pareggio che lascia l'amaro in bocca ai viola, però. Perché la prima frazione è tutta (o quasi) dalla loro parte. Possesso palla saldamente tra i loro piedi, velocità, ripartenze ed intese tra Salah-Joaquin-Ilicic. Così al 17' la rete di Ilicic è la logica conseguenza di un pressing costante e dispendioso. Poi però nella ripresa la Fiorentina cala e la Roma trova l'occasione giusta per agguantare un pari pesante in virtù della gara di ritorno: Keita svetta e di testa segna l'1-1 definitivo da calcio d'angolo. Peccato, perché i viola avrebbero dovuto chiudere la gara nel primo tempo. Peccato soprattutto perché Ljajic l'aveva perdonata per ben due volte: prima con una conclusione sparata alta da ottima posizione, poi col calcio di rigore fallito e respinto da un Norberto Neto in gran forma. Il gol di Keita sposta l'asse della qualificazione leggermente a vantaggio dei giallorossi. Il ritorno tra una settimana esatta sarà tutto da vivere, certo. Magari con i viola che ritroveranno una punta di riferimento. Uno alla Mario Gomez, che recentemente ha eliminato proprio la Roma all'Olimpico con una doppietta schiacciante. Ci vorranno coraggio, intelligenza tattica e concretezza per una Fiorentina che in trasferta dovrà pensare a far gol e a non subirne. Tutto rimandato, dunque. Tra sette giorni sarà dentro o fuori. L'ennesimo nella stagione per Fiorentina e Roma. In palio i quarti di finale d'Europa League. [[ge:rep-locali:rep-firenze:109400249]] PRIMO TEMPO: VANTAGGIO VIOLA CON ILICIC - I viola partono subito alla grande. Velocità, pressing e tanta densità a centrocampo. Al 14’ ci prova Pizarro con una botta di contro balzo dagli sviluppi di un calcio d’angolo: conclusione sul fondo. La Fiorentina però gioca molto bene dalle parti di Joaquin. Al 17’ la gara si sblocca. De Rossi perde un pallone a centrocampo, Salah lo riconquista e brucia in velocità la retroguardia giallorossa: poi l’assist al bacio per Ilicic che, di destro, piazza la sfera sotto il sette. 1-0 viola. A questo punto la Roma prova la reazione, al 20’: la botta di Iturbe, però, viene deviata col piede da Neto. Poi due infortuni di seguito per i giallorossi: prima De Rossi esce per un fastidio alla caviglia destra, lasciando il posto a Pjanic. Poi problemi anche per Manolas, che viene rilevato da Astori. I viola ripartono bene in velocità ma Basanta, al 24’, manda fuori l’assist di Salah. Al 30’ ammonizione per Nainggolan: era diffidato, salterà il ritorno a Roma. Nei minuti finali la doppia occasione per i giallorossi: al 42’ Nainggolan dal limite manda di poco a lato, al 43’ Neto prima si oppone alla conclusione ravvicinata di Florenzi e poi ringrazia Ljajic che da ottima posizione manda alto. Il primo tempo si chiude con Montella costretto ad un cambio: esce Pizarro per problema muscolare, entra Mati Fernandez. SECONDO TEMPO: PAREGGIO DI KEITA - Nella ripresa la Fiorentina non riesce a tenere gli stessi ritmi del primo tempo e concede qualche occasione di troppo alla Roma. Al 50’ Ljajic impegna Neto alla presa bassa. Poi al 58’ il calcio di rigore fischiato ad Iturbe per un tocco supposto di Neto sul piede dell’attaccante. Dal dischetto batte Ljajic ma Neto intuisce e respinge tra il boato del Franchi. Nel frattempo entrano Gervinho per la Roma al osto di Ljajic e Babacar ed Aquilani al posto di Ilicic e Borja Valero. Ma la Fiorentina non riesce a produrre più occasioni pericolose e, al 76’, subisce il gol del pareggio: angolo di Florenzi e colpo di testa di Keita che batte Neto per l’1-1 finale. Anche perché non accadrà più niente fino al termine. Finisce così l’andata degli ottavi di Europa League. Ritorno tra una settimana esatta all’Olimpico. Sarà dentro o fuori. L'ARBITRO "Abbiamo creato, potevamo chiuderla nel primo tempo. Arbitri? Questo era uno dei migliori in Spagna, qualcosa da rivedere c'è... i nostri arbitri sono all'altezza in Europa, stasera c'è qualcosa da rivedere". Il patron della Fiorentina Andrea Della Valle non risparmia le lamentele per l'arbitraggio dello spagnolo Laohz, che con la sua direzione di gara ha penalizzato la squadra viola nella gara di andata degli ottavi di finale di Europa League contro la Roma terminata 1-1. Tra i protagonisti viola senza dubbio Neto, che ha parato anche un calcio di rigore a Ljajic: "Stasera ha parato un rigore ad un suo amico, Ljajic. Si sono sfidati. Stasera ha dimostrato il suo valore, Neto. Abbiamo perso un gran portiere, la storia la sapete - ha ricordato sempre Andrea Della Valle - . Adesso si aspetta un ciclo di ferro. Siamo sui tre fronti. Andiamo a Roma a giocarcela alla pari. Dopo l'infortunio con la Lazio. Ora abbiamo 10 giorni di fuoco. Ora testa bassa, pensiamo al Milan. Ci meritiamo tutti di andare avanti in Europa. Gomez al ritorno? Dobbiamo sentire i dottori, non sarà facile. Lui ci proverà, vorrebbe rientrare prima della sosta... vedremo". FIORENTINA (4-3-3): Neto, Tomovic, Gonzalo,  Basanta, Alonso, Badelj Pizarro, Borja Valero, Salah Ili?i?, Joaquin. A disp: Lezzerini, Richards, Pasqual, Vargas, Aquilani, Fernández, Babacar. Allenatore: Vincenzo Montella. ROMA (4-3-3): Skorupski, Torosidis, Yanga-Mbiwa, Holebas, Manolas, Nainggolan, De Rossi, Keita, Florenzi, Ljajic, Iturbe. A disp: De Sanctis, A. Cole, Astori, Pjani?, Gervinho, Verde, Doumbia. Allenatore: Rudi Garcia. ARBITRO : Sig. Antonio Mateu Lahoz (SPA). Argomenti fiorentina roma 
FIRENZE – Il primo atto del derby italiano tiene aperti i conti ma dice, anche se sottovoce, Roma. Mezz’ora di grande Fiorentina finisce per spremere tutte le (poche) energie a disposizione dell’undici di Montella e alla lunga vengono fuori i giallorossi, ancora lontani parenti della formazione brillante vista fino a qualche mese fa ma capaci di riemergere e di poter finalmente sorridere dopo un pareggio. E’ il decimo nelle ultime dodici uscite per i ragazzi di Garcia, che all’Olimpico potranno però contare sul peso specifico del timbro di Seydou Keita, sempre più leader tecnico ed emotivo di un gruppo che vuole tornare a volare. SCELTE QUASI OBBLIGATE – I due allenatori devono fare i conti con una lista di indisponibili impressionante: Montella è privo di tutti i centravanti di ruolo, riesce a recuperare Babacar almeno per la panchina e si affida al tridente atipico Joaquin-Ilicic-Salah, chiedendo un sacrificio agli acciaccati Borja Valero e Pizarro in mediana. Garcia non ha a disposizione Totti oltre ai lungodegenti Castan, Maicon e Strootman, spazio a Ljajic da centravanti tattico. Fin troppo tattico, visto che il serbo a volte si ritrova a ricevere palla nella propria trequarti per provare ad alleggerire una pressione viola esasperata. Due conclusioni di Salah e Borja Valero non raggiungono i pali di Skorupski grazie all’opposizione dei difensori giallorossi, al 17′ il match conosce la sua prima svolta. DISASTRO DE ROSSI – Roma apparentemente in controllo del possesso palla, De Rossi sbaglia tutto e regala palla a Salah: l’egiziano in campo aperto sa essere letale e serve Ilicic. Destro secco dello sloveno, Skorupski riesce soltanto a toccare, sfera nel sette e viola avanti. Il capitano giallorosso di giornata accusa un problema fisico ma resta in campo, finendo quasi per provocare l’immediato raddoppio. Altra ripartenza rapidissima dei padroni di casa, il destro di Joaquin viene respinto proprio da De Rossi, che chiede il cambio: dentro Pjanic. Fra le due chance si era visto Iturbe, bravo nel raccogliere un filtrante di Keita ma meno bravo al momento di girare verso i pali. Garcia perde anche Manolas per un infortunio alla schiena, lo rileva Astori. I viola spariscono gradualmente dal campo dopo mezz’ora di sfuriata, Ljajic può dare un altro dispiacere ai suoi ex tifosi dopo la rete segnata in campionato: Florenzi riceve in fuorigioco da Pjanic, eccellente stop e diagonale, Neto respinge e il tap-in del serbo finisce alle stelle. [[ge:rep-locali:repubblica:109400189]] SERATA NO PER LJAJIC – Montella, prima dell’intervallo, deve ridisegnare la squadra per l’infortunio di Pizarro: per un cileno che esce ne entra un altro. Fernandez va a posizionarsi intermedio, con Badelj accentrato davanti alla difesa. Si riparte con una Fiorentina sempre più timida e una Roma più carica. Al quarto d’ora Keita alza la testa e vede Iturbe sul filo del fuorigioco. Posizione regolarissima, l’ex Hellas si presenta a tu per tu con Neto e opta per il dribbling. Il contatto fra i piedi sembra provocato (involontariamente) dall’attaccante, il brasiliano tocca anche il pallone con la mano in uscita bassa. Lahoz assegna il calcio di rigore, riuscendo nell’impresa di far infuriare i viola – per la decisione – e i giallorossi, che chiedevano a gran voce il rosso per fallo su chiara occasione da gol. Non c’è Totti, tocca a Ljajic. Destro incrociato, Neto riconquista definitivamente i suoi tifosi e mantiene lo 0-0. LA TESTA DI KEITA – Fiorentina in tilt, la difesa continua a rimanere alta senza armonia, al 22′ l’imbucata premia Nainggolan. Strepitosa uscita di Neto a 35 metri dalla porta, Pjanic pregusta la soluzione da lontano, fallo tattico di Badelj a negare l’ambizioso tentativo. La stanchezza viola affiora minuto dopo minuto nonostante qualche conclusione da fuori area, Aquilani per Borja Valero è una sostituzione che non garantisce il cambio di ritmo, trascorsa la mezz’ora la Roma impatta. Angolo da destra di Florenzi, su Keita c’è Marcos Alonso che crolla a terra: per i viola la ragione è una spinta del maliano, all’ex Barcellona importa poco e di testa fa 1-1. La carta Babacar nel finale non sposta gli equilibri, per Garcia è un pareggio positivo, Montella ha bisogno di un altro colpo grosso all’Olimpico. FIORENTINA-ROMA 1-1 (1-0) Fiorentina (4-3-3): Neto; Tomovic, Rodriguez, Basanta, Alonso; Badelj, Pizarro (46′ pt Fernandez), Valero (27′ st Aquilani); Joaquin, Ilicic (36′ st Babacar), Salah. (Lezzerini, Pasqual, Richards, Vargas). All.: Montella Roma (4-3-3): Skorupski; Torosidis, Manolas (26′ pt Astori), Yanga-Mbiwa, Holebas; Keita, De Rossi (22′ pt Pjanic), Nainggolan; Florenzi, Ljajic (30′ st Gervinho), Iturbe. (De Sanctis, Cole, Verde, Doumbia). All.: Garcia Arbitro : Lahoz Reti : 17′ pt Ilicic, 31′ st Keita Ammoniti : Nainggolan, Neto, Alonso, Badelj, Ilicic, Pizarro Recupero : 2′ e 3′ Note : al 15′ st Neto ha parato un rigore a Ljajic Argomenti as roma fiorentina europa league Leggi i commenti I commenti dei lettori 
NAPOLI – Sembrava una serata di quelle stregate, di quelle nate male e destinate a segnare in negativo una stagione; non è stato così al San Paolo, anzi il Napoli incassa un successo europeo che può davvero rappresentare un punto di svolta nella stagione degli azzurri. Sotto di un gol dopo un solo minuto, grazie alla zuccata vincente di Kuranyi, l’undici di Benitez perde anche Koulibaly per infortunio ma reagisce alla grandissima, infliggendo alla Dinamo Mosca il primo ko europeo stagionale. A trascinare i partenopei è il solito, ineffabile, Gonzalo Higuain: il Pipita suona la carica e, soprattutto, mette a segno i tre gol che fanno pendere i favori del pronostico verso il Napoli, in vista del ritorno degli ottavi di finale, giovedì prossimo alla Khimki Arena. IL PIPITA DENTRO DAL 1’ – Con Higuain preferito a Zapata, Benitez non ha molte scelte per la trequarti, visto il forfait di Gabbiadini nelle ore precedenti il match: è Hamsik ad accomodarsi in panchina, mentre De Guzman prende il suo posto, con Mertens e Callejon sulle fasce. Ancora fuori Maggio, c’è Henrique al suo posto come contro l’Inter. Cherchesov, portiere di quello Spartak che eliminò il Napoli di Maradona dalla Coppa Campioni 1990-91, sceglie il 4-4-2, con Kokorin a supporto del bombardiere Kuranyi, con Dzsudzsak e Valbuena pronti a pungere sulle corsie esterne. [[ge:rep-locali:repubblica:109400191]] DOCCIA FREDDA AL PRIMO MINUTO – Pronti, via, ed è subito Dinamo: Zhirkov si invola fino al limite dell’area e impegna severamente Andujar col mancino. Il portiere argentino capisce l’emergenza e prova a svegliare i compagni della difesa ma non basta, perché sul susseguente corner Kuranyi è libero di staccare di testa e insaccare alle spalle dell’estremo difensore azzurro. Come se non bastasse, al settimo si fa male Koulibaly: problema alla caviglia sinistra per il centrale di Benitez, che esce dal campo e viene rilevato da Albiol. Serpeggia il nervosismo al San Paolo, ma il Napoli reagisce alla grandissima nel suo momento più buio. HIGUAIN ROVESCIA IL MATCH – La pressione azzurra è presto insopportabile per la difesa della Dinamo, che va in affanno soprattutto quando Mertens e Ghoulam mettono il turbo sulla corsia mancina. È proprio l’algerino, al 25’, a pennellare il pallone che Higuain gira a rete di testa per il meritato pareggio. Il Napoli ha il merito di non accontentarsi, mai, fino al 92’ e continua ad attaccare; la Dinamo ha il fiato corto ma mostra di saper pungere in contropiede, per questo non va concessa tregua agli ospiti. È Mertens, a tratti straripante, a trarre in errore Valbuena, che difensore non è e abbocca alle finte del belga quando prova ad aiutare la sua retroguardia: è la mezz’ora e l’arbitro non può che assegnare il rigore al Napoli, con Higuain che lo trasforma e rovescia le sorti del match. AZZURRI MAI PAGHI – Se il primo tempo si chiude con un timido tentativo di reazione della Dinamo, la ripresa si apre con un’altra brutta botta per i russi: Zobnin si rende autore di un’entrata criminale ai danni di Ghoulam e si becca il secondo giallo. In inferiorità numerica, la squadra moscovita affonda ancora: Mertens, il migliore in campo con Higuain, serve al Pipita un pallone che l’argentino addomestica deliziosamente, stoppandolo di petto e girandolo a rete con una perfetta conclusione mancina. La Dinamo non ci crede più (fa eccezione Dzsudsak, l’ultimo a mollare dei suoi, che cerca gloria in un paio di circostanze), mentre il Napoli va insistentemente a caccia del quarto gol, che non arriva, ma va bene così. Vista com’era iniziata questa serata, presentarsi a Mosca con un 3-1 da gestire è un risultato pesante, ben oltre i numeri. NAPOLI-DINAMO MOSCA 3-1 (2-1) NAPOLI (4-2-3-1): Andujar, Henrique, Koulibaly (8′ pt Albiol), Britos, Ghoulam, Jorginho, Inler, Callejon (36′ st Zuniga), De Guzman (25′ st Hamsik), Mertens, Higuain. (1 Rafael, 16 Mesto, 19 Lopez, 91 Zapata). All.: Benitez DINAMO MOSCA (4-2-3-1): Gabulov, Kozlov, Hubocan, Samba, Zhirkov, Zobnin, Vainqueur, Valbuena (27′ st Ionov), Kokorin, Dzsudzsak (46′ st Tashaev), Kuranyi 6,5 (16′ st Buttner). (1 Shunin, 5 Douglas, 28 Rotenberg, 77 Katrich). All.: Cherchesov ARBITRO : Sidiropoulos (GRE) RETI : nel pt 1′ Kuranyi, 24′ e 30′ (rig) Higuain; nel st 9′ Higuain ANGOLI : 3-3 RECUPERO : 1′ e 2′ ESPULSI : Zobnin (1′ st) per doppia ammonizione AMMONITI : Ghoulam, Valbuena, Hubocan, Dzsudzsak e Samba per gioco scorretto SPETTATORI : 16 mila. Argomenti ssc napoli dinamo mosca europa league Leggi i commenti I commenti dei lettori 
ROMA – Il Siviglia vince con autorevolezza (1-3) il derby spagnolo con il Villarreal al Madrigal e pone una grossa ipoteca sul passaggio del turno ai quarti di Europa League. Gara tutta in discesa per gli uomini di Emery, in vantaggio grazie al gol più veloce della storia dell’Europa League, realizzato da Vitolo appena 13” e 21 centesimi (battuto il record appartenente all’argentino Blanco, in gol con l’AEK Atene contro il BATE Borisov nel 2009 dopo 15” e 19 centesimi). Il Villarreal accusa il colpo e, al 26’ incassa il raddoppio, opera di M’bia. I submarinos si risvegliano in avvio di ripresa, accorciando subito (48’) le distanze con Vietto, ma la replica del Siviglia è bruciante: 2’ dopo, pensa Gameiro a mettere in ghiaccio un preziosissimo successo. EVERTON E BRUGES, SUCCESSI IN RIMONTA – Nelle altre partite vincono, invece, in rimonta Everton e Bruges. I blues rimediano al gol a freddo subito al 14’ da Gusev con Naismith (39’) e Lukaku che trasforma un rigore a 8’ dalla fine. I belgi, invece, non si abbattono dopo la rete in avvio di ripresa di Tore e ribaltano la situazione con De Sutter (62’) e Rafaelov, anch’egli a segno dal dischetto all’80’. Infine si complica la vita l’Ajax che perde per 1-0 in Ucraina con la Dnipro (decide Zozulya al 31’) e ora al ritorno dovrà comunque compiere una mezza impresa per andare avanti. Argomenti europa league Leggi i commenti I commenti dei lettori 
None Leggi i commenti I commenti dei lettori 
NAPOLI - Gonzalo Higuain è stato il mattatore assoluto, con una tripletta, della vittoria del Napoli sulla Dinamo Mosca per 3-1 nel match d'andata degli ottavi di finale di Europa League. "E' stata una partita difficile, iniziata con una rete degli avversari che non ci spettavamo, ma per fortuna abbiamo vinto - le sue parole ai microfoni di Mediaset Premium - Adesso andiamo in Russia, sapendo che soffriremo molto, ma consapevoli che questa squadra può andare avanti". "L'importante era vincere - ha aggiunto il Pipita -, anche se era meglio vincere con un gol in più, ma andiamo a Mosca con la voglia di andare avanti in questa competizione. Possiamo fare meglio, questa squadra può fare molto meglio. Io mi sento bene, più gioco e più sto meglio. Dove può arrivare il Napoli? Manca ancora tanto alla fine dell'anno, possiamo fare una bella stagione". [[ge:rep-locali:repubblica:109400191]] "Volevo il quarto gol": Rafa Benitez non si accontenta e avrebbe preferito un successo ancora più rotondo. "Abbiamo subito un gol all'inizio ma mi è piaciuta la reazione. Volevo il quarto gol e ci abbiamo provato, ma questa è la mentalità giusta. Questo è un passo avanti verso la qualificazione ma squadra russa è forte, ha velocità e dobbiamo lavorare ancora per la qualificazione". [[ge:rep-locali:repubblica:109406364]] Higuain sugli scudi ancora una volta: "Lui è un giocatore importantissimo ma tutta la squadra ha giocato benissimo facendogli mettere in mostra le sue qualità". Il 3-1 non lascia però del tutto tranquillo lo spagnolo: "Non mi sento vicino ai quarti in questo momento - dice Benitez - manca ancora una partita difficile, contro una squadra tosta fisicamente, sono sicuro che non sarà facile. Abbiamo visto che sono andati spesso in difficoltà quando li prendevamo in velocità, ma a Mosca sarà un'altra storia". Il problema è il gol subito in avvio: "Kuranyi è forte - dice - ha attaccato bene la palla. Lì c'erano Ghoulam ed Henrique ma forse c'era anche un fallo". Ultimo passaggio su Koulibaly: "Ha un problema alla caviglia m per capire bene come sta dobbiamo aspettare domani, è troppo presto ora". Non è presto, invece, per pensare alla gara contro il Verona, con Benitez che deve fare i fonti con gli infortuni: "Gargano non credo che recupererà. Maggio invece può essere disponibile come pure Gabbiadini che oggi abbiamo fermato ma può essere a posto". Argomenti ssc napoli europa league rafael benitez gonzalo higuain Leggi i commenti I commenti dei lettori 
FIRENZE – “Meritavamo la vittoria”. Rudi Garcia non ha dubbi, a Firenze è stata grande Roma. Il tecnico francese lascia il Franchi soddisfatt per la prova dei suoi ma con un po’ di rammarico per il risultato: è convinto che l’1-1 vada stretto ai suoi . “Abbiamo avuto anche le occasioni per vincere la partita dopo aver sofferto molto per i primi 20 minuti, dove avevamo perso molti palloni pericolosi nella nostra trequarti, permettendo alla Fiorentina di farci male. Ritengo che i nostri 70 minuti ambiziosi e coraggiosi meritassero di più, questo gol in trasferta è molto interessante per la doppia sfida”. [[ge:rep-locali:repubblica:109400189]] DA “INQUIETANTE” A “INTERESSANTE” – Le parole del post Chievo, quando Garcia aveva apostrofato come “inquietante” la prova dei suoi, sono già dimenticate: l’aggettivo di giornata è “interessante”, ripetuto anche per dare un giudizio sul match dopo il riferimento al gol. “La nostra è stata una partita interessante. Come sia possibile nel giro di tre giorni? Il calcio è così. Non c’è nulla di definito, siamo solo all’intervallo di una partita di 180 minuti: il nostro obiettivo non sarà la semplice qualificazione, all’Olimpico vogliamo vincere. Non è la prima volta in cui si è rivista la Roma, penso alla partita con il Verona, a quelle col Feyenoord, ai 20 minuti con la Juventus. Abbiamo mostrato carattere, personalità e voglia di vincere, oltre a tante verticalizzazioni e un gioco manovrato. Una prestazione interessante, oggi c’era lo spazio per vincere”. Argomenti as roma europa league rudi garcia Leggi i commenti I commenti dei lettori 
FIRENZE – “Mi tengo stretti gli arbitri italiani…”. Vincenzo Montella lascia il Franchi con l’amaro in bocca, specialmente in riferimento all’arbitraggio: il tecnico della Fiorentina non ha gradito la direzione di gara di Lahoz, specialmente in occasione del rigore assegnato alla Roma e del gol di Keita. “Sono state delle situazioni di campo che sicuramente ci stanno ma se vedo il replay del rigore vedo che Neto prende il pallone ed è Iturbe ad andare sul portiere con il piede. A volte ci lamentiamo dei nostri arbitri ma ci accorgiamo in Europa che si sbaglia molto spesso”. [[ge:rep-locali:repubblica:109400189]] VOGLIO UNA SQUADRA PIU’ CINICA – Alla base dell’1-1 ottenuto contro la Roma c’è la poca fame di gol vista nel primo tempo. “Dispiace aver subito gol in casa ma la Roma ha saputo sfruttare le poche occasioni avute. Meritavamo di più specialmente nei primi 35 minuti, dovevamo essere più cattivi mentalmente negli ultimi 20 metri, c’erano i margini per aumentare il vantaggio. Accettiamo il risultato ma sappiamo che è tutto aperto.  Abbiamo perso Pizarro che è un giocatore importante per il nostro possesso palla, non credo che la Roma ci abbia messo sotto molto sul piano del gioco, sono stati bravi a capitalizzare”. Argomenti fiorentina europa league vincenzo montella Leggi i commenti I commenti dei lettori 
