CASERTA - Ha mancato di poco la grande impresa Caserta nel testacoda della serie A. Sconfitta carica di rimpianti per la Pasta Reggia, sul proprio campo, contro l'EA7 Emporio Armani Milano: i campani hanno portato quattro uomini in doppia cifra con Antonutti top scorer (19 punti), l'Olimpia se la cava nel finale (78-82) affidandosi a Ragland e al "casertano" Alessandro Gentile, costretto per tutto il match a giocare tra i sonori fischi dei fan locali. E' molto aggressiva la Juve nel primo quarto, come aveva chiesto coach Esposito; Antonutti e Mordente tirano con il 60% (12 punti in 2) mentre Gentile, davanti a papà Nando seduto in parterre, è meno preciso (40% al tiro) ma con i suoi cinque punti consente all'Emporio Armani di chiudere la frazione sotto di quattro lunghezze (21-17 per Caserta). Nel secondo il quintetto di Banchi piazza subito un parziale di 8-0 (25-21), interrotto dalle due triple di Antonutti (13 punti nei primi 20') e dal canestro di Ivanov per il nuovo vantaggio dei locali (29-25). Gentile sale in cattedra con sei punti di fila, ma Caserta alza di nuovo l'intensità del gioco in difesa e va in vantaggio all'intervallo lungo (36-33). Al rientro Milano dimostra tutta la sua qualità e il suo atletismo: l'esperto Moss suona la carica, l'ex Nba Kleiza realizza con una tripla i primi punti del match, e a metà tempo l'Olimpia ha sette punti di margine (45-38); Samuels compie il suo quinto fallo a poco più di tre minuti dal termine della frazione, Scott da tre dà il -1 alla Pasta Reggia (50-51), Milano piazza però un altro break e con Moss, chirurgico dalla linea di fondo, chiude sul 58-52. La Juve non smette di credere all'impresa nell'ultima frazione, Ivanov realizza otto punti di fila per il -2 (60-62). Gentile, caricato dai fischi, realizza quattro punti, poi è Kleiza con la seconda tripla a dare a Milano il +6 (77-71), Caserta prova a rientrare fino al -2 ma è troppo tardi. PASTA REGGIA CASERTA-EA7 Emporio Armani Milano 78-82 (21-17; 36-33; 52-58). CASERTA: Mordente 14, Domercant, Antonutti 19, Vitali 13, Tommasini 2, Michelori, Capuano, De Franciscis, Moore 5, Tessitori 2, Scott 5, Ivanov 18. All.: Esposito. MILANO: Ragland 16, Brooks 15, Gentile 17, Gigli, Cerella, Melli 6, Kleiza 6, Elegar 2, James 2, Hackett 4, Samuels 6, Moss 8. All.: Banchi. Arbitri: Mazzoni, Bartoli, Lo Guzzo. Note - Tiri da due: CASERTA 22/39, Milano 28/41. Tiri da tre: CASERTA 7/22, Milano 5/25. Tiri liberi: CASERTA 13/20, Milano 11/15. Rimbalzi: CASERTA 29, Milano 37. Falli: CASERTA 21, Milano 22. Usciti per falli: Samuels (Milano). Spettatori: 4.159. Argomenti caserta basket olimpia milano basket serie a basket Leggi i commenti I commenti dei lettori 
Un'idea del genere non poteva che essere partorita da un'impresa come Ed, fondata nel 1998 a Modena dall'ingegnere elettronico Davide Pizzorno. Una realtà che, grazie ai tanti lavori di engineering per Ferrari, Maserati, Alfa Romeo, Fiat, negli anni si è ingrandita fino ad arrivare agli attuali 500 dipendenti tra le varie sue società in Italia, Usa, Cina e Giappone. Oggi il suo quartier generale è alle porte di Torino, in corso Allamano, e vi lavorano 160 persone, di cui 120 nel settore ingegneria e 40 nel design. Il capo di questi ultimi è appunto Michael Robinson, che fino a qualche mese fa era dirigente della storica Bertone Stile di Caprie (oggi fallita) e che si è portato dietro alcuni degli "artigiani dell'auto" che plasmavano i modelli del celebre carrozziere torinese. Sono stati loro a dare la forma a Torq, l'auto da corsa senza pilota. Il resto l'hanno fatto i tecnici che il gruppo Ed ha in giro per il monto, perché «solo con la collaborazione di culture differenti si può arrivare a dare al mercato un servizio globale», dice Robinson. La vettura ha una linea estremamente sportiva, quattro motori elettrici e nessun vetro esterno, bensì 360 gradi di monitor che eliminano i punti ciechi grazie all'assenza di montanti. È un'auto da corsa autonoma che fa parte di una famiglia di modelli che Ed sta sviluppando, in cui figurano pure una vettura da città e un veicolo commerciale, cui stanno lavorando gli uffici del gruppo a Detroit. Guai però a definirlo un semplice esercizio di stile: «L'obiettivo – evidenzia Michael Robinson – è di accelerare lo sviluppo di mezzi che si guidano da soli, per anticipare l'arrivo in concessionario e quindi sulle strade». L'azienda di Grugliasco è partita dal settore gare, non per caso: «Storicamente – racconta il designer statunitense – l'auto da corsa ha sempre collaudato innovazioni prima che venissero messe in produzione. Oggi le regole tendono a uccidere queste invenzioni. Allora abbiamo pensato di riprendere questa bellissima abitudine, incominciando dalla categoria di vetture innovative a Le Mans». Oggi Torq è ancora una concept car, ma "Ed" intende portarla sulla storica pista francese il più presto possibile: «Vorremmo farla correre tra due o tre anni». "Condivisione" è la vera parola chiave di questo progetto: «Il nostro interesse è di condividere con componentisti, fornitori, aziende informatiche, istituti di ricerca un laboratorio mobile altamente tecnologico interamente open-source, che darà modo di sviluppare più rapidamente ogni tecnologia che consenta di migliorare tutti gli aspetti legati alla qualità di vita applicati alla mobilità assistita del futuro», spiega il presidente del gruppo "Ed" Davide Pizzorno. Torq è dunque un laboratorio aperto a tutti, pure agli sviluppatori di Google e Apple, tanto per fare due nomi, o a chiunque voglia contribuire a creare l'auto di domani. Nel frattempo, il gruppo Ed continuerà a progettare la parte elettrica ed elettronica dei grandi costruttori, a partire da Fca, e a soddisfare i clienti di 120 paesi anche nei settori del disegno industriale e dell'architettura. La Ed Design, che Robinson ha contribuito a fondare a dicembre 2013, andrà avanti ad acquisire nuove commesse: «Abbiamo mantenuto – dice il disegnatore – molti clienti ex Bertone e abbiamo iniziato con una buona quantità di lavoro, che ora si è triplicato». Argomenti auto senza pilota salone ginevra torino grugliasco 
ROMA - Il Manchester City abdica probabilmente dal trono di campione d'Inghilterra. I Citizens infatti perdono in casa del Crystal Palace (2-1) nel posticipo della 31esima giornata della Premier League. La squadra di Pellegrini non solo manca la possibilita' di scavalcare in classifica l'Arsenal e il Manchester United (che hanno vinto le ultime cinque partite) e portarsi al secondo posto, ma scivola a a -9 dal Chelsea capolista, che ha anche una gara da recuperare. Si tratta della sesta sconfitta in campionato per il City , la terza nelle ultime cinque gare. I gol vittoria del Crystal Palace sono stati segnati da Murray al 34' del primo tempo e Puncheon al 3' della ripresa, mentre a 12' dalla fine Yaya Toure' ha reso meno amaro il ko con la rete del 2-1 grazie ad un potente tiro dalla distanza. Argomenti calcio inglese premier league manchester city Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Incendiata l'auto di Calogero Impastato, sindaco del Comune agrigentino di Montevago. Ne da' notizia il parlamentare PD Gea Schiro'. "L'incendio della macchina di Impastato e' un segnale allarmante nella provincia di Agrigento - afferma Schiro' -. Impastato, da bravo sindaco, e' impegnato nel rispetto delle regole e nella cittadinanza attiva. Le sue battaglie sono innumerevoli e vanno dall'essere riuscito a fare smantellare l'amianto residuo dal terremoto del '68, avere fatto riaprire l'istituto circondariale in tempo fino all'ultima battaglia contro l'incongrua privatizzazione delle acque della provincia di Agrigento. Che un primo cittadino democratico venga preso di mira in Sicilia oggi inquieta gli animi e ci preoccupa". Argomenti incendio sindaco 
Rafa Benitez è sempre più lontano da Napoli. Secondo "Marca", il tecnico spagnolo - in scadenza di contratto a giugno - non rinnoverà il contratto a meno che la situazione non cambi radicalmente. Già da settimane il tecnico madrileno avrebbe deciso di non proseguire l'avventura partenopea nonostante la serrata corte di De Laurentiis perchè rinnovi. Vari i motivi, a partire dalle carenze strutturali del club fino alla sensazione di aver raggiunto il massimo possibile con le risorse che la società gli ha messo a disposizione. In quasi due anni, Benitez ha conquistato una Coppa Italia e una Supercoppa italiana e in questa stagione è ancora in corsa per Europa League e Coppa nazionale ma vuole di più e le squadre che potrebbero offrirgli altre prospettive non mancano. A partire dal Liverpool, con cui ha vinto una Champions nel 2005 e dove il futuro di Rodgers è quanto mai incerto. Seduta mattutina, intanto, per la squadra a Castel Volturno. Gli azzurri preparano il match di mercoledì con la Lazio al San Paolo per la semifinale di ritorno di Coppa Italia. Corsa sul perimetro del campo e lavoro di scarico per chi ha giocato a Roma. Gli altri uomini della rosa hanno svolto allenamento atletico e partitine a pressione 5 contro 5. Domani ancora allenamento di mattina. 
