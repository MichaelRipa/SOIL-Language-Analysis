MILANO – Senza idee e senza gioco, il Milan getta al vento all’ultimo minuto di recupero una vittoria che pareva ormai cosa fatta contro il Verona. Sarebbe stato un successo forse immeritato, ma di importanza capitale per ridare fiducia e morale a una squadra in chiara difficoltà. E invece l’ennesima prestazione insufficiente fa restare in bilico la panchina di Pippo Inzaghi. Domenica si decide del suo futuro, se dovesse essere esonerato i nomi sul tavolo sono quelli di Tassotti e Brocchi. Nel primo tempo vanno a segno su due calci di rigore netti Toni e Menez. A inizio ripresa Mexes, favorito da una deviazione decisiva di Tachtsidis, lancia i rossoneri. Gestione del vantaggio discutibile e 2-2 subito nel finale grazie a Nico Lopez. MILAN MOLLE, CUCCHIAIO DI TONI – 4-3-1-2 per Inzaghi che per l’attacco opta per Pazzini (panchina per Destro) e Cerci con Menez a supporto. In mezzo al campo ci sono Poli, Muntari e Bonaventura. Al centro della difesa rientra Mexes, preferito a Bocchetti, insieme a Paletta, con Bonera e Antonelli terzini. Mandorlini risponde con un modulo simile. Davanti, insieme all’intoccabile Toni, ecco Juanito Gomez e Jankovic. A centrocampo Tachtsidis con a fianco Ionita e Halfredsson. Marquez è ko e al suo posto al centro della difesa c’è Marques con Sala e Pisano terzini. La partita vede il Milan che tenta di attaccare, ma senza riuscirci. Lungo giropalla sterile e pochissime idee se non lanci su Pazzini che Moras e Marques quasi sempre intercettano. Lo stesso Pazzini al 12’ manca la deviazione vincente dopo un bel triangolo con Menez. Meglio il Verona che difende bene e riparte per fare male. Sala non trova la porta da fuori così come Toni dopo una punizione. Ma al 17’ Muntari è ingenuo e sgambetta in area Ionita. Rigore netto che Toni realizza con un cucchiaio. Undicesima rete del centravanti scaligero in campionato. PAREGGIA MENEZ SU RIGORE – Il Milan non cambia atteggiamento e fa tanta fatica per trovare un varco nell’area ospite. Ci riesce alla mezz’ora quando Bonaventura serve Antonelli in area, a sinistra. Cross basso ma salva tutto Pisano. Al 31’ ancora Verona: lancio verticale di Sala per Ionita sulla destra, il centrocampista va sul fondo, rientra e calcia col sinistro. Respinge coi piedi Diego Lopez. Al 40’ l’episodio che fa rientrare in partita il Milan: punizione dalla destra con schema per Mexes in area, Jankovic vuole anticipare a tutti i costi il francese e lo prende sulle gambe. Rigore netto anche questo che Menez non sbaglia. [[ge:rep-locali:repubblica:109018406]] MEXES LANCIA IL MILAN – Due minuti di secondo tempo e il Milan torna in vantaggio. Cerci crossa in area dalla sinistra, la difesa respinge. Di testa Menez rimette la palla dentro, Mexes controlla e prova il tiro defilato a destra. Trova un rimpallo ma ci riprova praticamente dal fondo pescando un gol quasi impossibile: Pisano tenta il salvataggio ma rinvia sui piedi di Tachtsidis che fa autogol. Il Verona vive il suo peggiore momento di gara e Mandorlini perde anche Marques per infortunio: entra Rodriguez. Benussi con coraggio esce e ferma Pazzini. Toni prova a dare la scossa all’11’ ma il suo destro non centra la porta. NICO LOPEZ LO RIPRENDE – Nel Verona esce anche Halfredsson per Obbadi, mentre Inzaghi opta per Honda al posto di un anonimo Cerci. Il Milan adesso fa possesso-palla per gestire il vantaggio, ma gli ospiti quando possono si fanno vedere. E al 28’ hanno un’occasione colossale Tachtsidis che calcia dal limite col destro e coglie una clamorosa traversa. Il Milan riparte spesso in contropiede ma uno stanchissimo Menez perde palloni in attacco quando è chiamato in causa. Inzaghi si copre con Bocchetti al posto di Pazzini, mentre Mandorlini fa entrare in campo Nico Lopez al posto di Jankovic. Non succede praticamente più nulla fino al 50’, ultimo dei 5’ di recupero: lancio lungo, Juanito Gomez, pressato da Mexes e da un Bocchetti che esce dalla linea difensiva a vuoto, fa una sponda al limite, spalle alla porta, per l’inserimento di Nico Lopez che entra in area e col destro fa secco Diego Lopez per il 2-2 finale. [[ge:rep-locali:repubblica:109025092]] Milan-Verona 2-2 (1-1). Milan (4-3-1-2): Diego Lopez 6; Bonera 6, Paletta 6, Mexes 6,5, Antonelli 6; Poli 5,5, Muntari 4,5, Bonaventura 6; Menez 6 (45′ st Destro sv); Pazzini 5,5 (31′ st Bocchetti 4,5), Cerci 5 (18′ st Honda 5,5). In panchina: Abbiati, Gori, Abate, Mastalli, Van Ginkel, Suso. Allenatore: Inzaghi 5. Verona (4-3-3): Benussi 6; Pisano 6, Moras 6, Marques 6 (4′ st Rodriguez 6), Sala 6,5; Ionita 6, Tachtsidis 6,5, Hallfredsson 5,5 (16′ st Obbadi 5,5); Jankovic 5 (33′ st Nico Lopez 7), Juanito Gomez 6, Toni 6,5. In panchina: Rafael, Brivio, Sorensen, Martic, Campanharo, Obbadi, Greco, Agostini, Fernandinho, Saviola, Christodoulopoulos. Allenatore: Mandorlini 6. Arbitro : Giacomelli (Trieste). Reti : 18′ pt Toni su rigore, 41′ pt Menez su rigore, 2′ st Tachtsidis autogol, 50′ st Nico Lopez. Ammoniti : Ionita, Hallfredsson. Espulso Mandorlini al 45′ st per proteste. Calci d’angolo : 9-3 per il Milan. Recupero : 1′, 6′. Spettatori : 29.510 per un incasso di 694.353,95 euro. Argomenti milan ac hellas verona serie a Leggi i commenti I commenti dei lettori 
BRINDISI - Serata positiva sotto tutti i punti di vista per Brindisi, che non solo conquista una vittoria importante in chiave play off, ma eccelle anche in differenza canestri, centrando l'obiettivo del più 16 su Cremona. Una gara dai due volti: primi due quarti in equilibrio, con le squadre che non hanno esibito un gioco brillante, altra metà senza dubbio più dinamica e spettacolare. Cremona cerca di emergere con Heyes e Vitali, per Brindisi si mette subito in luce Pullen che insieme a Mays e Turner porta i padroni di casa a chiudere il primo quarto con sei punti di vantaggio (18-12). Ad avvio di secondo quarto Eric sbaglia clamorosamente una schiacciata, rimedia Pullen con una tripla. Il risultato resta equilibrato, con Brindisi sempre avanti, fino al settimo minuto quando è ancora Pullen a segnare il più 10. Il tempino si chiude 35-25. Dopo l'intervallo lungo tanto i pugliesi quanto i lombardi tornano in campo più motivati: inizia lo show, migliora la precisione al tiro da tre per entrambi. Denmon con una tripla segna il più 16 (53-37), Cremona risponde con quattro triple consecutive e si tiene agganciata, fino al -6. Il finale è tutto per Brindisi: brilla Denmon, che chiude con 26 punti, e che consente all'Enel di centrare la vittoria. Enel Brindisi batte Vanoli Cremona 81-65 (18-12; 18-13; 26-29; 19-11) Brindisi: Pullen 15, Harper 4, James 5, Bulleri 5, Cournooh 5, Altavilla, Denmon 26, Morciano, Zerini, Turner 9, Mays 11, Eric 1. All.: Bucchi. Cremona : Hayes 19, Gazzotti, Vitali 16, Mian, Campani 11, Ferguson 12, Mei, Daniel 2, Clark 3, Bell 2. All.: Pancotto. Arbitri : Taurino, Bettini, Borgioni. Note : tiri da 3, Brindisi 12/23 e Cremona 6/17. Tiri liberi: Brindisi 17/26; Cremona 17/22; Rimbalzi: Brindisi 38; Cremona 30. Usciti per 5 falli: nessuno. Argomenti brindisi basket cremona basket basket serie a Leggi i commenti I commenti dei lettori 
La Coppa Italia sfuma ma una risposta forte in chiave promozione Torino l'ha data. In semifinale Verona vince 95-78 ma il +17 penalizza eccessivamente i tentativi torinesi: la Pms, infatti, è rimasta in linea di galleggiamento giocando con autorevolezza almeno fino a quando non si è fatta sentire la stanchezza per la sfida nei quarti di finale di venerdì sera contro Raven na. Stavolta, in partenza, coach Bechi va sul sicuro: avanti con il quintetto che dà maggiori garanzie, in campo vanno Giachetti, Lewis, Rosselli, Mancinelli e Fantoni. E la partenza è di marca torinese con Lewis che entra subito in partita e la Pms che tocca subito i +5 (10-5 al 4'). Il match è equilibratissimo, l'alternanza costante e al primo intervallo il tabellone segna il +1 Manital, sul 25-24. Secondo quarto con lo stesso andamento e Torino c'è, tanto che prima Gergati, poi una tripla di Giachetti permettono al quintetto di coach Bechi di tenere il +5, ossia lo stesso margine con cui la Pms va al riposo (47-42). Per tenere a bada la forza numero uno del campionato, la Manital ha fatto leva su una mira raddrizzata rispetto alla serata precedente, con il 49% da due e il 47% da tre. Il problema, semmai, è il fiato corto che si fa sentire soprattutto dopo l'intervallo lungo: Verona tocca anche il +5, al 23' sul 49-54 con il canestro da sotto di Monroe, ma Torino reagisce. Dai e dai, però, arriva anche la fuga: è il 28' la tripla di Ndoja il primo solco, con Umeh che porta in un minuto al +10 (60-70). L'ultimo intervallo vede la Pms a -9 (63-72), mentre una tripla di Lewis la riporta sotto in avvio di ultimo quarto (68-74 al 31'). Poi, però, Verona imperversa e il margine veneto si amplia fino al +15 quando Monroe segna da sotto e il cronometro segna -3'41". Torino non molla ma sul fallo antisportivo di Miller a -2'17" franano le ultime speranze: finisce 95-78 per Verona che negli ultimi venti minuti ha centrato un parziale di 53-31. Alla fine il tabellino torinese registrerà sei uomini in doppia cifra, e proprio da lì coach Bechi può ripartire per far crescere ancora la squadra. A livello di singoli, il migliore è stato Fantoni (17 punti e 10 rimbalzi); bene anche Lewis (13 punti), Gergati e Rosselli (11 punti a testa), mentre Giacchetti e Miller si sono fermati a 10. 
SELMA (ALABAMA) - "Il lavoro non è terminato, la marcia non è ancora finita". Il presidente Usa Barack Obama ha ricordato a Selma, in Alabama, la marcia per i diritti civili che ha segnato una svolta nella storia degli Stati Uniti, garantendo il diritto di voto agli afroamericani degli Stati del Sud. E lo ha fatto a poche ore di distanza dall'uccisione di un 19enne nero da parte di un agente della polizia a Madison, nel Winsconsin . Sul palco a fianco a lui, oltre alla moglie Michelle, anche l'ex inquilino della Casa Bianca George Bush e la consorte Laura, presenza istituzionale e bipartisan. [[ge:rep-locali:repubblica:109019447]] Obama ha voluto ricordare quanto ancora ci sia da fare in America per superare le ingiustizie e le divisioni razziali e affermare in pieno i diritti civili per tutti i cittadini. Per il presidente Usa non sarebbe corretto dire che "in America le divisioni razziali sono innate". Eppure, ha proseguito, sarebbe un errore anche "suggerire che il razzismo è ormai bandito" o che il lavoro che portò gli attivisti per i diritti civili dell'epoca a Selma "è completato". Per Obama, la storia razziale della nazione "getta su di noi la sua lunga ombra". "Sappiamo che la marcia non è ancora conclusa, la corsa non è ancora vinta". Ma, ha aggiunto,  "il cambiamento dipende da noi, dalle nostre azioni, da quello che insegniamo ai nostri figli. Con questo sforzo possiamo assicurarci che il nostro sistema giudiziario funzioni per tutti, non per alcuni". Inevitabile nel discorso del presidente il riferimento ai fatti di Ferguson e agli altri episodi di violenza della polizia nei confronti di afroamericani che hanno riempito le cronache recenti. Il rapporto del Dipartimento della Giustizia su quanto avvenuto nel Missouri , ha detto Obama, "evoca il tipo di abusi e di mancanza di rispetto per i cittadini che fece nascere il Movimento per i diritti civili". "Io rifiuto l'idea che nulla sia cambiato. Quanto è accaduto a Ferguson potrebbe non essere un fatto isolato, ma non è più endemico o sancito dalla legge e dai costumi; e prima del Movimento per i diritti civili sicuramente lo era". In un passaggio del suo discorso, Obama ha parlato dei gay come di una nuova frontiera dei diritti civili, proprio mentre il Dipartimento di Giustizia ha presentato alla Corte Suprema le proprie argomentazioni sulle nozze gay, definendo il divieto "incostituzionale'. Ha ricordato inoltre che quanto avvenuto a Selma 50 anni fa è stato e continua ad essere fonte di ispirazione per i giovani di tutto il mondo che lottano per il cambiamento: "Dalle strade di Tunisi all'Ucraina, questa generazione di giovani può trarre forza da questo posto -ha detto il presidente Usa- dove gente senza potere poté cambiare la più grande superpotenza del mondo e spingere i propri leader ad espandere i confini della libertà". Il primo presidente di colore della storia degli Usa ha pronunciato il suo discorso davanti al ponte Edmund Pettus sul quale, il 7 marzo 1965, diverse centinaia di manifestanti, che si battevano per il diritto di voto ai neri, furono violentemente attaccati dalla polizia con manganelli e gas lacrimogeni. Decine di persone rimasero ferite e le immagini degli scontri fecero il giro del mondo. Fu uno dei momenti più importanti nella lotta per i diritti civili e spinse l'allora presidente, Lyndon Johnson, a promulgare il "Voting Rights Act", la legge che vietò anche a livello locale le discriminazioni elettorali su base razziale sostenuta dal predicatore battista Martin Luther King. [[ge:rep-locali:repubblica:109011820]] Barack Obama aveva tre anni all'epoca dei fatti di Selma, che sono ancora oggi ricordati come il "Bloody Sunday" (la domenica di sangue) degli Usa. Obama ha conosciuto questa storia dai racconti di sua madre, quando aveva sei o sette anni: "Mi dava da leggere dei libri per bambini sulla lotta per i diritti civili - ha raccontato il presidente Usa - mi metteva delle canzoni di Mahalia Jackson (proselita di Martin Luther King, ndr)". I fatti di quel 7 marzo del '65 hanno ispirato anche il film "Selma - La strada per la libertà ", diretto da Ava DuVernay e ora nelle sale in Italia. I residenti di Selma hanno potuto vederlo gratis, un gesto di gratitudine della Paramount Pictures alla città che ha ispirato la pellicola. [[ge:rep-locali:repubblica:108947444]] Imponenti le misure di sicurezza a Selma dopo il falso allarme alla Casa Bianca poco prima della partenza della First Family per l'Alabama. Un forte boato ha fatto scattare la massima allerta e l'intervento del Secret Service, che ha messo subito in sicurezza l'area. Ma si è trattato solo dell'incendio divampato a bordo di un vicino chiosco ambulante. Argomenti selma bloody sunday presidente usa alabama ferguson stati uniti - usa barack obama 
MILANO – Andrea Mandorlini, allenatore del Verona, commenta soddisfatto il pareggio strappato in extremis al Milan dalla sua squadra. “NON MERITAVAMO DI PERDERE” – “Volevamo fare punti, lo abbiamo fatto, ma abbiamo fatto anche una buona gara – dice Mandorlini ai microfoni di Sky -. Non meritavamo di perdere, siamo contenti e orgogliosi di questa buona gara ed è stato giusto non perdere a Milano. Meglio la mia esplusione se è servita a portare a casa un punto importante”. “L’unica cosa che non mi è piaciuta della mia squadra – aggiunge Mandorlini – è stata la gestione degli ultimi 7-8 minuti del primo tempo. Meno male che negli ultimi dieci minuti della ripresa abbiamo ricominciato a giocare”. [[ge:rep-locali:repubblica:109018406]] “NICO LOPEZ DA’ IL CAMBIO DI PASSO” – Sulla prestazione di Nico Lopez, il tecnico dice: “Ha già fatto cinque gol, non li aveva mai fatti nella sua vita, siamo contenti, anche perché molti li fa entrando a partita iniziata, quando riesce a dare un cambio di passo”. Sulla prestazione del Milan: “Il Milan non è piu’ brillante, questo influisce sulla gestione della gara e a livello psicologico. E’ un momento così e una stagione così, ma il Milan rimane una grande squadra. Erano 15 anni che noi non prendevamo punti a San Siro, quindi ce lo godiamo”. Argomenti hellas verona serie a andrea mandorlini Leggi i commenti I commenti dei lettori 
None Leggi i commenti I commenti dei lettori 
IN UNDICI edizioni ha accolto stelle di prima grandezza dell'universo rock e dintorni ( da Iggy Pop, al debutto nel 2004, a Lou Reed, Patti Smith, Manu Chao, Sex Pistols), puntato, in anticipo, su artisti che all'epoca non erano conosciuti dal grande pubblico (Franz Ferdinand, St. Vincent, Arctic Monkeys, Daft Punk) e dato spazio a tanti personaggi della scena italiana. Ora sul festival gratuito "Traffic" cala il sipario, anche se Fabrizio Gargarone, uno dei due direttori artistici superstiti (l'altro è Alberto Campo, da qualche anno ha lasciato Cimo Ammendolia) qualche speranza di "sopravvivenza" la coltiva ancora. Gargarone, la bella favola di "Traffic" è al capolinea. Perché? "Un progetto come Traffic, che soprattutto negli anni in cui si svolgeva alla Pellerina, muoveva una quantità enorme di gente (siamo arrivati fino alle 200 mila presenze nel 2006), al punto da diventare la più importante rassegna europea, punta in egual misura su finanziamenti privati e pubblici. Quando, come in questo momento, il Paese è in stallo, i fondi si riducono ed impossibile quindi riuscire a proporre una kermesse dello stesso alto livello qualitativo". Una rassegna gratuita ha ancora senso quando le risorse sono scarse? "Gratis non significa offrire una proposta scadente. Noi abbiamo insistito molto su questo aspetto". Traffic aveva anche la particolarità di ben quattro direttori artistici. Non erano troppi? "No, perché con il diritto di veto assoluto che ognuno aveva, c'era la possibilità di una selezione serrata sui singoli gusti". Uno dei fondatori, Max Casacci, vorrebbe offrire un festival che sembra destinato a prendere il posto di Traffic. Che ne pensa? "Casacci ci ha fatto sapere da tempo di non essere più d'accordo sulla linea degli ultimi tempi. Ma il problema è il solito: su quali risorse può contare? Io e Campo in qualche modo vorremmo continuare con l'associazione Traffic ". Il suo momento più bello del festival e quello più difficile? "L'edizione in cui presentammo i Daft Punk: la loro piramide luminosa montata in poco tempo fu un colpo d'occhio straordinario. L'anno più difficile fu quello in cui ci trasferimmo alle ex Ogr ma dimostrammo di saper utilizzare e rivitalizzare uno spazio che era stato dimenticato". Argomenti interviste cultura interviste torino 
MILANO – “Dispiace prendere un gol al 94′, in quel modo, siamo stati dei polli. Questo è anche il bello, o il brutto, del calcio. Dipende da chi lo realizza e da chi lo subisce. La squadra è stata brava, ha reagito dopo essere andata sotto. Adesso sarà dura ripartire dopo un gol così preso all’ultimo minito. Non è semplice, bisogna reagire”. Lo ha detto a Sky, Pippo Inzaghi, tecnico rossonero, commentando il pareggio per 2-2 con il Verona a San Siro. “FUTURO? IO VADO AVANTI” – “Io vado avanti a testa alta, cercando di dare il massimo – continua Inzaghi – . Abbiamo pochi cambi e, dopo esserci portati sul 2-1, abbiamo sofferto. Sul mio futuro non dovete chiedere a me. Adesso pensiamo alla Fiorentina e preparare quella partita. Io pretendo sempre di più, sapevo che, contro il Verona, era una partita abbastanza complicata, dovevamo fare meglio. Sapevo che portarla a casa sarebbe stato importante, ma adesso dobbiamo reagire, domani è un altro giorno”. “Negli allenamenti – dice ancora Inzaghi – i ragazzi si sono messi a disposizione, hanno voglia, lo spirito giusto, ma è chiaro che dobbiamo fare meglio. Non siamo il Milan che ci aspettavamo, lavoreremo per fare meglio”. [[ge:rep-locali:repubblica:109025092]] SALVINI: “OK A IMMIGRATI CHE LAVORANO, QUINDI MUNTARI VIA” – “Gli immigrati che lavorano bene sono i benvenuti. Quindi Muntari può tornare a casa sua”. Questo è il commento scritto sulla propria pagina ufficiale di Facebook dal segretario della Lega Nord, Matteo Salvini, noto tifoso del Milan, che ha criticato così il centrocampista ghanese per la prestazione nella partita pareggiata dai rossoneri questa sera contro l’Hellas Verona. [[ge:rep-locali:repubblica:109027075]] GALLIANI: “TAECHAUBOL? PARLA LA PROPRIETA’” – “Le regole della finanza mondiale dicono che eventualmente se ci sia stato o non ci sia stato questo incontro spetta alla proprietà dirlo”. Così l’amministratore delegato del Milan, Adriano Galliani, che non conferma l’incontro di giovedì dei vertici della società rossonera con l’uomo d’affari thailandese Mr. Bee Taechaubol per la cessione di una quota azionaria del Milan. “Vi chiedo scusa, però è chiarissimo: quando si tratta di un oggetto, non può essere l’oggetto che parla, devono essere i soggetti eventualmente che sono proprietari – ribadisce ai microfoni di Sky Sport Galliani nel pre partita di Milan-Verona -. Quindi non posso confermare, smentire, dire nulla, perché il Milan ha un proprietario, che è Silvio Berlusconi da 29 anni che ha portato il club in cima al mondo ed è Fininvest che possiede il 99,99% delle azioni, quindi qualunque tipo di commento spetta alla Fininvest, non spetta certamente a me che, ripeto, sono oggetto e non soggetto”. [[ge:rep-locali:repubblica:109018406]] Argomenti milan ac serie a filippo inzaghi Leggi i commenti I commenti dei lettori 
