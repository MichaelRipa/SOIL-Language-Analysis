Musica TRIANON Dalle 21 al Trianon, piazza Vincenzo Calenda 9, Eddy Napoli in concerto:  un viaggio nella canzone classica napoletana di ieri con uno sguardo  alle sonorità di oggi. Info 081 225 8285. ISI ARTI ASSOCIATE Alle 21, a Isi Arti Associate, vico del Vasto a Chiaia 47, di scena i Posteggiatori Tristi, formazione di musicisti che riprende in chiave comico-clownesca una tipica espressione dell'arte di strada napoletana, la cosiddetta "posteggia". Info 081 658 6381. DUEL BEAT Al Duel Beat di Agnano, via Antiniana 2/a, la rassegna "Live ó Cinemà": dalle 21.30 nella sala 2 il film "Control", sulla vita di Ian Curtis, cantante dei Joy Division, morto suicida il 18 maggio 1980. Segue dj set con Delano Smith. Ingresso 6 euro con consumazione. Info 333 429 2254. AROUND MIDNIGHT Dalle 22 all'Around Midnight, via Bonito 32/a, "About Tradition", serata jazz con i chitarrista Aldo Farias e Antonio Onorato. Info 335 816 6438. MUSIC ART Dalle 21.30 nella sede dell'associazione "Music Art", vico Santa Maria della Neve 65 (Riviera di Chiaia), serata jazz con Pietro Condorelli alla chitarra, Francesco Nastro al pianoforte e Aldo Vigorito al contrabbasso. Info 338 566 9770. BELLINI Dalle 23 nel foyer del teatro Bellini, via Conte di Ruvo 14, secondo rendez-vous con "Foyer on Fire", rassegna video-musicale, targata Sasquatch Produzioni, dedicata alle arti ed alla sperimentazione sonora: negli angoli del foyer Roy Cleveland, musica underground, e The Fedro Experiment, ovvero il progetto solista del sassofonista degli Slivovitz, Pietro Santangelo, K-Conjog alias Fabrizio Somma. Info 081 549 9688. MARCIANISE Dalle 22 al centro commerciale Campania di Marcianise, per la rassegna "Non luoghi musicali", Nada in concerto presenterà il "Lunatico cosmico tour". Ingresso libero. CAVA DE' TIRRENI Dalle 21.30 al pub Il Moro di Cava dè Tirreni, sul palco Simona Bencini (voce dei Dirotta su Cuba) in un progetto inedito con i fratelli Deidda: Dario, Alfonso e Sandro, rispettivamente al basso, pianoforte e sax. Alla batteria Giampiero Virtuoso. In scaletta i brani del recente disco della Bencini "Spreading Love", uscito recentemente con alcuni del classici del jazz. Info 089 445 6352. BATTIPAGLIA Dalle 21.30 al Capri Jazz Bar di Battipaglia, via Pastore 42, "Riflessioni", titolo del vernissage di Loris Lombardo, pittore napoletano. Seguirà, alle 22, il live del chitarrista Mino Lanzieri accompagnato dalla ritmica stabile del locale. Ingresso libero. Info 0828 300 124. Danza SALERNO Dalle 21 al teatro Verdi di Salerno, Largo Luciani, di scena i Momix che propongono lo spettacolo "Bothanica", diretto Moses da Pendleton partendo dalla musica italiana. Un fantasmagorico viaggio tra immagini surreali, corpi atletici e spiazzanti giochi di luce affidato a una compagnia di ballerini-illusionisti che trasformano la danza in magia stupendo e divertendo il pubblico. Info 089 662 141. Teatro SAN FERDINANDO Dalle 21 al teatro San Ferdinando, piazza Eduardo De Filippo 20, "Le  cinque rose di Jennifer", di Annibale Ruccello, riproposto dal regista  Pierpaolo Sepe che affida agli attori Benedetto Casillo e Franco  Javarone i ruoli dei due travestiti protagonisti della pièce cult dello  scrittore stabiese. Info 081 551 3396. DELLE PALME Dalle 21 al teatro Delle Palme, via Vetriera 12, "Questo bimbo a chi lo do?", la nuova commedia scritta diretta e interpretata da Ecduardo Tartaglia con Veronica Mazza. Tommaso e Margherita le hanno provate tutte: ma il figlio, dopo otto anni di matrimonio (e di tentativi...), non è arrivato. Info 081 658 1925. ACACIA Dalle 17.30 al teatro Acacia, via Tarantino 10, Tullio Solenghi e Maurizio Micheli in scena con lo spettacolo "L'apparenza inganna", tratto dall'omonimo film francese del 2000 (titolo originale "Le placard") diretto dal Francis Veber, che inventò il personaggio di François Pignon, apparso per la prima volta nell'opera teatrale (scritta dallo stesso Veber) dal titolo "L'emmerdeur" (tradotto, "Il rompiballe"). Info 081 556 3999. DIANA Dalle 21 al teatro Diana, via Luca Giordano 64, Carlo Giuffrè in "Questi fantasmi" di Eduardo De Filippo, con Piero Pepe, Maria Rosaria Carli, Claudio Veneziano, Antonella Lori e Antonella Cioli. Regia Carlo Giuffrè. Info 081 556 7527. SANCARLUCCIO Dalle 21.15 al teatro Sancarluccio, via San Pasquale a Chiaia 49, "Don Alonso Quijano detto il buono", ispirato al "El ingegnioso Hidalgo Don Quijote de la Mancha". Regia di Ferruccio Padula. Con Monica Costigliola, Maria De Meo, Barbara Sartori  e Ferruccio Padula. Info 081 405 000. MERCADANTE Dalle 21 al teatro Mercadante, piazza Municipio, Pamela Villoresi in "Memorie di una schiava", liberamente tratto da "Spedizione al Baobab", di Wilma Stockenstrom, traduzione in italiano Susanna Basso, musiche dal vivo Baba Sissoko. Regia Gigi Di Luca. Info 081 551 3396. ELICANTROPO Dalle 21 al teatro Elicantropo, vico Gerolomini 3, l'atto unico "Drink and Dinner Disco Club": in scena il testo di Daniele Mattera che affronta il tema della malattia e il modo di affrontarla, attraverso le interpretazioni, le sensazioni, le esperienze di vita. Info 081 296 640. ICHOS Dalle 21 nella sala teatro Ichos do San Giovanni a Teduccio, via Principe di Sannicandro 32/a, spettacolo dedicato ad Annibale Ruccello, "Le cinque rose di Jennifer". Info 081 275 945. TIN Dalle 21 al Tin, Teatro Instabile Napoli, vico Fico Purgatorio ad Arco 38, di scena "L'Incoronata": Luisa Sanfelice, Napoli, la rivoluzione del 1799 e l'ossessione sono i temi portanti dell'assolo teatrale scritto da Emanuele Tirelli per l'interpretazione di Mariangela D'Amora e la regia di Iolanda Salvato sulle musiche di Igor De Vita. Info 338 473 1271. TOTO' Dalle 21 al teatro Totò, via Frediano Cavara 12/e, Gino Rivieccio in "Un Gino per il mondo". Uno degli attori più amati dal pubblico, propone uno spettacolo durante il quale ripercorre i momenti più significativi del suo trentennale repertorio. Info 081 564 7525. IL PRIMO Dalle 21 al teatro Il Primo, via del Capricorno 4, Rosario Ferro e la Compagnia Bianca Sollazzo in "Tre pecore viziose", commedia in tre atti di Eduardo Scarpetta. SALA FERRARI Dalle 21 alla Sala Ferrari, via Marino e Cotronei 6/d, "Espiantati", di Franco Autiero, con Alessandra Borgia e Fulvio Calise. Un lavoro per omaggiare Franco Autiero, scenografo, drammaturgo, artista. Info 081 556 2917. POMPEI Dalle 20.30 al teatro Di Costanzo Mattielllo di Pompei, Carlo Buccirosso e Valentina Stella in "Napoletani a Broadway", con Gianni Parisi, Graziella Marina. Info 081 857 7725. TORRE DEL GRECO Dalle 21 al teatro Corallo di Torre del Greco, sulle note della musica del famoso "Decarisìmo Quinteto", Roberto Herrera e la sua compagnia presenteranno uno spettacolo di tango e folclore argentino. Info 380 251 0896. Agenda MEDITERRANEO Dale 17 al teatro Mediterraneo della Mostra d'Oltremare, si presenta "Mani sul terremoto - Campania anni Ottanta, l'altra faccia dell'emergenza", la nuova opera letteraria del giornalista e scrittore Pietro Funaro. Modera Alfonso Ruffo, parteciperanno Ermanno Corsi, Rosa Russo Iervolino, Antonio Fantini, Giulio Di Donato e Gennaro De Crescenzo. MASCHIO ANGIOINO Dalle 16.30 al Maschio Angioino la presentazione del libro "Voci dal lager. Diari e lettere di deportati politici 1943-1945", di Mario Avagliano e Marco Palmieri. Intervengono Lucia Valenzi, Renata De Lorenzo, Guido D'Agostino, Antonio Amoretti, Emilia D'Antuono, Francesco Soverina. L'intervento dell'autore Mario Avagliano sarà accompagnato da immagini dell'epoca, dalla lettura di alcuni brani e dall'ascolto di alcuni canti dai lager. Modera Nico Pirozzi. INGEGNERIA Dalle 11 nell'aula Magna della Facoltà di Ingegneria, piazzale Tecchio, per Architettura e Cinema lectio magistralis del professor e architetto Nicola Pagliara. Il film è "Blade Runner", di Ridley Scott. GUIDA PORT'ALBA Dalle 17.30 nella saletta Rossa della libreria Guida, via Port'Alba 20/23, presentazione del libro "Il viale degli angeli. Boulevard Sérurier", di Leonardo Mastia (Guida). Interverranno Lorenza Rocco, scrittrice, i giornalisti Antonio Manzo ed Eugenio Ciancimino. Info 081 459 822. SORRENTO Dalle 18.30, nella sala consiliare del comune di Sorrento, l'associazione internazionale Amici della canzone napoletana, in collaborazione con la Fondazione Sergio Bruni ed il comune di Sorrento, organizzano l'evento dal titolo "Sergio Bruni a 90 anni dalla nascita". Partecipano il sindaco Giuseppe Cuomo, Bruna Chianese, autrice del libro "Mio Padre Sergio Bruni la voce di Napoli", Paquito Del Bosco, direttore artistico dell'Archivio Storico della canzone napoletana e il senatore Tancredi Cimmino. La serata sarà arricchita da interventi musicali di due allievi di Bruni, Antonio Siano e Enrico Mosiello. CAPUA Dalle 19 all'ex Libris di Capua, palazzo Lanza, corso Gran Priorato di Malta 25, sarà presentato il concorso letterario "La mia terra", laboratorio di scrittura a cura di Marilena Lucente. Info 0823 622 924. SALERNO EINAUDI Dalle 19 al Punto Einaudi di Salerno, corso Vittorio Emanuele 94, presentazione di "Le stanze del Minotauro", di Massimo Bignardi. Interverranno lo storico Marco Alfano dell'Università di Siena, Barbara Cangiano, giornalista, e la giovane artista Eliana Petrizzi. 
Ecco il comunicato diramato dal Cda del regio ieri sera verso le 22. "Innanzitutto è stato formalmente approvato il nuovo statuto della Fondazione. Quindi, è stata esaminata a fondo la situazione finanziaria, per assumere provvedimenti strutturali, che consentiranno di abbattere del tutto in tre anni le perdite consolidate. In questo senso, il socio di maggioranza (Comune di Parma) ha dato la disponibilità a garantire un milione di euro, nell'ambito del processo di ricapitalizzazione di complessivi tre milioni in tre anni. Gli altri partner hanno sottolineato l'impegno a fare la loro parte, dopo le necessarie verifiche nell'ambito dei rispettivi organismi interni. Il Commissario Mario Ciclosi, nella sua qualità di presidente della Fondazione Teatro Regio, ha dato incarico di predisporre la pianta organica del personale necessario al funzionamento dell'ente, in vista di un assetto produttivo razionale del teatro, nell'ambito del quale potranno trovare risposta le aspettative di chi dedica professionalmente la vita al Regio, compatibilmente con le risorse finanziarie disponibili. Si è inoltre deciso di procedere al bando per le sponsorizzazioni del brand Teatro Regio. Il consiglio è stato informato della situazione in merito alle iniziative per il bicentenario verdiano. Si è dato incarico agli uffici di partecipare al bando regionale per divulgare l'opera presso i giovani. Il Cda ha inoltre espresso il proprio cordoglio per la scomparsa dell'illustre musicologo Pierluigi Petrobelli, presidente del comitato scientifico dell'Istituto nazionale di studi verdiani". 
SIENA - La Montepaschi perde la seconda partita europea consecutiva, cadendo 90-102 in casa col Real Madrid, ma chiude ugualmente al primo posto il girone di Top 16 di Eurolega. Nei quarti di finale al meglio delle cinque partite, i campioni d'Italia affronteranno a partire dal 20 marzo ancora l'Olympiacos, che già era stato suo avversario nello scontro playoff che l'anno scorso vide i toscani vittoriosi. Per la quarta volta negli ultimi cinque anni la squadra guidata da Pianigiani entra tra le prime otto squadre d'Europa. La Montepaschi ha chiuso a pari punti con Real e Bilbao, che nell'altra partita del girone ha espugnato Malaga, ma per differenza canestri negli scontri diretti i senesi sono primi, i baschi secondi e Madrid è eliminata. La partita è stata per tre quarti un lungo punto a punto a ritmi altissimi e con qualità di gioco da top europeo, con la Montepaschi a provare l'allungo sul 46-39 al 15' e il Real invece a tentare il suo break sul 56-62 al 24'. Si entra in sostanziale equilibrio nel quarto periodo, quando il 13-2 di parziale ospite fa volare il Real 77-87, ripreso al massimo sul -5 dalla Montepaschi. Per passare il turno, a Madrid serviva un successo con 23 punti di scarto. La Montepaschi invece poteva permettersi anche una sconfitta non superiore ai 19 punti. MONTEPASCHI SIENA - REAL MADRID 90-102 (28-26, 53-52, 75-76) Siena: McCalebb 15, Zisis 2, Andersen 11, Rakocevic 11, Carraretto 3, Thornton 7, Lavrinovic 8, Ress 15, Michelori ne, Stonerook 4, Aradori ne, Moss 14. All.: Pianigiani. Madrid: Tomic 10, Sanz ne, Pocius 15, Suarez 10, Reyes 17, Mirotic 14, Rodriguez 7, Velickovic 2, Begic 7, Carroll 7, Singler 8, Llull 5. All.: Laso. Arbitri: Pukl (Slo), Dozai (Cro), Lottermoser (Ger). Note - Tiri liberi: Siena 21/30, Madrid 25/33. Tiri da tre: Siena 13/26, Madrid 5/17. Fallo tecnico: 16'00" Reyes (Madrid). Fallo antisportivo: 36'02" Velickovic (Madrid), 38'09" Andersen (Siena). Usciti per falli: 38'09" Andersen (Siena). Rimbalzi: Siena 20, Madrid 46. Spettatori: 5800 circa. Leggi i commenti I commenti dei lettori 
La settima sezione civile del Tribunale di Napoli ha dichiarato il fallimento di Enerambiente, ditta che opera nel settore dei rifiuti finita nel luglio scorso al centro di una inchiesta della procura di Napoli su un presunto sistema di tangenti e assunzioni clientelari. In quella circostanza finirono in carcere Giovanni Caggiano, ex amministratore delegato di Enerambiente, e ai domiciliari l'ex direttore operativo della stessa società, Corrado Cigliano. Dall'inchiesta, coordinata dal procuratore aggiunto Giovanni Melillo, emerse che Enerambiente, cui Asia aveva appaltato la raccolta dei rifiuti in alcuni quartieri della città, si serviva a sua volta di altre due cooperative la cui opera non sarebbe stata però necessaria. I giudici hanno accolto l'istanza del pool della Procura. La società ha debiti per circa 54 milioni. 
TRENTO  - Trento spazza via la Lube Macerata nella gara di ritorno dei playoff 6 (quarti di finale) e vola alla quarta final four consecutiva di Champions league di volley in programma sabato 17 e domenica 18 a Lodz in Polonia. La Planetwin365 vince prima la partita 3-0 (25-18, 25-22, 25-21), utile a pareggiare il successo marchigiano ottenuto nel match di andata, e poi chiude il conto nel golden set dominato 15-9. Una rimonta che non lascia scampo alla Lube, Trento conferma tutto il suo potenziale anche in una sfida dove era costretta a recuperare. La squadra campione d'Europa in carica impone il proprio gioco a partire da un servizio più continuo ed efficace. Proprio dai numeri di questo fondamentale parte la pressione della Planetwin365: dieci ace e tredici battute errate contro quattro ace e diciannove errori da parte di Macerata. Il ritorno di Birarelli (10 punti) potenzia il muro (8 della Lube e 7 di Trento), punto debole nella gara di andata, e la regia di Raphael è un vero capolavoro. Il palleggiatore brasiliano rifornisce a turno tutti i grandi attaccanti a disposizione e riesce a confondere gli avversari dall'altra parte della rete. In totale Trento attacca con il 53 per cento contro il 42 degli avversari. La Planetwin365 è una squadra che nei momenti decisivi può contare su Juantorena (17 punti e migliore dell'euroserata italiana) capace di spezzare in due la partita e su capitan Kaziyski (11 punti) che proprio oggi ha rinnovo il contratto per altri tre anni sempre ai piedi delle Dolomiti. Qualche alto e basso da parte di Stokr che non gli impedisce di entrare nel vivo della contesa con tredici punti personali. Dall'altra parte Macerata spreca una grossa occasione, il vantaggio accumulato nella gara di andata viene sperperato in poco tempo e al golden set (positivo contro Cuneo nel turno precedente) arriva un sestetto scarico. Coach Giuliani sfrutta molto gli uomini della panchina, soprattutto Kovar (7 punti), con esiti diversi rispetto alla settimana scorsa. Il sestetto ospite soffre in ricezione, sbaglia al servizio e al cambiopalla è deficitario. Top scorer della serata biancorossa Savani con 10 punti, poco brillante Igor Omrcen (7 punti) che si vede solo a tratti. A lungo in panchina Simone Parodi autore di 8 punti complessivi. Il programma delle semifinali di Champions prevede Trento contro lo Zenit Kazan, guidato in campo dall'ex palleggiatore di Macerata e della nazionale italiana Valerio Vermiglio, e dall'altra parte i turchi dell'Arkas Izmir (che hanno eliminato al golden set il Novosibirsk) e i padroni di casa del Belchatow. PRIMO SET - Primo set formidabile per la Planetwin365. La Lube Macerata non gioca male, ma deve soccombere di fronte allo strapotere dei padroni di casa. La ricetta vincente di Juantorena e soci nasce grazie a un attacco migliore e una maggiore continuità al servizio. Viceversa i biancorossi faticano e subiscono la pressione di Trento in ogni settore del campo. Il regista brasiliano della squadra tre volte campione d'Europa Raphael gioca spesso con i centrali e con le palle alte per gli inserimenti dalla seconda linea. A piegare gli avversari il duo Kaziyski-Juantorena: arriva il 25-18 per la squadra dolomitica. SECONDO SET - Anche nel secondo parziale Trento impone la legge del più forte. La squadra allenata da Stoytchev gioca una pallavolo spettacolare e riesce a mettere i marchigiani alle corde. Macerata deve fare i cosiddetti "salti mortali" per restare più o meno vicino all'avversario. La Planetwin365 dimostra una buona solidità pure in difesa e a chiudere ogni velleità di rimonta da parte della Lube ci pensa il solito Juantorena con ace e pipe. TERZO SET - E con il successo nel terzo parziale Trento vince la partita e pareggia il conto con la gara di andata finita nel carniere della Lube. Questa volta Macerata prova a restare aggrappata al match e coach Giuliani ricorre agli uomini della panchina, che nella gara di andata diedero la svolta. Kovar ha un buon impatto sotto rete mentre il palleggiatore Monopoli fa rifiatare Travica. I padroni di casa, comunque, non hanno nessuna intenzione di rallentare e, nonostante una fase di equilibrio rispetto agli altri due set, hanno lo scatto finale migliore. Trento chiude 25-21. GOLDEN SET - Il golden set dal punto di vista tecnico è un'altra partita, però per quanto riguarda il rendimento in campo dei due club mostra la stessa situazione vista finora. Vale a dire con Trento che costruisce il suo vantaggio con l'apporto di Juantorena cercato con continuità da parte del suo palleggiatore. Macerata balbetta e non basta per raggiungere le final four di Lodz in Polonia. Tra i biancorossi rimane in campo Kovar con esiti altalenanti, la musica non cambia Trento stacca il biglietto (15-9) per andare a difendere il titolo conquistato negli ultimi tre anni. TRENTINO PLANETWIN365 - LUBE BANCA MARCHE MACERATA 3-0 (25-18, 25-22, 25-21) TRENTINO PLANETWIN365 : Kaziyski 10, Birarelli 7, Della Lunga, Juantorena Portuondo 11, Zygadlo, Vieira De Oliveira 2, Sokolov 1, Tzourits 5, Colaci (L), Stokr 11, Bari (L). Non entrati Burgsthaler. All. Stoytchev. LUBE BANCA MARCHE MACERATA : De Moraes Lampariello, Pajenk, Savani 8, Exiga (L), Parodi 8, Stankovic 4, Kovar 5, Monopoli, Van Walle 1, Travica 2, Omrcen 5, Podrascanin 7. All. Giuliani. ARBITRI: Barnstorf Ralph - Bajci Peter. NOTE - durata set: 25', 29', 28'; tot: 82'. TRENTINO PlanetWin365 : Battute errate 12, Ace 7. Lube Banca Marche MACERATA : Battute errate 18, Ace 3. Leggi i commenti I commenti dei lettori 
ROMA - L'ultima volta a ottobre, con il governo Berlusconi ancora in carica, lo slogan era "Ricucire l'Italia". Oggi l'Italia è forse un po' meno divisa ma l'obiettivo della manifestazione di Libertà e giustizia è ancora ambizioso. Promuovere l'appello del professor Gustavo Zagrebelsky  -  dal titolo "Dipende da noi. Dissociarsi per riconciliarci" - che chiede ai partiti di rinnovarsi, di non rinunciare alla loro funzione democratica all'ombra del governo tecnico: il primo passaggio deve essere una nuova legge elettorale fatta "nell'interesse primario dei cittadini", ma eventuali riforme - dice il manifesto - andrebbero comunque sottoposte a referendum perché frutto di un "Parlamento screditato". L'appuntamento è il 12 marzo al Teatro Smeraldo, in piazza XXV aprile, alle 20.30. E sul palco,  insieme a Zagrebelsky, ci saranno Roberto Saviano, Sandra Bonsanti, Lella Costa, Concita De Gregorio. Un modo, anche, per celebrare i 10 anni di attività dell'associazione di cultura politica. Il manifesto ha intanto superato la quota delle 35 mila adesioni, tra le ultime quelle del giurista Stefano Rodotà. E il suo messaggio politico comincia ad aprire una breccia nel mondo dei partiti. Come dimostra l 'intervista rilasciata a Francesco Palladino per LeG da Rosy Bindi .  La presidente del Pd, pur chiedendo che non si faccia di tutt'erba un fascio, accoglie l'invito a rilanciare la funzione democratica dei partiti e pone paletti precisi all'esperienza del governo Monti. "Il Paese  -  dice Bindi -andava messo in sicurezza, con una fase di impegno nazionale. Ma è una stagione a termine: le elezioni ci saranno nel 2013 tra schieramenti e programmi chiaramente alternativi. Dopo Monti non ci saranno larghe intese". E poi, sulla riforma elettorale: "Il progetto al quale si sta lavorando non mi convince affatto: si delinea un discutibile ritorno al sistema proporzionale che in parte restituisce ai cittadini la possibilità di selezionare i parlamentari, ma nel contempo li espropria del sacrosanto diritto di scegliere la coalizione di governo. Il risultato paradossale è che nel momento del loro massimo discredito i partiti si tengono le mani libere sulle alleanze post elettorali". Infine, un altolà sui progetti di riforme istituzionali condivise di cui si sente parlare in questi giorni: "La priorità deve essere una nuova legge elettorale. E non ci si deve nascondere dietro il tentativo di riforma istituzionale per non fare né l'una né l'altra". Intanto, molti dei firmatari dell'appello lasciano messaggi che delineano anche un po' la piattaforma politica della manifestazione. Solo qualche esempio. Antonino Sclafani, sul finanziamento alle forze politiche, scrive: "I partiti non vanno aboliti ma riformati. Il rimborso elettorale deve avvenire dietro presentazione di fatture che dimostrano le spese sostenute legalmente. Le spese ammissibili debbono avere comunque un tetto massimo". E Fernando Fratta: "Il modo migliore per difendere la politica è combattere la cattiva politica. Coraggio!". Ancora, Roberto Ruggeri: "Sono convinto che il primo problema da risolvere sia il superamento dell'attuale legge elettorale con un sistema a doppio turno: nel primo si misurano i consensi per i partiti, nel secondo le proposte convergono in un programma condiviso". Ed Ernesto De Lellis: "Dobbiamo imporre la non cumulabilità sia degli incarichi che degli stipendi". Insomma il dibattito, sul sito di Libertà e giustizia, è appena cominciato. Leggi i commenti I commenti dei lettori 
