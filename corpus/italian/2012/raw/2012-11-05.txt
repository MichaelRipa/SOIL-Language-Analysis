E' stata celebrata al Palazzo del Quirinale la "Giornata dello Spettacolo", con la partecipazione dei promotori e dei vincitori dei premi "Vittorio De Sica" e "Le Maschere del Teatro Italiano". Dopo gli interventi del presidente del premio "Vittorio De Sica", Gian Luigi Rondi, e del direttore artistico del Napoli Teatro Festival Italia, Luca De Fusco, ha preso la parola il ministro per i Beni e le Attività culturali, Lorenzo Ornaghi. Sono poi intervenuti, a nome rispettivamente degli artisti del premio "Vittorio De Sica" e del teatro italiano, l'attore Luigi Lo Cascio e il maestro Maurizio Scaparro. Successivamente il Capo dello Stato ha consegnato i Premi "Vittorio De Sica" e una medaglia  celebrativa ai vincitori del Premio "Le Maschere del Teatro Italiano" e ha quindi  rivolto un indirizzo di saluto ai presenti. Nel corso della cerimonia il presidente Napolitano ha  ricevuto particolari riconoscimenti da parte del maestro Manuel De Sica. Erano presenti il presidente dell'Agis, Paolo Protti, il segretario generale del premio "Le Maschere del Teatro Italiano", Maurizio Giammusso, i figli di Vittorio De Sica, e rappresentanti del cinema, del teatro e della cultura. 
Il Modena ha vinto 1-0 in un posticipo della 13/a giornata, grazie alla rete di Ardemagni segnata al 39' della ripresa. Una vittoria cercata dalla squadra di Marcolin soprattutto nella ripresa, dopo un primo tempo equilibrato nel corso del quale la Juve Stabia si è resa pericolosa in particolare con Cellini e Acosty. Lo stesso Acosty ad inizio ripresa ha colpito la traversa facendo tremare la retroguardia di casa. Nel finale Modena tutto in avanti e premiato dal gol del suo bomber, all'ottavo gol stagionale. Il Modena sale al sesto posto, a quota 18, dove aggancia anche la Juve Stabia. Non porta bene ai campani il campo di Modena, dove erano già stati battuti due settimane fa dal Sassuolo sempre con un gol segnato dagli emiliani nel finale di partita. 
Napoli in 26 scatti oltreocaeno. Ritratti della città misterica, da Partenope alla Massoneria, esposti eccezionalmente all’Avana nella mostra “Napoli svelata”, tra le sale dell’Istituto di cultura italiana “Dante Alighieri”. È un successo di visite, tra le centinaia di avventori cubani e i turisti sull’isola più famosa del mar dei Caraibi. GUARDA LE IMMAGINI DELLA MOSTRA Le immagini, in formato 40x40 sono del fotografo Mario Zifaelli, con la consulenza scientifica del giornalista Antonio Tortora. La mostra è stata realizzata dal presidente stesso dell'Istituto, Alessandro Senatore, con il supporto e la collaborazione di Laura Miriello, Sergio Mannato e Cinzia Cerracchio. Un bianco e nero d’autore sui luoghi e simboli più rappresentativi della Napoli più affascinante ed esoterica, spesso sconosciuta a molti dei suoi stessi abitanti. Dal bugnato misterioso della chiesa del Gesù nuovo, i cui simboli incisi su ogni pietra piramidale pare riproducano lo schema di una melodia o codice massonico, alle edicole sacre nel centro storico, i numerosi teschi custoditi al cimitero delle Fontanelle nel rione Sanità e le Catacombe di San Gennaro. Interessanti anche le foto alla tomba di Virgilio nel parco di Piedigrotta, tanto affascinante quanto poco frequentato. Secondo la leggenda il grande poeta latino fu anche stregone, tanto da riuscire a scavare in una sola notte, con la sua arte magica, i settecento metri dell’adiacente Crypta neapolitana. L’affascinante  galleria nel tufo della collina di Posillipo, è ancora oggi ben visibile, anticamente collegava la città all’attuale Fuorigrotta, un tempo unico asse viario verso gli “infernali” Campi Flegrei. 
ROMA - Il Verona vince la supersfida al vertice con la capolista Sassuolo e conferma di essere una delle principali candidate alla promozione diretta in serie A. Un successo pesante che consente agli scaligeri di rimettersi alle spalle il Livorno e di salire a -3 dalla vetta. Meglio gli ospiti in avvio che si rendono pericolosi in almeno 4 circostanze con Missiroli (2) e Pavoletti (2). Il Verona carbura a poco a poco e, dopo aver mancato di poco il bersaglio con Laner ed Halfreddson, passa al 42'. Sugli sviluppi di un angolo dalla sinistra, Maietta fa da torre per Gomez che, con un pregevole colpo di nuca parabolico, scavalca Pomini. PALO DI HALLFREDSSON - Il Sassuolo accusa il colpo ma il Verona non ne approfitta sfiorando ancora il bersaglio con due conclusioni da fuori di Hallfredsson e Jorginho. La capolista si rialza solo con l'innesto a metà ripresa di Catellani che per due volte fa correre i brividi dietro la schiena di Rafael. E' solo un fuoco di paglia, però. Il Verona controlla con ordine e, nel finale, legittima il successo mancando per due volte in contropiede il raddoppio con Cacia e Hallfredsson che, al 94', colpisce un clamoroso palo a tu per tu con Pomini. MODENA-JUVE STABIA 1-0 Il Braglia risulta ancora fatale per la Juve Stabia che, dopo la sconfitta incassata in extremis dal Sassuolo, perde in zona Cesarini anche con il Modena che aggancia, così, i rivali al 6° posto. Partono meglio le vespe che vanno vicine al bersaglio con Genevier, Acosty e Caserta. Il Modena si sveglia solo dopo la mezz' ora quando spaventa Nocchi con Dalla Bona e due conclusioni di Lazarevic. TRAVERSA DI ACOSTY, GOL DI ARDEMAGNI - Nella ripresa la gara si fa più equilibrata ed emozionante con continui capovolgimenti di fronte. Acosty colpisce la traversa con un tiro-cross poi la Juve Stabia sciupa altre 4 occasioni con Cellini, Caserta, ed i subentrati Erpen ed Improta. Il Modena non sta a guardare e risponde colpo su colpo sfiorando il vantaggio con Armemagni (3), Greco e, soprattutto, Gozzi che manda a lato di un soffio un colpo di testa a porta vuota. Quando ormai lo 0-0 sembra inevitabile ecco che ci pensa Ardemagni, all'84', a sbloccare il risultato: scatta sul filo del fuorigioco su un bel lancio smarcante di Greco e batte con un destro in diagonale Nocchi in uscita. Leggi i commenti I commenti dei lettori 

SIENA - Vale due punti, il successo di Milano a Siena. Se poi si porterà dietro altre verità, su quelle gerarchie date in cambiamento, ce lo racconterà la stagione. Di certo, reduce da tre sconfitte consecutive tra campionato e coppa, l'Olimpia risolleva il capo con la vittoria dal peso specifico più pesante, sul campo dei grandi rivali, i campioni d'Italia, laddove non riusciva da nove anni e 18 partite, perse consecutivamente. Siena non aveva Eze, che sarebbe stato prezioso in un'area divenuta sguarnita ed appetibile per i lunghi di Milano; l'Olimpia (che non ha utilizzato Basile) ha trovato in Hendrix (8 punti+7 rimbalzi in appena 15') e Gentile (13 in 17 minuti) picchi di grande rendimento, ma dentro una prova globale di qualità e tenuta mentale. Soprattutto quando nel finale il colpo di coda ha riportato Siena fino a -4. Ma Langford l'ha ricacciata indietro. PRIMO QUARTO  - Banchi sceglie dal mazzo Hackett per marcare il pericoloso Langford. Kasun cade in due falli in 150 secondi, la tensione è testimoniata dalle nove palle perse complessivamente nei primi 5'. Dopo i 34 punti in Eurolega, Brown si ripresenta con la tripla da otto metri, quella di Cook invece sigla invece il primo vantaggio ospite (12-9). Lavora bene a rimbalzo Fotsis, costringe al secondo fallo Moss e questo scompagina l'equilibrio difensivo di Siena. E' affilato anche l'ex, Hairston (6), impatta Hackett dall'arco. Ma è Brown che fa l'attacco di Siena, suoi 11 dei primi 16 punti della Montepaschi. Curiosamente le squadre tirano con percentuali identiche (6/13) ma è Milano che controlla, sia i rimbalzi (10-4) che nel punteggio alla prima sirena (21-16). SECONDO QUARTO  - Hendrix segna due volte in pochi secondi, il vantaggio di Milano lievita a nove punti (25-19) e Banchi è costretto al timeout appena 53". Cook porta via un altro pallone, Melli vola per il +11 (27-16). Siena naufraga dietro le 7 perse, Milano prende fiducia, Banchi cerca di toglierla passando a zona, ma sulla transizione di Milano la Montepaschi ha rientri pigri e lo paga coi falli. Torna Brown, e con lui c'è anche Kemp, tesserato proprio per schierarlo in questa partita che approccia con 0/5 al tiro. Gentile serve assist e trova canestri anche al rimbalzo d'attacco, Siena trova i primi punti del quarto solo dopo 3'40", con i liberi del solito Brown, ma non ha dimensione in area. Mentre Milano, dopo averla trovata con Hendrix, sa crearsi tiri frontali aperti come quello col quale Melli segna il jump che fa malissimo: 34-18, parziale 13-2, prova di fuga al minuto 15. Siena (0/8 al tiro) prova a scuotersi con Sanikidze: sbilancia Fotsis e schiaccia di prepotenza ad una mano, nell'azione seguente stoppa Langford. Ed ora è Scariolo che vuole fermare sul nascere l'entusiasmo del PalaEstra, che s'è subito acceso. Hairston sblocca i due minuti di secca di Milano, torna Kasun per ridare peso sotto canestro, ma Milano ha l'antidoto: Bourousis segna da tre laddove Kasun non può esporsi e nell'azione seguente il 2.11 greco lo attacca in palleggio. Se gioca così, Milano è squadra totale. E se Siena tira come nel quarto 3/16 (10 punti complessivi), è un'impresa rimontare il -13 dell'intervallo. TERZO QUARTO  - Banchi può rimetter dentro Moss, c'è l'energia di Sankidze (5 punti rapidi), Siena va con un quintetto piccolo ed agile, che morde in difesa. Sanikidze segna ancora (-7), Banchi riprova la zona ma, fotocopia del secondo quarto, di nuovo Hendrix strappa altri due rimbalzi d'attacco: in meno di un minuto Milano torna sul +13. Siena allunga la difesa a metà campo e si scopre negli angoli, da dove Fotsis è micidiale, da una vita (51-37). Brown (21) è l'unica punta di un attacco che però produce solo 41 punti in 29 minuti. Mentre Gentile, trova un'azione da canestro e fallo di alta qualità. ULTIMO QUARTO  - Siena è a -11, non un abisso. Tanti quanti sono i punti di Gentile, miglior realizzatore di Milano, che poco dopo spezza il raddoppio e trova la strada per un altro canestro, in piena trance agonistica. Ad una settimana esatta dal 20esimo compleanno, vuole farsi il regalo di una partita importante nella sera più difficile, per l'Olimpia. Che torna ad esserlo quando si ferma in attacco, Brown confeziona il 2+1 che rinfocola le speranze: Siena risale a -7, con oltre 6' da giocare. Una persa di Cook, ma Ress sgancia corta la tripla del -4. E Langford pesca il suo primo bengala della serata (63-53). Ress e poi Hackett, sono i canestri italiani che riportano Siena a -6, di Fotsis la tripla del +9. Milano è a due canestri dal colpo del k. o, Siena ad altrettanti dal riaprire in pieno la gara. Milano va da Langford e fa bene (68-58), Brown non gli è da meno (61-68). Ultimo minuto, tripla di Kangur (-6), Melli passa la palla in tribunaa. Mancano 48" da giocare, l'attacco decisivo Siena lo affida ad Hackett, che strappa il fallo di Langford: ma il primo libero è sul ferro, il secondo è buono (65-70). Cook incespica e perde palla, Hackett è lesto e ruba, altri liberi, altro 1/2. Siena a -4, costretta al fallo su Fotsis, liberi, agghiacciante 0/2. E' Brown che va per il -2, Fotsis si riscatta schiaffeggiando la palla fuori dall'anello, Siena protesta per interferenza che non viene fischiata. Finisce 71-66, Milano vince a Siena e regala un titolo per il campionato. Montepaschi Siena-EA7 Milano 66-71 (16-21; 26-39¸45-56) Montepaschi Siena: Kasun 3, Brown 26, Carraretto, Rasic, Kangur 3, Sanikidze 9, Ress 4, Kemp 2, Hackett 13, Moss 6. N. e. Lechthaler, Papi. EA7 Milano: Stipcevic, Hairston 12, Fotsis 8, Cook 11, Bourousis 5, Melli 4, Langford 10, Gentile 13, Hendrix 8. N. e. Giachetti, Basile, Chiotti. Note  - Arbitri: Chiari, Seghetti, Di Francesco. Tiri da 2: Si 19/37; Mi 19/38. Tiri da 3: Si 4/20; Mi 8/21. Tiri liberi: Si 16/19; Mi 9/13. Rimbalzi: Si 28; Mi 38. Massimo vantaggio Siena: +4 (9-5 al 5'). Massimo vantaggio Milano: +17 (22-39 al 19'). Leggi i commenti I commenti dei lettori 
Venti treni al giorno tra Castellammare e Napoli Campi Flegrei. È tornata regolare la circolazione ferroviaria sulla linea metropolitana che collega i paesi vesuviani con il capoluogo, ripristinata dopo le proteste di pendolari e ambientalisti a seguito della sospensione della tratta Castellammare-Torre Annunziata, avvenuta il 9 settembre scorso, ripristinata dalla Regione Campania lo scorso 28 ottobre. CONSULTA IL NUOVO ORARIO DEI TRENI Nei primi giorni alcuni episodi di sabotaggio hanno impedito la circolazione ordinaria dei convogli, episodi sui quali la Procura della Repubblica di Torre Annunziata ha aperto un'inchiesta. Un'ora da Napoli Piazza Cavour a Castellammare, venti minuti da Napoli Garibaldi a Torre del Greco. Primo treno a partire da Campi Flegrei per Castellammare è alle 5,40, ultima corsa alle 19,42. In mezzo altri otto convogli (6,41  -  7,41  -  11,44  -  12,41  -  13,41- 14,42  -  16,41  -  17,43), che transitano da Piazza Garibaldi diciotto minuti dopo e consentono quindi di raggiungere i paesi della costa vesuviana tutti i giorni feriali: la linea metropolitana Fs dopo Gianturco prosegue per San Giovanni-Barra, e poi ferma a Pietrarsa (dove è il Museo nazionale ferroviario), Portici/Ercolano, Torre del Greco, Santa Maria La Bruna, Torre Annunziata Città (nei pressi del municipio), Torre Annunziata centrale (scambio con la linea verso Salerno-Reggio Calabria), Rovigliano (quartiere servito soltanto dal treno) e giunge nella stazione di Castellammare. Il sabato le corse scendono a sei, con la soppressione dei treni mattutini, mentre nei giorni festivi i collegamenti sono garantiti soltanto da quattro corse. Dalla stazione di Castellammare, il primo treno a partire per Napoli è tutti i giorni alle 7,02. Gli orari prevedono poi corse alle 8,10 (il sabato viaggia, no festivi), e poi treni con orari cadenzati a un quarto: 9,15 (sabato sì, no festivi), 13,15 (tutti i giorni), 14,15 (no sabato e festivi), 15,15 (no sabato e festivi), 16,15 (tutti i giorni), 18,15 (no sabato e festivi), 19,15 (tutti i giorni), 21,15 (no sabato e festivi). A bordo si viaggia con i biglietto Unico Campania. 
