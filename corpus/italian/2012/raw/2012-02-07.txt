Ci sono tutti, da Epifanio al Ministro della Paura, passando per Cetto LA Qualunque, Alex Drastico e gli altri personaggi con i quali Antonio Albanese per oltre vent'anni ha rappresentato con la sua comicità e la grandiosa fisicità il disagio di tanta parte dell'umanità. Lo spettacolo si chiama semplicemente "Personaggi", i testi sono di Albanese e di Michele Serra, la regia è di Giampiero Solari. Dal 21 febbraio al 3 marzo sarà all'Auditorium della Conciliazione, dove Albanese arriva dopo una tournée cominciata ad ottobre scorso ed "è proprio a Roma che volevo concludere uno spettacolo che considero una festa del mio lavoro. Perché Roma è la città dello spettacolo, il centro del cinema, ricco di grandi registi e di nuovi talenti. A Roma ho girato gran parte di Qualunquemente e mi ha colpito la magnifica professionalità delle maestranze, che supera quella degli artisti individuali. Poi c'è l'ironia dei romani, alla base di tante commedie, sono valori che nessuno ci potrà togliere". EPIFANIO, CETTO E TUTTI GLI ALTRI PERSONAGGI DI ALBANESE In scena da solo per un'ora e 45 minuti, Albanese è particolarmente legato a "Personaggi". "Provo il sentimento di un padre che vede la figlia raggiungere la maggiore età e sente che dovrà staccarsene", dice. Nella sua galleria di antieroi ci sono uomini ricchi e poveri, grassi e magri, visionari e alienati, semplici come il sommelier, odiosi come il Ministro della Paura, teneri come Perego. Tutti personaggi che sono rimasti attuali "perché dietro a ciascun personaggio c'è sempre stata una ricerca accurata, vengono tutti dalla realtà". O forse perché la realtà italiana in questi ultimi anni non è cambiata? "Sono anni in cui siamo stati diretti dall'incompetenza, guidati da professionisti incapaci di gestire un paese come l'Italia. Un po' come il mio personaggio dell'Analista delle gestioni integrate che dice faccio questo lavoro ma non so cos'è". I comici che avevano basato il loro umorismo su Berlusconi, oggi rischiano di sentirsi "orfani" dell'ex premier. "Non è il mio caso, i miei personaggi partono da un'atmosfera non da una persona, come attore non mi manca Berlusconi, che è arrivato da lontano, da una parte dell'italianità. Però senza di lui è cambiato qualcosa nella mia vita personale, mi senti più stimato come italiano". Quanto al futuro, quale dei suoi personaggi è più ottimista? "Direi nessuno, neanche l'Ottimista visionario che si definisce abitante di un mondo perfetto, loro continuano a rappresentare il disagio che c'è nella società. L'unico ottimista sono io, Antonio Albanese persona. Vorrei solo che dopo un mio spettacolo tutti si sentissero un po' meno soli, più allegri, più forti. La risata è un abbraccio, un bisogno che ci sarà sempre". 
Il maltempo darà una tregua nelle prossime ore. Neve e gelo, però, persisteranno per tutta la prossima settimana. La cronaca di una giornata difficile fra treni soppressi, strade bloccate, uffici e scuole chiusi e automobilisti salvati addirittura con i mezzi aerei. Anche l'esercito bloccato I militari del 9/o  Reggimento fanteria di Bari sono bloccati a causa della neve nei pressi  della polveriera di Poggiorsini (Bari) che avevano raggiunto per  un'esercitazione. La zona dovrà essere raggiunta da mezzi spalaneve  della Provincia e da uomini del Corpo forestale dello Stato. FOTO CASAMASSIMA - CASSANO - PUTIGNANO DAI LETTORI RUVO DI PUGLIA - FOGGIA FOTO 300 QUINTALI DI SALE A BARI LEGGI L'ORDINANZA DI EMILIANO (.pdf) IL PIANO ANTINEVE FOTO IL PETRUZZELLI AI CLOCHARD - E' STRAGE DI OMBRELLI - BLOCCATA LA STATALE VIDEO IL MALTEMPO IN CAPITANATA Miglioramenti in arrivo Sono  in attenuazione sulla provincia di Foggia e sulla Murgia barese e  tarantina, i territori pugliesi maggiormente colpiti dal maltempo, le  precipitazioni nevose. E' stata riaperta alla circolazione il tratto  pugliese dell'A16 tra l'allacciamento di Canosa di Puglia e il confine  irpino. Anche la rete ferroviaria Foggia-Benevento, che collega la  Puglia a Roma, è di nuovo funzionante mentre sono bloccate le corse su  quella secondaria Foggia-Potenza e Barletta-Spinazzola. Le previsioni parlano di cielo molto nuvoloso e precipitazioni diffuse. Neve a 150/300 metri sulle province di Bari e Bat e inferiore a 200 metri sulla provincia di Foggia. Neve in Valle d’Itria sui 400 metri. Il sindaco di Candela: "In emergenza e senza soldi" "Siamo  in piena emergenza e non sappiamo ancora quali risorse sono state messe  a disposizione dalla prefettura attraverso la Protezione civile per  darci una mano e per aiutarci economicamente a fronteggiare una calamità  che non ha precedenti". Lo afferma in una nota il sindaco di Candela,  Nicola Gatta. "Stiamo fronteggiando non solo le emergenze legate al  centro urbano ma soprattutto quelle legate allo scalo autostradale -  continua - abbiamo distribuito bevande calde e prestato soccorso a chi è  bloccato nel gelo e nella neve. Come vogliono risolvere l'emergenza se  non ci danno la possibilità di pagare mezzi e uomini"?. Ritrovato vivo un uomo disperso nella Murgia Dopo  ore di ricerche è stato trovato vivo l'automobilista che risultava  disperso nel barese a causa del maltempo dalla mattina. I vigili del  fuoco lo hanno trovato in un'area impervia tra Gravina in Puglia e  Poggiorsini, sulla Murgia. La sua vettura era rimasta bloccata da mezzo  metro di neve. L'uomo è oco ora stanno cercando di liberare la macchina e  salvare l'uomo che, comunque, risulta essere in buone condizioni  fisiche. Chiuse tre strade provinciali Sono  tre le provinciali ancora chiuse al traffico in provincia di Bari: 230  Gravina in Puglia-Spinazzola; 238 Altamura-Corato; 151 Altamura-Ruvo. Si  segnalano anche situazioni di forte criticità sulla provinciale 236 (da  Santeramo in Colle, in direzione Matera). Traffico a rilento sulla  provinciale 235 (Altamura -Santeramo- Gioia del Colle). Tratti  ghiacciati sulla provinciale 127 (Santeramo in Colle - Acquaviva ) ed  anche sulla provinciale 236 tra Sannicandro di Bari e Cassano Murge. E'  consentito il transito sull'autostrada A/14 (nel tratto Bari-Taranto) ai  veicoli muniti di catene o pneumatici invernali. Nel pomeriggio erano otto le arterie interdette al traffico. Le autostrade Una slavina ha chiuso ieri mattina per alcune ore il tratto tra Candela e l’allacciamento tra A/14 e A/16. C’è stata neve sulla Bari-Mottola. Il transito è consentito ai veicoli muniti di catene o pneumatici invernali Allarme per le aziende agricole Gli  allevamenti avicoli della provincia di Foggia sono al collasso, a causa  delle di difficoltà nei collegamenti stradali e della neve,  che hanno  isolato le aziende, rendendo impossibile l'approvvigionamento di mangimi  e di carburante per il riscaldamento degli impianti. "La situazione è  drammatica - denuncia Pietro Salcuni, presidente della Coldiretti Puglia  - e per questo abbiamo informato tempestivamente il Prefetto di Foggia  chiedendo un intervento immediato. Gli allevamenti hanno una autonomia  tra le 12 e le 24 ore. I nostri imprenditori stanno facendo la loro  parte, mettendo a disposizione i trattori divenuti utili spalaneve e  gli  spandiconcime riadattati a spargi sale di fortuna, attivi sulle  strade rurali e interpoderali, ma anche sulle strade asfaltate dei  centri urbani e sulle statali". Intanto, risulta praticamente distrutto  il 50% degli ortaggi di stagione cavoli, verze, cicorie, carciofi,  radicchio e broccoli. Tutto ciò che poteva essere raccolto giace sui  campi, perché i collegamenti interrotti determinano l'impossibilità di  trasportare la merce. Schizzati i costi per il riscaldamento delle  serre, aumentati del 30% rispetto allo stesso periodo dell'anno scorso,  mentre in decine di stalle isolate mucche, pecore e maiali rischiano di  rimanere senza acqua e cibo per le difficoltà di garantire  l'approvvigionamento dei mangimi e per i danni provocati dal gelo alle  condutture che portano l'acqua agli abbeveratoi. I soccorsi in elicottero ed esercito per centinaia di persone bloccate sulla 655 E'  stata portata in salvo la donna di Potenza incinta, soccorsa insieme a  un uomo che aveva avuto un infarto all'altezza del casello di Candela  sulla ss 655. L'elicottero che non riusciva ad atterrare per il forte  vento ha poi raggiunto la zona per evacuare le persone bloccate dalla  neve. A Pietra Montecorvino, invece, una partoriente cui si erano rotte  le acque è stata raggiunta in casa da un assessore comunale e dal  comandante dei carabinieri che l'hanno accompagnata in ospedale a Lucera  su una camionetta dei militari. Lì la donna ha dato alla luce un  maschietto. I vigili del fuoco del comando  provinciale di Foggia hanno operato per ore sulla statale 655 per  assistere e trasferire camionisti, automobilisti ma anche alcuni  viaggiatori che  erano sui pullman di linea. Numerosi sono anche i disagi nelle campagne  e nelle  masserie alcune delle quali risultano del tutto isolate. A San Paolo di  Civitate un agricoltore ha chiesto l'intervento di uno spazzaneve perchè  impossibilitato a uscire dalla sua masseria. Stessa situazione in  diverse zone  dei Monti Dauni come Casalnuovo Monterotaro e Casalvecchio  di Puglia. Scuole chiuse anche domani Scuole chiuse anche  domani a Bari e a Foggia: il sindaco Gianni Mongelli, in accordo con la  Prefettura, ha  ordinato la chiusura delle scuole di ogni ordine e  grado, pubbliche e private, degli asili nido, pubblici e privati, e  delle università, pubbliche e private dalle 14 di oggi alle 24 di domani  per l'emergenze neve. La Prefettura ha disposto anche la chiusura di  tutti gli uffici pubblici di Foggia e provincia per lo stesso periodo,  ferme restando la necessità che siano assicurati tutti i servizi di  emergenza. Questi i  Comuni che hanno emesso ordinanza di chiusura delle scuole, secondo  quanto rende noto la Protezione civile. Provincia di Taranto: Laterza,  Crispiano, Mottola, Ginosa Castellaneta e Martina Franca; Provincia Bat:  Bisceglie, Barletta, Trani, Andria, Minervino Murge e Spinazzola;  Provincia di Foggia: il capoluogo e circa il 60% dei comuni. Nelle  prossime 12 ore sono previste precipitazioni nevose sotto i 200 metri.  Provincia di Bari: Valenzano, Bari, Turi, Santeramo, Poggiorsini,  Acquaviva, Altamura, Terlizzi, Adelfia, Sanmmichele, Alberobello,  Molfetta, Triggiano, Capurso, Casamassima e Noicattaro. Treni interrotti Alle 13.20 è stata riaperta la linea  ferroviaria Foggia-Benevento. Lo rende noto Ferrovie dello Stato,  spiegando che il primo treno è partito alle 13.51 da Benevento per Bari  ed effettuerà le stesse fermate dell'IC 703. Per l'inagibilità della  rete stradale non è stato possibile effettuare il servizio sostitutivo  con autobus sulla linea Foggia-Benevento. Restano ancora chiuse le linee  Foggia-Potenza e Barletta-Spinazzola per la presenza di neve. Sulle  principali linee regionali Bari-Foggia, Lecce-Bari, Bari-Taranto e  Brindisi-Taranto, la circolazione è garantita, seppur con qualche  rallentamento dovuto alla copiosa nevicata. Voli regolari Voli regolari all'aeroporto di Bari Palese, dopo i ritardi della mattina  dovuti alle operazioni per liberare le piste dal ghiaccio. L'assistenza ai senzatetto La tendopoli della Croce Rossa con i suoi cento posti, i dormitori del   Caps, della Caritas, i posti letto delle suore di Madre Teresa di   Calcutta, le sale d'attesa della stazione e , da ieri, anche le palestre   delle scuole San Francesco (al quartiere Japigia) e Mazzini, nel  centro  di Bari, attrezzate con altri cento letti. In caso di emergenza,  ha  ordinato il sindaco Michele Emiliano, pronti ad aprire anche il  teatro  Petruzzelli. È questo il piano per l'accoglienza del popolo dei  senzatetto scattato con l'arrivo del grande freddo. "Abbiamo già  distribuito 300 coperte - racconta il presidente dell'associazione  Incontra, Gianni Macina - provvederemo a dare ai  senzatetto bevande  calde e la cena (ogni sera circa 150 pasti), mentre  all'unità della  Croce rossa, vicino alle piscine comunali, c'è la  somministrazione di  latte e biscotti. La realizzazione di questo piano  ci sta mettendo in  affanno, anche perché le coperte si stanno esaurendo,  ma l'importante è  evitare che ci scappi il morto». 

Teatro DELLE PALME Dalle 21 al teatro Delle Palme, via Vetriera 12, lo spettacolo "Che ora è", con Pino Quartullo e Clementino, ispirato al film di Ettore Scola (con Marcello Mastroianni e Massimo Troisi), adattamento di Paola e Silvia Scola. Info 081 658 1925. MERCADANTE Dalle 21 al teatro Mercadante, piazza Municipio, Isa Danieli nel ruolo di Nunzia, protagonista dello spettacolo "L'Abissina. Paesaggio con figure", testo e regia di Ugo Chiti. Spaccato di vita contadina sospeso tra cupezza e comicità, un viaggio nei primi anni del Novecento, all'origine della nostra storia. Info 081 551 3396. BELLINI Alle 17.30 e alle 21 al teatro Bellini, via Conte di Ruvo 14, "Il fu Mattia Pascal" di Tato Russo, da Luigi Pirandello, regia di Tato Russo. Biglietti da 15 a 30 euro. Info 081 549 9688. Isa Danieli al Teatro Mercadante DIANA Dalle 21.30 al teatro Diana, via Luca Giordano 64, appuntamento dello Zelig Lab. Ospite della serata  Alessandro Di Carlo. Lo spettacolo è diviso in due parti: la prima prevede l'esibizione di un comico professionista, la seconda l' esibizione di 8 aspiranti comici sempre diversi. Info 081 556 7527. GALLERIA TOLEDO Dalle 21.30 alla Galleria Toledo, via Concezione a Montecalvario 34, "L'ingegner Gadda va alla guerra" o della tragica istoria di Amleto Pirobutirro, da Carlo Emilio Gadda/William Shakespeare, ideazione Fabrizio Gifuni, regia Giuseppe Bertolucci. Biglietti intero 20 euro, ridotto 15 euro. Info 081 425 037. AVERSA Dalle 21 al teatro Metropolitan di Aversa, "Questi fantasmi", una delle commedie di Eduardo De Filippo che più ha saputo raccogliere un successo di pubblico. Sul palco Carlo Giuffrè, con Piero Pepe, Maria Rosaria Carli, Claudio Veneziano, Antonella Lori e con Antonella Cioli. Regia Carlo Giuffrè. Info 081 890 1187. Musica FNAC Dalle 18 alla Fnac del Vomero, via Luca Giordano 59, gli 'A 67 presentano un nuovo progetto ispirato alla fine degli anni Sessanta, quando il Naples Power (ispirato al movimento del Black Power) si imponeva e rivoluzionava la scena musicale italiana, mescolando la tradizione napoletana con il sound angloamericano. Nel cd le cover di Edoardo Bennato, 99 Posse, Almamegretta, Teresa De Sio, Napoli Centrale, Enzo Gragnaniello. Inoltre un libro con testi di Roberto Saviano, Valeria Parrella, Pino Aprile e Carlo Lucarelli. Interviene Alfredo d'Agnese. Letture di Peppe Lanzetta. Info 081 220 1000. Cinema PAN Al museo Pan, via dei Mille 60, per la rassegna "Storia permanente del cinema": dalle 15 il film "Lettera da una sconosciuta", di Max Ophuls (1948). Dalle 17 "Session 9", di Brad Anderson (2001). Dalle 19 "Falso movimento", di Wim Wenders (1974). Info http://www. facebook. com/filmzone. al. pan. Agenda PAN Dalle 11 al museo Pan, via dei Mille 60, conferenza stampa a cura del Circuito Campano della Danza, per le rassegne che saranno ospitate al Teatro Delle Palme e al Teatro Nuovo. Interverranno, con il direttore artistico Mario Crasto De Stefano, i protagonisti del primo spettacolo, in programma domani, Antonio Tagliarini e Ambra Senatore. INTRA MOENIA Dalle 18.30 al Caffè letterario Intra Moenia, piazza Bellini 70, "Senzaposa", fotografie in bianco e nero tra romanzo e poesia: Rodolfo Canzano presenta il suo primo catalogo fotografico. Info 081 290 988. FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, "I presìdi di Slow Food", un percorso in cinque tappe, per gustare e scoprire Le stagioni dei Presìdi. Nel primo appuntamento, il conciato romano dell'azienda Le Campestre di Castel di Sasso. Non solo un formaggio, ma una vera esperienza antropologica. Intervengono Maria Ida Avallone, Giuseppe Guadagno, Manuel Lombardi e Nicola Sorbo. Introduce Vito Trotta. Info 081 240 5411. MONDADORI Dalle 17 alla libreria Mondadori di piazza Trieste e Trento 52 (angolo via Nardones), presentazione del libro "L'isola sequestrata. Pirati, marinai e non solo", di Domenico Ambrosino (Massa editore).  Un vero e proprio giornale di bordo delle vicende che hanno interessato i  sequestri delle navi napoletane Savina Caylyn e Rosalia D'Amato, per lunghi mesi nelle mani dei pirati somali.  Coordina i lavori, preceduti dalla proiezione di un video, il giornalista Ciro  Cenatiempo. Partecipano Vincenzo Capezzuto, sindaco di Procida, Marilicia  Salvia, Il Mattino. Info 081 404 503. PENGUIN CAFE' Dalle 19.30 al Penguin Café, via Santa Lucia 88, vernissage della mostra "Trasparenze", nell'ambito del ciclo di mostre dal titolo "Metamorfosi" organizzate dal Penguin Cafè in collaborazione con l'Accademia di Belle Arti. In mostra opere di Maria Raffaela Scalfati. Info 081 764 6815. mercoledì 8 febbraio 2012: Presentazione di "L'angelo che imparò a volare " di Anna Verlezza. Con l'autrice intervengono Pasquale Iorio, Luigi Martinisi e Katia Ruscio genitori di Francesco Vincenza Campanuolo editrice.  Dove: ore 17: 30, Libreria Feltrinelli, Corso Trieste 154, Caserta maggiori notizie FELTRINELLI CASERTA Dalle 17.30 alla Feltrinelli di Caserta, corso Trieste 154, presentazione di "L'angelo che imparò a volare", di Anna Verlezza. La favola nasce da una storia realmente accaduta. Francesco Pio Martinisi, morto in una camera iperbarica a Miami nel 2009 è l'angelo che dà lo spunto a questa favola. Intervengono Pasquale Iorio, Luigi Martinisi e Katia Ruscio genitori di Francesco. Info 0823 279 090. 
Il quinto omicidio nella Capitale dall'inizio dell'anno. Il 2012 si apre con un bagno di sangue che scatena le reazioni di tutti gli schieramenti politici. Secondo il consigliere capitolino del pd Dario Nann, l'assassinio di questa sera è "solo l'ultimo scorcentate episodio di guerra di criminalità che fotografa una situazione fuori controllo perchè i quartieri periferici sono sotto il controllo di bande ben organizzate per lo spaccio". Gli fa eco il segretario Miccoli aggiungendo che "siamo arrivati al sesto omicidio dall'inizio dell'anno, l'ennesimo regolamento di conti in una città in cui manca una reazione forte da parte delle istituzioni. Le promesse elettorali di Alemanno nel 2008 di una città più sicura siano evaporate nel nulla". Al coro si aggiunge il capogruppo del Pd alla Pisana Esterino Montino per il quale "l'escalation di violenza  certifica come la capitale sicura sia ancora una terra promessa, preda di individui senza scrupoli, di bande criminali che impongono la loro legge versando sangue e il sindaco Alemanno ha giocato con superficialità con il mostro della violenza, rimanendone vittima". Fabio Granata di Futuro e Libertà giudica "l'ennesimo omicidio nella capitale il simbolo evidente dell'altissima presenza dell'inquinamento mafioso sul territorio laziale e invita il Governo ad intervenire con misure straordinarie prima che "il controllo sulla economia laziale da parte delle mafie tocchi livelli irrecuperabili" Anche per il portavoce dell'Api, Alleanza per l'Italia, Luciano Nobili. "Il 2012 é cominciato peggio di come si é concluso l'anno precedente: di questo passo l'emergenza sicurezza che ormai si estende in ogni zona della città, rischia di battere ogni triste record. Resta da scoprire - conclude Nobili - con chi se la prenderà stavolta il sindaco Alemanno, nel tentativo di nascondere le sue responsabilità. Era compito della Protezione Civile garantire la sicurezza in città promessa in questi quattro anni? Per il senatore dell'Italia dei Valori Stefano Pedica a Roma "si continua a sparare", e lancia l'invito a "dimettersi ad Alemanno, sindaco inadeguato che così libererebbe la città dal sacco cui l'ha costretta'". 
BARI - Angelo Iacovelli parla e lancia accuse ad Andrea Masiello. Interrogato per oltre 3 ore dal gip di Cremona, Guido Salvini, l'assistente infermiere ha negato di aver fatto pressione sui giocatori del Bari per combinare alcuni incontri dello scorso campionato di serie A. Già sentito a Bari lo scorso 1° febbraio, Iacovelli ha ammesso di essere un tuttofare, un uomo di riferimento per i giocatori del Bari, sempre pronto a dar loro una mano, ma poi ha respinto di essere al centro del sistema scommesse, affermando di essere solo il tramite, ovvero colui che consegnava ai giocatori del Bari i soldi che riceveva dal gruppo degli zingari. IN BALLO PURE GARE CON BOLOGNA E CHIEVO - Alle combine tentate per Milan-Bari, Sampdoria-Bari, Bari-Roma e Palermo-Bari, Iacovelli ha aggiunto anche altre due partite: Bologna-Bari e Bari-Chievo. E solo in occasione di Palermo-Bari, Iacovelli ha specificato che gli era stato promesso un piccolo regalo in caso la combine fosse andata a segno. Ogni operazione, comunque, sarebbe stata sempre orchestrata da Andrea Masiello. MASIELLO, RUOLO PIU' MARCATO PURE PER IL GIP - Lo stesso gip Guido Salvini era convinto che, stando a quanto scritto nell'ordinanza cautelare, Masiello avesse un ruolo e una responsabilità molto più marcati di quanto non avesse affermato lo stesso giocatore. Convinzione che Iacovelli avrebbe confermato. Se la procura di Bari ritiene per la propria inchiesta Iacovelli un uomo-chiave, altrettanto oggi lo è per la procura di Cremona. UN RACCONTO INVEROSIMILE - Le circostanze raccontate da Iacovelli, se pronunciate qualche tempo fa, avrebbero potuto cambiare le carte in tavola anche per Masiello e di conseguenza avrebbero potuto influire sulle strategie degli inquirenti. Lo stesso avvocato difensore di Iacovelli, Andrea Melpignano, prima che cominciasse  l'interrogatorio, aveva definito "per certi aspetti inverosimile" il racconto del giocatore dell'Atalanta. DISPOSTA LA SCARCERAZIONE PER JACOVELLI - Nella giornata di mercoledì il gip di Cremona Guido Salvini ha disposto la scarcerazione, con l'obbligo di firma, per Angelo Iacovelli. Nel provvedimento si spiega come Andrea Masiello abbia fornito una versione dal carattere "reticente e giustificatorio" del suo coinvolgimento nella vicenda Calcioscommesse. Leggi i commenti I commenti dei lettori 
ROMA - Alla vigilia del viaggio negli Stati Uniti, per incontrare giovedì il presidente Obama, Mario Monti si "presenta" alla stampa americana. E lo fa per dare rassicurazioni sulla solidità dell'economia italiana. "Il nostro Paese sarebbe molto meno esposto al rischio di un default della Grecia rispetto a pochi mesi fa", dice alla tv pubblica Pbs riferendosi alle notizie preoccupanti che arrivano da Atene . "Se il default fosse avvenuto pochi mesi fa le conseguenze per l'Italia sarebbero state estremamente serie". Il premier parla poi dei sacrifici affrontati dagli italiani aggiungendo che non sono un'imposizione di Bruxelles o della Germania o della Bce, ma un passo necessario nell'interesse dell'Italia, degli italiani stessi e delle future generazioni". Ma il premier torna anche a esprimere critiche nei confronti del ruolo svolto attualmente dalle banche: "Quelle italiane dovrebbero acquistare più btp", ha detto nell'intervista rilasciata al Wall street journal . Monti ha aggiunto di aver approvato la decisione della Banca centrale europea di offrire rifinanziamenti triennali a tassi molto bassi per sostenere la liquidità delle banche dell'eurozona. Pieno il sostengo alla Bce guidata da Mario Draghi. "L'Italia rispetta l'indipendenza della banca centrale e le sue decisioni", ha detto il premier. Monti si è poi mostrato fiducioso nei confronti della moneta unica: "L'euro ha dimostrato di essere solido malgrado la crisi del debito", ha detto, aggiungendo che altri paesi la adotteranno nei prossimi cinque anni. 

