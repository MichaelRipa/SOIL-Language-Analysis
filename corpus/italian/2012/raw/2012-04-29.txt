Cosa fare lunedì 30 Musica & notte Negramaro in concerto Al 105 Stadium (ex Vaillant), zona Fiumara, in lungomare Canepa, alle 21, info 010 6422264 . Fotografare la scena Mostra di Giulia Spinelli, a cura di Alberto Terrile. Alla Sala Sivori, salita Santa Caterina, info 010 5532054 , fino al 12 maggio. L'esposizione è visitabile negli orari di apertura del cinema. Antonio Marangolo in concerto Organizzato da Genovainedita alle 18, a Palazzo Ducale,  nella stanza della Poesia. Blues & Soul festival 2012 Bobby Soul & Los Bonobos Boracheros + Sierha Bonnette + Big Fat Mama + Larry Ray + Luca Bertone Band in concerto a Sestri Levante, Teatro Ariston, via Eraldo Virgola Fico 12, alle 21 Alexander Melnikov e Andreas Staier in concerto La Gog al Teatro Carlo Felice, alle 21, info 010 589329. U-tree, tributo agli U2 Utri Beach, piazza Giovanni Lerda, alle 22.30 The pink party Ben dj + after party di chiusura delle Regate Pirelli, a Santa Margherita Ligure, Covo di Nord Est, info e prenotazioni: 348 9822880. TEATRO Nemico di Classe Regia di Massimo Chiesa, con Luca Avagliano, Gabriele Bajo, Nicola Nicchi, Daniele Parisi, Giovanni Prosperi, Carlo Zanotti e Marco Zanutto, al Teatro della Gioventù, in via Cesarea, info 010 8981177 BAMBINI Com'è profondo il mare Mostra al Museo Civico di Storia Naturale G. Doria, in via Brigata Liguria 9, info 010 564567 BERE & MANGIARE Cibio Fiera dei prodotti biologici + degustazioni al Porto Antico, Magazzini del cotone. Ingresso gratuito. 
Lo Spezia è ad un passo dalla serie B. Alla squadra del presidente Volpi basterà battere in casa il Latina nell'ultima giornata per vincere il campionato di Lega Pro Uno e ritrovare dopo quattro anni la cadetteria. Questo perché ha vinto con un palpitante finale due a uno a Trieste e ha raggiunto in vetta alla classifica il Trapani che a sua volta ha pareggiato uno a uno in casa del Sud Tirol. Il primo posto in coabitazione avvantaggia i liguri che negli scontri diretti si fanno preferire al Trapani, avendo vinto in casa per due a zero e avendo perso in Sicilia solo per uno a zero. La squadra di mister Serena sapeva di questo vantaggio ed è per tale motivo che a fine gara, saputo del pareggio dei diretti concorrenti, è subito scoppiata la festa, un'esplosione di gioia proseguita in serata, al rientro della squadra in città. Ora davvero basterà un piccolo sforzo, anche se il Latina non va sottovalutato, perché ancora in lotta per evitare i play out che sanciscono la retrocessione in Lega Pro Due. Ma pure il Trapani, nonostante l'impegno sia davanti al proprio pubblico, ha un avversario da non sottovalutare come il Bassano, ultimo in classifica, ma smanioso di evitare la retrocessione. La vera occasione però i siciliani l'hanno persa con il Sud Tirol. In vantaggio con un gol di Sabatino al 27' del primo tempo, sono stati raggiunti a tre minuti dalla fine da un rigore di Albanese. Il tutto mentre lo Spezia, in svantaggio al 6' del primo tempo per una rete di Mattielig, ribaltava al "Nereo Rocco" con Madonna al 31' del primo tempo e con Lucioni al 39' della ripresa. Due reti benedette che potrebbero valere il paradiso della promozione diretta, senza la lotteria dei play off. Basterà non sbagliare il 6 maggio al "Picco" in casa con il Latina. 
Sul 73-66 a tre minuti dalla fine il pubblico stava credendo nell'impresa di una squadra che aveva messo all'angolo la ben più quotata Cantù, frutto di un gioco a tutto campo e di un intensità agonistica notevole. Tutto ciò era il risultato perfetto di quella grinta che aveva portato in campo la "bandiera" Nicola Minessi, per lui una standing ovation dopo il canestro su azione nel terzo quarto. Cantù, molto più fredda nei momenti decisivi, ha portato a casa i due punti per colpa degli ultimi possessi di Biella non gestiti al meglio e, se vogliamo, di qualche libero non concretizzato da Coleman e Pullen (canestri che poi alla fine pesano maledettamente), ma va bene così: il pubblico presente al Forum ha potuto gustare una vera e propria festa di pallacanestro e Biella ha onorato un campionato con una prova superlativa di squadra in cui i giovani lanciati in partita da coach Cancellieri hanno dato prova di essere pronti, soprattutto Laganà, in campo per oltre dieci minuti, esperienza che farà comodo in futuro per il giovane biellese d'adozione. In sala stampa Andrea Trinchieri, coach di Cantù, è soddisfatto del risultato ma non del rendimento dei suoi uomini, soprattutto Basile e Markoishvili, che devono dare di  più a maggior ragione quando mancano altri elementi fondamentali per il gioco della Bennet. Cancellieri invece è orgoglioso della prova della squadra e ha apprezzato tantissimo il grande sforzo prodotto dal suo team durante il terzo quarto. Ma veniamo alla partita. Biella parte con la novità Laganà in campo per quasi tutto il primo quarto a cui si aggiungono Miralles, Coleman, Pullen e Dragicevic; Trinchieri risponde con Brunner, Mazzarino, Perkins, Leunen e Markoishvili. Pronti e via e Miralles è devastante (4-0), anche Dragicevic e Pullen sono in partita e Biella scappa sul +9 (13-4). Trinchieri chiama time out e poi inserisce i suoi tiratori Leunen e Perkins, i brianzoli riducono lo scarto con un parziale di 8-0. Il primo periodo va via sostanzialmente liscio e Biella lo conduce in porto. Nel secondo si alzano le difese, il gioco di Cantù diventa più fisico e Biella ne risente. I lombardi vanno avanti ma l'Angelico ha il merito di non spegnersi e di rimanere in partita. Alla sirena lunga lo svantaggio dei lanieri è di soli quattro punti, l'Angelico dei giovani in cui debutta anche Niccolò De Vico è riuscita a tenere il campo. Il terzo quarto si apre con Cantù che tenta di chiudere la partita portandosi avanti di undici punti. Biella sembra smarrita, ma una tripla mancata del  Drago sul filo dei 24 secondi apre all'ingresso di Nicola Minessi. Il palazzetto si scalda e trascina la squadra in un impresa impossibile: parziale di 15-2 e partita riaperta anche se Cantù mette il naso avanti di un solo punto sull'ultima sirena. Ma il Palazzo è tutto per Minessi: ovazione per il suo canestro su azione. Negli ultimi minuti Biella è concentrata mentre Cantù non riesce a incidere, Coleman si scatena, subisce persino un fallo antisportivo da Leunen, Markoishvili subisce Pullen e termina anzitempo la partita per cinque falli. Biella arriva sul più sette, 73-66, quando mancano tre minuti, ma la palla scotta tremendamente. Perkins e Leunen castigano da tre e quando mancano 19 secondi alla fine la tripla canturina segna il definitivo sorpasso. Ci sarebbe tempo per la palla della vittoria, ma sia Pullen che Coleman sbagliano il possesso decisivo. Partita persa ma per questa sera va bene così. Angelico Biella-Bennet Cantù 76-77 (22-16; 39-43; 60-61) Angelico Biella: G. Jurak 6, Minessi 2,  A. Coleman 15, J. Pullen 19, M. Laganà 0, A. Miralles  13, E. Lombardi 0, F. Rossi n. e. , W. Magarity n. e., M. Chessa 14,  T. Dragicevic 7, De Vico Niccolò 0 Bennet Cantù: Markoishvili 4, M. Leunen 11, D. Marconato 10, N. Mazzarino 14  D. Perkins 20, A. Abass n. e. , M. Diviach n. e., A. Cinciarini 7, F. Bolzonella n. e., G. Brunner 11, G. Basile 0 
Più tosta la Virtus, che piega la Scavolini e si porta al quarto posto in classifica con Pesaro e Sassari. La legge della Unipol Arena non fa eccezioni, la tredicesima vittoria su quattordici a Casalecchio è arrivata con un menù noto. La Canadian davanti a 7.520 persone s'è mostrata più lucida nel finale, sprintando con forza e ordine nell'ultimo quarto (22-14) e mostrando di avere qualcosa in più quando la situazione sembrava comunque equilibrata. Sugli scudi Poeta, 5/12 ma sempre trascinatore, Koponen, solito stoccatore (7/11), Sanikidze, dominante sul temuto Jumaine Jones e Gigli, sempre regolare. Con questo poker di sostanza la Virtus nel finale non ha avuto bisogno di effetti speciali per prevalere, prendendo il vantaggio definitivo con una tripla di Petteri (56-54 a 6'38") poi dilatato fino al +9 finale. Che pareggia la differenza canestri (mentre con Sassari c'è un abisso a sfavore) e lascia un pizzico di amaro in bocca per i due tiri del potenziale +11 mancati da mezzo metro da Sanikidze all'ultimo secondo. Sabatini, per il quarto posto non si fa illusioni. "Bella vittoria, sono contento. Ma non ci cambia la vita. Penso che arriveremo quinti, sesti o settimi (eccesso di pessimismo, ndr) e comunque saranno play-off in trasferta". Vero è che la Canadian ha il peggior calendario nelle ultime due gare di stagione regolare, mercoledì a Siena, domenica con Cantù, ma la squadra è apparsa decisamente in ripresa rispetto a qualche settimana fa. CANADIAN-SCAVOLINI 73-64 Canadian: Poeta 13, Koponen 16, Douglas-Roberts 9, Sanikidze 9, Gigli 10, Vitali L. 7, Paunic 4, Lang 5, Gailius. Ne Werner , Vitali M., Quaglia , Scavolini: Hackett 15, Hickman 14, White 22, Jones 5, Urbutis, Cavaliero, Flamini, Lydeka 8. Ne Alibegovic Tortù. Arbitri: Cicoria, Duranti, Provini. Note: tiri liberi: Bo 9/13, Ps 11/14. Da due: Bo 26/46, Ps 22/38. Da tre: Bo 4/19, Ps 3/15. Rimbalzi: Bo 40, Ps 25. Parziali: 5' 7-10, 10' 18-20, 15' 29-26, 20' 36-32, 25' 49-39, 30' 51-50, 35' 58-55, 40' 73-64. Massimo vantaggio Virtus: +11 (47-36) al 22'. Massimo svantaggio: -7 (9-16) al 7'. 
BOLOGNA  - La Virtus resta insuperabile in casa, prendendosi la vittoria numero 14 su 15 gare giocate sul suo campo. Batte Pesaro 73-64, la raggiunge sul quarto gradino a quota 36 (dove c'è anche Sassari), impatta il margine dell'andata (-9, +9), ma resta quella col calendario peggiore, con in vista Siena e Cantù in cinque giorni. Ed allora, l'obiettivo ragionevole resta il sesto posto, cercando di tener dietro Venezia; mentre Pesaro può ancora puntare al bottino pieno, ospitando Roma e poi chiudendo a Casale. PRIMO QUARTO - Parte meglio Bologna (7-2), ma è Pesaro che presto va davanti (7-12) perché apre spazi che sa attaccare con White. Così è la Virtus la prima a doversi ritrovare attorno a Finelli, incassato lo 0-10. Entra Lang dando sostanza, ma il volo di Pesaro prosegue (12-18). C'è ora Vitali che si prende cura di Hackett (8) che Koponen non tiene. Per essere però, a sua volta, il miglior realizzatore di Bologna (6). Sirena, 20-18 Pesaro. SECONDO QUARTO  - Pesaro gioca meglio anche coi lunghi, come con Lydeka sul pick and roll (18-22). Poco dopo il lituano si fa male e corre diretto in spogliatoio (Pesaro ha già fuori Cusin). Subisce un colpo anche White (spalla sinistra, ma rientra) sul 24-24, quando Vitali mette la tripla del sorpasso di Bologna, che Poeta consolida con la prima scorribanda (29-24). Hackett è di nuovo da mal di testa per Koponen, segnandogli in tutti i modi. Come White, che sale già a 12 quando riporta Pesaro a condurre (30-29). Ed è lui che costringe a due falli precoci Paunic, la novità che la Virtus schiera per dare più profondità alle sue rotazioni di esterni. Tra sorpassi e controsorpassi, a 7" dalla sirena fallo antisportivo ad Hickman che abbraccia Koponen da dietro, il finlandese mette un solo libero ma sulla rimessa Vitali strappa un offensivo che manda Bologna alla pausa sul +4 (36-32), facendo bottino di 12 punti tra Vitali e Lang: ed è un'anomalìa che la panchina di casa produca qualcosa. TERZO QUARTO  - Meno di due minuti giocati, segnano Koponen, Douglas Roberts, Gigli e Poeta: 8-0 Virtus, sembra il copione del primo quarto ma adesso la forbice s'allarga a 10 punti ed è Dalmonte a dover fermare subito l'emorragìa per la mollezza con la quale i suoi sono riapparsi sul campo. Virtus a +11 (47-36), con Pesaro in confusione, prova Jones con una tripla a scuoterla. E la zona. Bologna concede a White le piste adatte ai suoi decolli, Pesaro risale fino al -4 (49-45), prima di una lunga serie di errori e che arrivi finalmente una cosa buona: la tripla di Hickman, che sigilla la quasi parità alla penultima sirena (51-50). Nello stesso quarto nel quale Pesaro era scivolata al massimo passivo. ULTIMO QUARTO  - Pesaro la inizia come l'aveva finito, cioè con una zona che aveva già fatto faticare Siena ed ha meccanismi oliati. Contro i quali Bologna, che non ha grandi tiratori, s'impantana complice il fatto che Pesaro ha l'abilità aggiuntiva di mostrare la difesa schierata prima che Bologna possa correre e questo ne dimezza il potenziale d'attacco. Anche Finelli opta per la zona, che Hackett fora di tecnica pura, per il nuovo vantaggio di Pesaro (53-54), subito azzerato dalla tripla di Koponen (56-54). A 6' dalla fine, Bologna soffre per i quattro falli di Douglas-Roberts (peraltro abulico) e Koponen. Ma è lì che la Virtus va a prendersi la partita: segna Gigli, poco dopo strappa un offensivo, Pesaro dimentica l'arte dal taglia fuori (limite della zona, 40-25 il dato finale, nulla da spiegare) e Koponen ci mette del suo (64-57 al 37'). Prova a riaprirla Hickman con la tripla dall'angolo, ma Douglas-Roberts pareggia il colpo (67-60) assieme ad un volo di Sanikidze all'ennesimo offensivo strappato (12 contro appena 2). Sulla sirena dei 24" Poeta segna pure da dietro il tabellone, ora si gioca per la differenza canestri (+9 Pesaro all'andata). La tripla del +12 di Koponen entra ed esce, White schiaccia il -7 (71-64). Ultimo possesso di Bologna, che cerca la tripla del +10 ma trova "solo" i liberi del +9. Timeout Pesaro, persa di Hickman. Timeout Bologna, ancora 4" da giocare: Sanikidze sbaglia prima l'alley-oop ben congegnato, e pure il tiro successivo che Pesaro di nuovo concede. Ma non paga. FINELLI: "GRAN BELLA VITTORIA" - "Bella vittoria, di squadra, col bell'impatto dalla panchina di Vitali e Lang" l'analisi di Finelli. "Dal mercato non arriva nulla, siamo questi e va benissimo così" dice Dalmonte, dopo aver riconosciuto la debolezza di aver lasciato a Bologna, sotto il proprio tabellone, i palloni che hanno fatto la differenza. CANADIAN SOLAR BOLOGNA-SCAVOLINI PESARO 73-64 (18-20; 36-32; 51-50) Canadian Solar Bologna: Koponen 16, Vitali 7, Poeta 13, Gigli 10, Sanikidze 9, Gailius, Lang 5, Paunic 4, Douglas-Roberts 9. N. e. Werner, Vitali M. All: Finelli Scavolini Siviglia Pesaro: White 22, Cavaliero, Hickman 14, Flamini, Hackett 15, Lydeka 8, Urbutis, Jones 5. N. e. Alibegovic, Tortù. All, Dalmonte Arbitri: Cicoria, Duranti, Provini. Note: Tiri da 2: Bo 26/46, Ps 22/38. Tiri da 3: Bo 4/19, Ps 3/15. Tiri liberi: Bo 9/13, Ps 11/14. Rimbalzi: Bo 40, Ps 25. Spettatori 7520. Leggi i commenti I commenti dei lettori 
Vittoria all'ultimo respiro per la Novipiù Casale che supera l'Acea Roma con il risultato di 76-70. Una vittoria che quantomeno serve a smuovere la classifica e ridare quel pizzico di entusiasmo ad una squadra che per le prestazioni sfoderate in questa stagione, sicuramente non meritava l'ultima posizione in graduatoria generale. Un successo di cuore, strappato con i denti. Questa volta i secondi finali non sono fatali per Malaventura e compagni, anche se l'ultimo minuto di gara è da crepacuore con un vantaggio di sette punti dissipato in due possessi, che poteva costare caro, molto caro. E' Roma a partire meglio nel primo quarto con la coppia Slokar e Varnado che confezionano subito un parzialone di 7-2 che sembra spianare la strada a Gordic e soci. Casale però, ancora scottata dalla sconfitta all'overtime con Bologna, risale velocemente la china riuscendo a chiudere il primo quarto in vantaggio grazie alle due bombe consecutive di Temple e Gentile che archiviano la prima frazione sul 20-23. E' proprio Temple il giocatore in più per Casale. Con Shakur ancora ai box per i soliti fastidi al piede, è la guardia di Baton Rouge a dettare i tempi di una Novipiù sicuramente affamata. Malaventura e Chiotti portano la Junior sul +7, vantaggio che in sostanza rimane in piedi per quasi tutta la prima parte di secondo quarto. Poi la tripla di Tucker (un po' come all'andata) regala ossigeno ad un'Acea che a fare la figura della vittima sacrificale proprio non ci sta. Ancora Varnado, ma soprattutto Luigi Datome (20 punti finali) accorciano sensibilmente il divario andando negli spogliatoi sul 37-39 per Casale. Nel terzo quarto Casale sembra spegnere di colpo la luce. Datome e un'altra tripla di Tucker riportano in vantaggio Roma che comincia a macinare buona pallacanestro nonostante un avvio non proprio eccezionale. Stevic fa il solito lavoro sporco, ma questa volta non basta. La schiacciata di Datome porta sul +5 la compagine di casa che ad un certo punto sembra quasi dilagare quando con  Tucker va sul +9. Una tripla di Malaventura e una zingarata sotto canestro di Stevic sistemano la delicata situazione, permettendo a Casale di andare all'ultima pausa sotto solamente di 2. 57-55. Casale paga l'astinenza al canestro di Minard (solo 3 punti a referto) ma è la vecchia guardia a tenere alta la concentrazione con Pierich, ma soprattutto Malaventura, a fare il buono ed il cattivo gioco dalla distanza. Al 35' Casale è sotto di 4, ma la grinta di "professor Mala" spiana la strada alla storica vittoria. Datome da solo non basta a placare la voglia di Casale che si porta agevolmente sul +7 quando manca poco più di un minuto alla sirena. Un fallo antisportivo permette a Roma di riportarsi a sole due lunghezze dalla Junior, ma questa volta Janning palla in mano è di una freddezza esemplare trovando la schiacciata che vale sostanzialmente la vittoria. Finisce 76-70 per la Novipiù che espugna un campo sicuramente non facile da affrontare per qualunque compagine. Mercoledì si scenderà di nuovo in campo per la sfida, sempre in trasferta, con Teramo. Vincere per rendere meno amaro questo tristissimo finale di stagione. Si può fare, e questa piazza, se lo merita. ACEA ROMA-NOVIPIU' CASALE 70-76 (20-23, 37-39, 57-55) ACEA ROMA: Tucker 11, Godric 13, Mordente 4, Slokar 10, Maestranzi,  Marchetti ne, Kakiuzis 1, Varnado 11, Crosariol ne, Tonolli ne, Datome  20, Gorrieri ne. All: Calvani. NOVIPIU' CASALE: Temple 15, Stevic 8, Pierich 3, Janning 11, Malaventura  14, Gentile 9, Martinoni 5, Chiotti 8, Hukic, Minard 3. All: Valentini. 
FERMIGNANO (Pesaro Urbino) - Se non è un "raus!" poco ci manca, ma l'invito rivolto da un ristorante marchigiano ai politici, a stare alla larga dai suoi tavoli perché non sono graditi, offre una nuova prospettiva da cui osservare quel sentimento ormai battezzato come "antipolitica". Accade a Fermignano, in provincia di Pesaro Urbino, dove la Locanda La Brace ha esposto un cartello in cui non si vieta ma si "consiglia" a "tutti i rappresentanti di partiti politici, a ogni livello, di qualsiasi incarico" di non entrare e di "evitare la frequentazione" della country house , come riporta il Corriere Adriatico . La ragione? "Le problematiche esasperanti che si stanno vivendo in questo nostro splendido Paese, causate dalla vostra categoria". Il titolare del ristorante, Lorenzo Vedovi, respinge l'accusa di demagogia e ribatte: "Non tutti sono corrotti e responsabili dei problemi che il nostro Paese sta attraversando, ma fino a quando non vi sarà alcuno che denuncerà i propri colleghi rei di illeciti, i politici sono pregati di non varcare la soglia di questo posto incontaminato". "Una provocazione" dice francamente lo stesso Vedovi all'Ansa, un modo per attirare l'attenzione sul fatto che oggi "gli imprenditori sono costretti a fare gli equilibristi". Facile immaginare che, in un momento in cui i politici in generale e i partiti in particolare sono al gradini più basso del gradimento popolare, l'iniziativa abbia suscitato consensi e divertimento tra la clientela della Locanda La Brace. Chi non l'ha presa bene è il coordinatore regionale della Lega Nord, Luca Rodolfo Paolini, che denuncia: "Politici equiparati a cani. A quando l'obbligo per chi fa politica di girare con una stella gialla sulla giacca, come gli ebrei sotto Hitler?". Atteggiamento strano, da parte di chi non si scandalizzava quando proprio il suo leader, Umberto Bossi, gridava di gusto "raus!" quando a restare "fuori" dovevano essere gli immigrati, facendosi beffe della legge come di ogni umana solidarietà. Ma se il vento, anche dalle parti della Lega, è cambiato, Paolini non vuole saperne, si dice pronto a forzare il blocco e ad andare nel locale "sfidando il proprietario ad impedirmi di entrare. Ma - rimarca - la cosa che dovrebbe preoccupare tutte le istituzioni, e il Presidente della Repubblica per primo, è il preoccupante livello di aggressività, bassezza e qualunquismo cui si è arrivati in Italia, grazie a una pluriennale campagna di denigrazione sistematica del Parlamento e della politica in generale, che sta creando un clima molto pericoloso per le persone e per le istituzioni democratiche". Leggi i commenti I commenti dei lettori 
NEW YORK - E' di sette morti, di cui tre ragazzine, il bilancio di un tragico incidente a New York. Un pulmino è uscito di strada dalla Bronx River Parkway ed è precipitato sulla via sottostante, proprio davanti al famoso zoo del Bronx. Il bilancio delle vittime, che erano tutte all'interno dell'automezzo, è stato ufficializzato da un portavoce dei vigili del fuoco, Jim Long. Si tratta di un uomo di 84 anni, tre donne dell'età di 80, 45 e 30 anni, e tre ragazzine di 12, 10 e 7 anni. Secondo una ricostruzione della polizia, nel pomeriggio il pulmino procedeva in direzione sud sulla Bronx River Parkway, quando ha tagliato trasversalmente le corsie, ha scavalcato il guard-rail ed è precipitato da un'altezza di circa 15 metri. Non sono ancora state accertate le ragioni che hanno portato alla perdita di controllo del veicolo. La Bronx River Parkway è stata chiusa in direzione sud per gli accertamenti della polizia. 
