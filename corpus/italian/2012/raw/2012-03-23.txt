MODENA  - Nella serata dei festeggiamenti per il patron Squinzi, fresco di nomina alla successione di Emma Marcegaglia in testa alla Confindustria, il Sassuolo ritrova la vittoria davanti al pubblico amico punendo un Empoli troppo rinunciatario, soprattutto nella seconda metà di gara, e agganciando momentaneamente il Pescara al secondo posto in classifica. Per gli uomini di Aglietti, reduci da due vittorie consecutive, il ko in questo anticipo di campionato non potrà che fungere da lezione: i toscani, giocando con maggiore coraggio, avrebbero potuto raccogliere molto di più al Braglia. PRIMA META' EQUILIBRATA - Il rammarico dell'Empoli sarà sicuramente, grande, soprattutto alla luce di un primo tempo giocato alla pari con i padroni di casa, nonostante le differenze in classifica. Le prime occasioni sono di marca neroverde: in avvio ci prova Missiroli in rovesciata, al 18' Gazzola con un gran destro dalla distanza, ma nessuno dei due trova la porta. L'Empoli si fa vedere intorno alla mezz'ora, prima con un gran tiro in corsa di Coppola poi con un cross dell'ex genoano sul quale Zé Eduardo è in colpevole ritardo per la zuccata vincente. Dossena si fa notare su un colpo di testa di Missiroli, mentre Pomini si fa provare pronto sul tiro di Moro deviato da Maccarone. PEA PESCA IL JOLLY TROIANIELLO - Il secondo tempo non regala grandi emozioni, perché l'Empoli arretra il proprio raggio d'azione lasciando il pallino del gioco in mano agli emiliani. Questo controllo della partita non si traduce in un gran numero di palle-gol (se ne conteranno tre in tutta la ripresa) ma i neroverdi mostrano il giusto cinismo. Se la girata di Sasà Bruno al 47' non trova la porta, al 71' gli uomini di Pea non perdonano: il subentrato Troianiello si fa trovare al posto giusto sul cross di Gazzola e schiaccia di testa battendo l'incolpevole Dossena. Aglietti prova a scuotere i suoi inserendo Mchedlidze ma sarà il Sassuolo ad andare più vicino al gol nel finale di gara, quando Marchi manca di un niente l'appuntamento col raddoppio sulla ripartenza rifinita da Troianiello. L'1-0 non cambierà più, aggiungendo nuovo pepe alla lotta per la promozione diretta. SASSUOLO-EMPOLI 1-0 (0-0) Sassuolo (3-4-1-2): Pomini, Marzorati, Terranova, Consolini; Gazzola, Magnanelli, Valeri (17* st Bianchi), Longhi; Missiroli; Bruno (17' st Troianiello), Boakye (22' st Marchi). In panchina: Bassi, Donazzan, Cofie, Bianco. Allenatore: Pea 6 Empoli (4-3-1-2): Dossena, Buscè, Ficagna, Stovini, Regini; Moro, Ze Eduardo (31' st Michelidze), Coppola; Brugman (18' st Saponara) Maccarone, Tavano (1' st Dumitru). In panchina: Pelagotti, Gorzegno, Chara, Guitto. Allenatore: Aglietti 6 ARBITRO: Merchiori di Ferrara 6 Reti: 27' st Troianiello Note: serata umida, terreno in discrete condizioni, spettatori circa 3.000, angoli 7-2 per il Sassuolo, ammoniti: Ze Eduardo, Regini, Buscè. Recupero: 1', 3' Leggi i commenti I commenti dei lettori 


SIENA - Col cuore in gola: la Montepaschi Siena sconfigge l'Olympiacos Pireo 81-80 nella seconda partita dei quarti di finale di Eurolega. La serie fra le due squadre è così sull'1-1, adesso si vola in Grecia per giocare gara 3 e gara 4 in programma al Pireo mercoledì e venerdì della prossima settimana. Miglior marcatore della serata McCalebb, autore di 21 punti, buona anche la prova di Lavrinovic, 18. Per l'Olympiacos 15 di Printezis.  Dopo un avvio titubante di Siena e una partenza sprint dei greci (6-11 al 6'), il quintetto di coach Pianigiani colma subito il divario chiudendo il primo periodo in vantaggio di 4 lunghezze (22-18). La Montepaschi prende il largo nella seconda frazione portandosi fino al +16 al 19' (48-32). Dopo l'intervallo l'Olympiacos prova a ricucire lo strappo riportandosi a -7 (52-45), ma Siena allunga di nuovo fino a raggiungere ancora 15 punti di vantaggio al 29' (67-52). Nel quarto periodo i greci riaprono completamente la partita arrivando fino al -1 (77-76) a 25 secondi dal termine. Finale emozionante: Siena sul punteggio di 81-80 fallisce due liberi con Rakocevic, Printezis ha la palla del sorpasso ma McCalebb gliela strappa di mano per l'esplosione di gioia del palazzo. MONTEPASCHI SIENA-OLYMPIACOS PIREO 81-80 (22-18, 48-35, 67-53) Siena: McCalebb 21, Zisis 4, Andersen 12, Rakocevic 13, Carraretto, Thornton 2, Lavrinovic 18, Ress 2, Lechthaler ne, Stonerook 2, Aradori ne, Moss 7. All.: Pianigiani. Olympiacos: Hines 9, Antic 11, Spanoulis 7, Dorsey 7, Keselj 9, Papadopoulos 4, Gecevicius, Printezis 15, Papanikolaou 7, Mantzaris, Sloukas, Law 11. All.: Ivkovic. Arbitri: Arteaga, Radovic, Boltauzer. Note - Tiri liberi: Siena 20/27, Olympiacos 24/33. Tiri da tre: Siena 5/13, Olympiacos 6/22. Usciti per falli: Hines al 39'35" (77-76), Dorsey al 39'51" (80-78). Rimbalzi: Siena 24, Olympiacos 38. Spettatori: 5.000. Leggi i commenti I commenti dei lettori 
Torna nella Capitale il movimento metropolista in una mostra allestita a palazzo Ruspoli. Saranno esposte circa 50 opere realizzate dagli artisti che, nel 1987, firmarono il 'Manifesto del metropolismò e da tutti gli artisti che hanno contribuito a sviluppare questa corrente artistica. Da Nico Paladino a Carlos Grippo, da Timur Incedayi fino ad Antonio Sciacca. La mostra, 'Metropolismo, l'altra storia', è curata da Achille Bonito Oliva, il teorico del movimento. Il critico ha identificato la corrente come transavanguardista. Tutto l'allestimento della rassegna romana tende infatti a rappresentare questo legame tra l'ambiente della transavanguardia e la pop art statunitense. Ma se in Andy Warhol era presente un atteggiamento 'volutamente acriticò nei confronti dei mezzi di produzione americani, il metropolismo rivendica la sua radice prettamente europea, contrapponendosi, così, al pragmatismo informativo dell'arte anglosassone. Il percorso espositivo di palazzo Ruspoli è articolato in tre sezioni: gli anni '80, l'epopea della griffe; gli anni '90, le vie infinite della comunicazione; gli anni 2000, il difficile transito dall'euforia alle preoccupazioni. La mostra, dal 24 marzo al 2 aprile, è aperta dal lunedì al sabato, dalle 10,30 alle 20, e la domenica dalle 10 alle 20. L'accesso all'esposizione è gratuita. 
Lunedì 26 e venerdi 30 marzo la cooperativa sociale Eidè organizza un doppio appuntamento per festeggiare i quindici anni di attività. Lunedì 26 marzo alle 20,30 al cinema D'Azeglio proiezione in prima visione del film "Io sono con te" alla presenza del regista Guido Chiesa. L'ingresso è gratuito. Venerdì 30 alla comunità di Betania di Marore una serata di riflessione e dibattito sui temi dell'educazione e della cooperazione alla presenza del vescovo monsignor Enrico Solmi e del vicepresidente di Cariparma-Credit Agricole professor Fabrizio Pezzani. IL PROGRAMMA COMPLETO DELLE INIZIATIVE 
Musica ARENILE RELOAD Dalle 22.30 all'Arenile Reload, via Coroglio 14/b, Gazebo Live & Dj Cerchietto. Gazebo pubblicò nel 1983 "I Like Chopin", in testa alle classifiche europee per settimane e brano di maggior successo della sua carriera. Ingresso libero fino a mezzanotte. Info 081 019 9156. TRIANON Dalle 21 al Trianon, piazza Vincenzo Calenda 9, protagonista Peppe Barra che racconta in uno spettacolo in due atti, un viaggio attraverso il suo mondo fiabesco, tra la Napoli barocca e la scena contemporanea. In scena anche Salvatore Esposito, il chitarrista Paolo Del Vecchio e il pianista Luca Urciuolo. Info 081 225 8285. ICHOS Dalle 21 nella sala teatro Ichos di San Giovanni a Teduccio, via Principe di Sannicandro 32/a, il Quartetto Papanimico in concerto, con Peppe Papa, voce, Alberto Falco, chitarra e basso, Raffaele Natale, basso e chitarra, Dario Guidobaldi, percussioni e rumori. Info 081 275 945. PORTICI Dalle 20.30 al teatro De Filippo, Villa Comunale di Portici, concerto del pianista Dino Massa Trio. Ospite John Abercrombie. Ingresso 10 euro. Il chitarrista americano terrà un seminario domani. Info 081 776 5404. MAV Al Mav, Museo Archeologico Virtuale di Ercolano, via IV Novembre 44, al via "Incroci Sonori": dalle 21 concerto di Eva Cortés in Quartet, ospite il virtuoso cubano del pianoforte Pepe Rivero. Apre la serata il chitarrista Max Puglia con il suo flamenco jazz. Ingresso 15 euro. Info 081 198 065 11. BACOLI Dalle 21.30 al Cycas Caffè di Bacoli, via Miliscola 13, live di Simona De Rosa che proporrà un repertorio di standard jazz. Info 081 523 1660. AVERSA Dalle 21, all'auditorium Bianca d'Aponte, via Nobel, Aversa, live music con Claudia Angelucci, Rebi Rivale e Chiara Vidonis, le tre vincitrici della settima edizione del Premio Bianca d'Aponte. Info 336 694 666. SALERNO Dalle 21 al teatro Delle Arti di Salerno, Sal Da Vinci nello spettacolo musicale "Io + voi = noi". Coreografie e regia Gino Landi. Info 089 221 807. CASERTA Omaggio a Stevie Wonder con la cantante Julce Rescigno dalle 23 al Diesis, via Sardegna 28, Caserta. Classica SAN CARLO Dalle 18 al teatro San Carlo, via San Carlo 98/f, per la stagione sinfonica della primavera, musiche di Puccini (Messa di Gloria per soli, coro e orchestra) e Beethoven (Sinfonia n. 7 in la maggiore op. 92). Sul podio Nicola Luisotti. Con l'Orchestra e il Coro, i solisti Stefano Secco (tenore), Artur Rucinski (baritono), Giacomo Prestia (basso). Info  081 797 2331. MEDITERRANEO Dalle 21 al teatro Mediterraneo, Mostra d'Oltremare, valzer, brindisi, cavatine, romanze, fox-trot e tre voci per il concerto inaugurale della "Primavera musicale" della Nuova Orchestra Scarlatti. Violino Raffaele Pagano, viola Gianfranco Borrelli, soprano Elisabetta Russo, tenore Francesco Malapena, baritono Juan Possidente. Direttore Aldo Sisillo. Biglietti 20 euro, ridotti 12 per i giovani under 25. Info 081 410 175. ORAZIO Dalle 21 al teatro Orazio, via Orazio 139/a, "Cavalleria rusticana", melodramma in atto unico di Pietro Mascagni, regia Margherita Veneruso. La celebre opera lirica rivive con l'orchestra e il coro polifonico dell'Accademia musicale Enrico Caruso, diretti da Giuseppe Schirone. Ingresso 25 euro, ridotto 18. Info 081 049 4260. Teatro TIN Dalle 21.30 al Tin, Teatro Instabile Napoli, vico Fico Purgatorio ad Arco 38, "Oro pro Vobbìs", escursioni e incursioni visionarie da Annibale Ruccello a Samuel Beckett, di Assia Favillo e Iolanda Salvato. Info 338 473 1271. AREA NORD Dalle 20.30 al teatro Area Nord di Piscinola, via Nuova Dietro la Vigna lotto 14/b, concerto-spettacolo di Umberto Bellissimo, un vero e proprio "dialogo" tra la canzone classica e moderna napoletana e quella contemporanea. Info 081 195 713 31. IL POZZO E IL PENDOLO Dalle 21 a Il Pozzo e "l Pendolo, piazza San Domenico Maggiore 3, "La camera azzurra", da un romanzo di Georges Simenon del 1963. Con Antonello Cossia, Paolo Cresta, Rosalba Di Girolamo. Info 081 542 2088. MERCADANTE Dalle 21 al teatro Mercadante, piazza Municipio, Mascia Musy in "Trovarsi", un testo pirandelliano poco rappresentato, che parla del tema dell'identità in relazione all'essere e all'apparire. Il personaggio centrale è un'attrice, Donata Gensi. Adattamento e regia Enzo Vetrano e Stefano Randisi. Info 081 551 3396. TOTO' Alle 17.30 e alle 21 al teatro Totò, via Frediano Cavara 12/e, Lino Barbieri in "Lino tutto incluso", show comico musicale scritto da Lello Marangio, regia Gaetano Liguori. Info 081 564 7525. SANCARLUCCIO Dalle 21.15 al teatro Sancarluccio, via San Pasquale a Chiaia 49, "La insolita lezione del professore O. T.", di Massimo Maraviglia. Con Bruno Tramice. Un professore che, almeno una volta nella vita, si vorrebbe incontrare. Info 081 405 000. BELLINI Dalle 21 al teatro Bellini, via Conte di Ruvo 14, "Piccoli crimini coniugali" con Elena Giusti  e Paolo Valerio, per la regia di Alessandro Maggi. Info 081 549 9688. NUOVO Dalle 20.30 nella sala Assoli del teatro Nuovo, via Montecalvario 16, "Il caso Braibanti", di Massimiliano Palmese, in scena la storia drammatizzata del processo allo scrittore, sceneggiatore e drammaturgo italiano Aldo Braibanti, condannato nel 1968 per plagio. Info 081 406 062. AVELLINO GESUALDO Alle 16.30 e alle 21 al teatro Carlo Gesualdo di Avellino, piazza Castello, "Slava's Snowshow", spettacolo con Slava, artista che nasce in una piccola città russa e scopre negli anni l'arte del clown, ispirandosi a Chaplin, Marcel Marceau, Engibarov, fino a raccogliere le gag e gli sketch più famosi del suo repertorio in un unico spettacolo. Info 0825 771 620. SALERNO VERDI Dalle 21 al teatro Verdi di Salerno, Largo Luciani, Sergio Rubini "A cuore aperto", una sorta di reading con le voci del Novecento, da Neruda a Sanguinetti, e le musiche dal vivo eseguite da Michele Fazio, Emanuele Smammo, Marco Loddo. Info 089 662 141. SALERNO GIULLARE Dalle 21 al teatro del Giullare di Salerno, via Vernieri traversa Incagliati 2, "Indirizzo sconosciuto", dramma tratto da un racconto di Kathrine Kressmann Taylor per la regia di Andrea Carraro. Info 089 220 261. PAGANI Dalle 21 al teatro del Centro sociale di Pagani, di scena la compagnia Fibre Parallele in "Mangiami l'anima... e poi sputala". EBOLI Dalle 21 al Palasele di Eboli la "Ienà più ridens" della tv italiana: Enrico Brignano nel suo nuovo show teatrale "Tutto suo padre". Biglietti da 63 euro a 34.50 (comprensivi di prevendita). Info 089 468 8156. Cinema INSTITUT FRANCAIS Dalle 11.30 all'Institut Français Napoli, via Francesco Crispi 86, per "L'Arte della Felicità", si inaugura la mostra "Visioni de la Verità". Interviene Daniela Piscitelli. Ingresso libero. Info 081 669 665. Dalle 18 all'Accademia delle Belle Arti (via Bellini 36) il film "I colori della passione  -  The mill and the cross", di Lech Majewski. SORRENTO Dalle 19 a Sorrento, nella sala consiliare del Comune, per il "Festival di Cultura Giapponese", i film "Un'estate con Coo", del 2007, di Hara Keiichi, e dalle 21 "13 assassini", del 2010, di Takashi Miike. Libri BLU DI PRUSSIA Dalle 11 nella galleria "Al Blu di Prussia" in via Filangieri 42, Francesco D'’ Episcopo, Gioconda Marinelli e Piero Antonio Toma parleranno con Gabriella Marotta del suo libro di poesie "“ Diario di un distacco"” (Compagnia dei Trovatori Edizioni). L’ attrice Annie Pempinello leggerà alcune liriche. Info 081 409 446. SALERNO GUIDA Dalle 17 nella libreria Guida di Salerno, corso Garibaldi, il libro di Antonio Menna "Se Steve Jobs fosse nato a Napoli" (Sperling e Kupfer). Intervengono Antonio D'Alessio, Valentina Senese, i deputati Tino Iannuzzi e Mara Carfagna. Modera il giornalista Rai Antonio Bottiglieri. Agenda CAPODIMONTE Domani l'associazione "Gabbiano Jonathan" propone una visita guidata al Parco di Capodimonte: appuntamento alle 9.45 all'ingresso di Porta Grande (lato Ponti Rossi). Info 081 579 7036. FELTRINELLI LIBRERIE Dalle 11 alla Feltrinelli librerie, via San Tommaso D'Aquino 70, "Storytelling in inglese": lettura di famose fiabe tradizionali inglesi. A cura di British Council. Dai 4 anni. Info 081 240 5411. FELTRINELLI EXPRESS Dalle 17 nella Feltrinelli Express, Stazione Centrale, piazza Garibaldi, un divertente laboratorio di scrittura creativa per bambini ispirato alla frutta e verdura. La protagonista del libro di Chiara Patarino, "Fortunata Arancia Profumata" (Carthusia edizioni), guiderà i piccoli in un simpatico viaggio nel Paese di Macedonia. Dai 6 anni. Info 081 225 2801. FABBRICA DELLE ARTI Dalle 12.30 alle 15.30 si conclude il ciclo di appuntamenti proposti dalla Fabbrica delle Arti all'hotel Palazzo Caracciolo (via Carbonara 112) nell'ambito de "'O Brunch", incontro a tavola con la cucina dello chef Aldo Lanotte. Prevista esposizione accompagnata da racconti fotografici di Angela Grimaldi e Mario Laporta. Info 081 012 2327. CAPPELLA SANSEVERO Torna "Il Testamento di Pietra", visita guidata teatralizzata alla Cappella Sansevero. Previste due visite: alle 18.30 e alle 19.30. Info 334 622 7785. ISI ARTI ASSOCIATE Dalle 20.30, a Isi Arti Associate, vico del Vasto a Chiaia 47, "I colori dei pensieri", evento di presentazione con installazione di VeronesiHöpflinger, in esposizione fino al 29 marzo. Info 081 658 6381. HOLIDAY INN NAPLES Dalle 18.30 all'Holiday Inn Naples, via Aulisio, Centro Direzionale is. E6, sarà inaugurata la mostra curata da Maurizio Vitiello, "Ombre e Fuochi", con opere dell'artista Angelo Baccanico. Interventi di Pino Cotarelli, Nando Romeo, Antonino Scialdone e Carlo Spina. MASCHIO ANGIOINO Dalle 11 al Maschio Angioino imprenditori e manager a confronto sui nuovi temi della gestione d'impresa e del business coaching. CAMPI FLEGREI Per la "Primavera nei Campi Flegrei": dalle 10.30 il Circolo Legambiente Pozzuoli Campi Flegrei organizza: "Viaggio nel tempo nella foresta incantata" a Cuma. Costo 5 euro. Info 349 818 4313. Dalle 18 "Di-Segno In-Segno", incontro con l'Africa e l'impegno in via Rampe Cappuccini 5, Pozzuoli. Info 081 020 3336. Dalle 21.30 "Clara Gaudino quartet" alla caffetteria "Al Blamangieri". Info 081 300 0024. Dalle 22.30 a Villa di Livia, "Milonga", musicalizador Leo&Paola. Info 349 635 2376. TORRE ANNUNZIATA Dalle 18.30 in piazza Ernesto Cesaro, Torre Annunziata, per "Ricicl'Arte", i due giocolieri partenopei "Nulleamai & ContacAle". Dalle 21.30 la band "Riciclato Circo Musicale". SALERNO Dalle 19 nella galleria "Il Catalogo" di Salerno, "Sergio Vecchio e l'enigma di Argo", 14 olii dell'artista cimentano. Info 089 232 666. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
