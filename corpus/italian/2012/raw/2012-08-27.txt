REGGIO EMILIA - "Bersani devi reagire. Batti un colpo, alzati e cammina!". Così Roberto Benigni ha iniziato il suo spettacolo alla festa democratica di Reggio Emilia, invitando il segretario a non demordere difronte alle parole di Beppe Grillo. "Non si dice morto, al limite diversamente vivo..." aggiunge Benigni, riferendosi alla polemica sugli "zombie" e sui fascisti del web. Ma l'attore, ispiratissimo ne ha avute per tutti, dal leader dei 5 Stelle a Casini, da Berlusconi a Giovanardi. VIDEO "Vi porto i saluti di Grillo..." FOTO Sul palco del Campovolo Beppe Grillo. Entrando in scena Benigni ha annunciato di avere ricevuto un fax di saluti dallo stesso Grillo: "Saluto il popolo del Pd, maledetti piduisti...". "Piduista a Bersani? - scherza l'attore - Ne parleremo domani qui alla festa con Licio Gelli ospite d'onore". VIDEO Dedica all'Emilia terremotata Casini e Giovanardi. E ancora, continua il comico toscano rivolgendosi a Bersani, "noi vi votiamo, potete allearvi con chi volete, con Casini o, addirittura, con Renzi. Casini ha paura che se fanno la legge sui matrimoni gay deve sposarsi per forza con Giovanardi! A Bersani farei una statua: ci deve fare vincere. Non ci può fermare nessuno, siete costretti a vincere. Anche se ce la mettete tutta per non farvi votare". VIDEO Lo stesso palco dove prese in braccio Berlinguer FOTO Una mostra per l'ex segretario del Pci Il Cavaliere. E non poteva mancare una battuta per l'ex premier Silvio Berlusconi: "Dopo tutto quello che ha fatto, vuole fare il presidente della Repubblica. Ci crede davvero! Ci sarebbero tutte le sue foto in tutti i locali pubblici. Ma sarebbe l'unico modo per vederlo in una caserma dei Carabinieri...". "Dante e Berlusconi un po' si somigliano - nota il comico - tutti e due ci hanno fatto vedere l'inferno". Complice l'imminente ritorno in campo dell'ex presidente del Consiglio, il comico toscano dedica un lungo intermezzo del suo spettacolo alle somiglianze sui due: "Berlusconi ancora no, Berlusconi no, pietà", dice Benigni: "Si è ripresentato, sembra uno di quei film horror, tipo lo Squalo 6. Quando si è ripresentato, Alfano si è messo a piangere...Alfano, figurati noi. Dante, per sfuggire ai processi è stato vent'anni in esilio. Berlusconi è stato vent'anni a Palazzo Chigi. Dante ha avuto fede e anche Berlusconi ha avuto...Fede. A Dante il fatto di avere fede lo ha portato vicino alla Madonna. A Berlusconi il fatto di avere Fede lo ha portato vicino a Regina Coeli. Dante per un poema su una donna l'ha pagata cara. Anche Berlusconi le donne le paga care" 

La Roma a stelle e strisce cambia presidente. Thomas DiBenedetto ha infatti rassegnato le dimissioni da numero uno della società, lasciando il suo posto a James Pallotta. Ad ufficializzare il passaggio di consegne è stato il consiglio d'amministrazione riunitosi a Trigoria. "E' un grandissimo onore per me assumere questa carica - ha dichiarato il nuovo presidente - non esiste club più speciale al mondo e io accetto la responsabilità di esserne custode e guidarlo con grande senso di umiltà e determinazione per costruire un'organizzazione di livello vincente sotto tutti gli aspetti" . "Il mio compito, in questa prima fase di gestione, mi sembra esaurito", ha invece affermato l'ormai ex numero uno giallorosso, che era stato eletto presidente il 27 settembre scorso. In mezzo, la sfortunata stagione targata Luis Enrique, le dimissioni dello spagnolo e il ritorno di "Zemanlandia" all'ombra del Colosseo. 
CITTA' DEL VATICANO  - Quanti corvi hanno volato sul Vaticano? Il maggiordomo del Papa non era il solo. Lo si è capito dopo il secondo arresto, pur marginale, quello di un informatico della Segreteria di Stato. Adesso è scattata la caccia a una terza persona, un laico considerato un uomo chiave nella vicenda dei Vatileaks, il caso delle carte trafugate dalla scrivania del Papa. E non è finita qui. Perché, a quanto emerge dall'inchiesta della Santa Sede, sebbene non si possa ancora parlare di nuovi indagati, risultano addirittura non meno di venti i soggetti indiziati nell'aver avuto parte, con ruoli diversi, alla diffusione dei documenti riservati. Venti persone coinvolte nella fuoriuscita delle carte segrete di Benedetto XVI non sono uno scherzo. Una notizia che, oggi, collima con due fatti precedenti. E cioè con l'affermazione fatta dal maggiordomo del Papa, Paolo Gabriele, lo scorso inverno in una trasmissione de La7, opportunamente oscurato prima di essere di recente smascherato, che i corvi del Vaticano fossero circa una ventina. E con la presenza di non meno di venti persone nella requisitoria presentata il 13 agosto scorso dai pm vaticani, con i nomi però omessi e indicati solo per lettera. Non è detto che tutte le persone ascoltate siano direttamente coinvolte in qualità di indagati. Fra loro c'erano anche dei testi, come ad esempio il segretario personale di Joseph Ratzinger, monsignor Georg Gaenswein, il quale aveva acconsentito a comparire come tale, con il proprio nome e cognome. Ma è possibile che presto qualche corvo possa saltar fuori con le sue vere generalità. L'affare Vatileaks così è tutt'altro che chiuso. Nelle scorse settimane gli organi investigativi della Santa Sede avevano concluso un primo filone - quello relativo all'appropriazione delle carte private del Papa. Un'indagine che ha portato al rinvio a giudizio dell'addetto di camera Paolo Gabriele con l'accusa di furto aggravato, e del tecnico Claudio Sciarpelletti per favoreggiamento. Ora i rilevamenti della Gendarmeria e la prosecuzione dell'inchiesta si stanno concentrando alla ricerca delle prove. Il maggiordomo e l'informatico saranno processati dopo il 20 settembre. Fonti vicine al Vaticano sostengono che nel corso del dibattimento gli omissis finiranno per cadere e i nomi saranno svelati. Ma non pochi osservatori dubitano in un processo a porte aperte, e che la Santa Sede possa anzi restare imbarazzata a livello di immagine per un evento che inevitabilmente richiamerebbe giornalisti da tutto il mondo. E ora l'indagine legata alla fuga di carte dal tavolo del Pontefice, con documenti riguardanti denunce di corruzione e lotte intestine, continua ad arricchirsi di particolari, facendosi sempre più articolata. Ad agosto il maggiordomo aveva confessato di avere contattato il giornalista Gianluigi Nuzzi per consegnargli i documenti sottratti dall'appartamento papale. Ma il vero uomo chiave del caso resta ancora avvolto dal mistero. Si tratterebbe di un laico di cui al momento si conosce solo l'iniziale: S. Una situazione che addolora il Papa, il quale domenica, forse non a caso, ha ricordato la figura di Giuda: la cui "colpa più grave  -  ha detto - fu la falsità, che è il marchio del diavolo". Argomenti scandalovaticano 
Continua il botta e risposta tra il segretario del Pd Pierluigi Bersani e Beppe Grillo. "Se vuoi seppellirmi vivo, vienimelo a dire. Vediamo se me lo dice..." chiarisce Bersani dalla Festa democratica di Reggio Emilia, in attesa di Roberto Benigni, riferendosi alle affermazioni del blogger. E continua: "Attenzione a far circolare, anche attraverso la rete, linguaggi che non vanno bene in una democrazia". Nessuna paura di Beppe Grillo, l'avversario alle prossime elezioni del Pd sarà "la destra" aggiunge Bersani. "So quale è il mio avversario e dovrò confrontarmi con la destra. Lo faremo con grande energia, ma con linguaggio civile". E sul Pd: "Siamo fiduciosi in noi stessi. Siamo più forti di quel che si pensa, non ci impressioniamo". 
In primo piano MUSICA NUDA A volte il caso riesce a combinare bene le cose. È questa la storia di Musica Nuda, l'atipico duo "voice'n'bass" nato dall'incontro inaspettato tra Petra Magoni e Ferruccio Spinetti che, dopo importanti date italiane e internazionali, fa tappa a Lecce con un suggestivo live nell'Anfiteatro Romano (ore 21,30). Musica Nuda è un progetto coraggioso e indipendente, in eclettico equilibrio tra colto e popolare, quasi una moderna versione del canto con accompagnamento di basso continuo in uso nel Rinascimento, che oggi glissa, senza confini, su jazz, canzone d'autore, rock, punk e musica classica. Info 328.834.79.24. CASTEL DEI MONDI Il Festival Castel dei mondi prosegue con il suo cartellone ricco di appuntamenti: alle 19 nella biblioteca Sant'Agostino ad Andria è in programma " Il piccolo principe secondo Homer", con Tonino Accolla. Allo stesso orario, nel seminario vescovile spazio a L'origine del mondo. Ritratto di un interno. Alle 19 a Mater Gratiae, Antonio Panzuto presenta "Il frigorifero lirico", opera lirica in un frigorifero ispirata al "Vascello Fantasma" di Wagner.  Alle 21 nell'audiorium Chicco Chicco, il Crest porta in scena "L'agnello", con testo di Francesco Ghiaccio e regia di Gaetano Colella. Infine alle 23 nella Biblioteca Sant'Agostino si esibisce la Dauniaorchestra, Info casteldeimondi. it DEL RE & ABBRACCIANTE I "different moods" suonano alla Porta piccola di Cisternino: alle 21,30 Giuseppe Delre e il Vince Abbracciante quartet sono i protagonisti del nuovo appuntamento di Itria jazz. Delre, voce tra le più interessanti del panorama jazz italiano, in Different Moods si presenta in una veste diversa, meno legata ai canoni jazz di cui è un eccellente interprete, ma aperta agli spunti e alle preziosità che offre la canzone italiana. Ingresso libero. EMMA MARRONE Emma Marrone torna a casa. La vincitrice dell'ultimo Festival di Sanremo si esibisce alle 21 nell'Arena green village di Alezio (strada provinciale Alezio  -  Tuglie), per presentare il suo "Sarò libera". Info 339.535.56.00. PASSAMARE La storia di un Passerotto che decide di partire per mare per inseguire il sogno di una nuova terra. "Passamare" (Emme edizioni) è il protagonista del nuovo appuntamento di LibriaMola. E con lui, alle 19 nel Castello Angioino, c'è l'autore Paolo Comentale già animatore della Casa di Pulcinella e profondo conoscitore della letteratura e del teatro per ragazzi. Ingresso libero. SORELLE MARINETTI Un tuffo nel mondo musicale degli anni Trenta, nelle atmosfere dell'Italia della Eiar e nell'ironia e farsa di un simpaticissimo trio en travesti. Sono le Sorelle Marinetti, che alle 21 si esibiscono in piazza San Benedetto a Polignano a Mare. Ingresso libero. Musica HARMONIE A Mola di Bari, in Palazzo Roberti, alle 21 per  il ciclo "Concerti al chiaro di luna" l'orchestra Harmonie, diretta da Nilla Pappadopili, esegue musiche di Mozart. Violino solista: Alessandro Cazzato. Ingresso libero. STANLEY JORDAN A  Galatina, per i Concerti del chiostro è in programma l'esibizione di Stanley Jordan, alle 20,45 a Palazzo della cultura. Info 329.219.88.52. MONTECARLO LIVE Alle 22 AL Giugrà di Ostuni, Montecarlo live band in concerto. Ingresso libero. PAIPERS Al Victorian di Monopoli, alle 21,30  I Paipers beat Anni 60 live. Ingresso libero. HELLDORADO Alle 22 a Monteiasi  allo Shangri-Là Cafè si esibiscono gli  Helldorado - Negrita tribute band. Ingresso libero. DANIELE SEPE Alle 21 a  Gravina in Puglia Piazza Benedetto XIII, si esibisce Daniele Sepe con La Brigada internazionale  Ingresso libero. GIORGIA & BARONI Alle 21,30 ad Azotea, via Eugenio Santacesarea, a Mesagne si esibisce la GiorgiaBaroni, che ripercorre tutti i più grandi successi di due icone della musica italiana, Giorgia e Alex Baroni. Ingresso libero. JAMALABAND Al Karibù di Ruvo di Puglia alle 22 si esibisce la Jamalaband. Ingresso libero. TIRINCANTI E BOSSO Alla Cantina Sociale del Locorotondo si esibisce il Murjazz, alle 22 con Filippo Tirincanti quartet e special guest Fabrizio Bosso. Info 392.872.81.64. Teatro FEDRA Nell'area archeologica di Vaste, alle 21,30 il Balletto del sud di Fredy Franzutti porta in scena lo spettacolo Fedra. Info 0836.90.98.12. THALASSIA Nel chiostro del Carmine di Martina Franca, alle 21 la compagnia Thalassia porta in scena Storia d'amore e alberi con Luigi D'Elia. Info 080.480.57.02. BIAGIO IZZO Alle 21 Biagio Izzo porta in scena il suo show "Tutto con me" nella villa comunale di Foggia. Info biagioizzo. com Cinema LA STRADA Ad Altamura per il Cinema nei Plaustri, nel Claustro Massimo Santoro Tubito  alle 21 si proietta 'La stradà di Federico Fellini . Ingresso libero. THE ARTIST in piazza XX Settembre, a Pezze di Greco, alle 21 per Cinema all'aperto si proietta The artist, per la regia di Michel Hazanavicius. Ingresso libero. GLI SPOSTATI A  Massafra in Piazza d'Armi al castello, alle 21 è in programma l'ultimo film della rassegna "A qualcuno piace Marilyn", con "Gli spostati" di John Huston. Info 338.252.86.01. UNA SEPARAZIONE Alle 20,30 a Vico dei Moneo, nel centro storico di Mesagne, è in programma la proiezione di "Una separazione" di Asghar Farhadi. Info 349.196.77.82. BIANCANEVE All'Arena Ressa di Statte, alle 21,30 è in programma la proiezione del film "Biancaneve". Info 338.404.93.91. Agenda CLAUDIO VOLPE A Marina di Patù, in piazzetta San Gregorio alle 20,30 per Spiagge d'autore conversazione con Claudio Volpe, che presenta "Il vuoto intorno". Ingresso libero. TANGO Alle 21 a Locorotondo è in programma Tango in Piazza  con i ballerini argentini Pamela Damia e Pablo Valentin Mojano 348 3579617 TERRACOTTA A Rutigliano, dalle 17 a Palazzo San Domenico, via Tarantini 28, è in programma la rassegna  I Segreti della Terracotta. Info  340.250.70.26. GROTTE CASTELLANA Alle Grotte di Castellana, alle 21,30 proseguono gli appuntamenti con le Speleonight, visite notturne guidate (per info www. grottedicastellana. it). IL PONTE DELL'AMORE Alle 21,30 a Palazzo Palmieri, in piazza Trieste a Trani, prende il via la manifestazione artistica "Il ponte dell'amore" con la presentazione ufficiale con l'animazione di Pietro Romano Matarrese e la performance dio Pina Leone e Beatrice Giuliana. Ingresso libero. PELLEGRINAGGIO La parrocchia dell'Immacolata di Bari organizza un pellegrinaggio francescano ad Assisi e La Verna dal 2 al 6 settembre. Info 368.752.14..54. 
