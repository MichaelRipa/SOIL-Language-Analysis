Sassuolo è già un ricordo. O meglio, «un brutto ricordo». Il gol-beffa di  Berardi al 91’, le polemiche, le due espulsioni «esagerate». Braglia si è  gettato tutto alle spalle, anche l’idea di costruire il dossier dei torti  arbitrali subiti a Modena, contro la capolista. «Non c’è tempo per fermarsi a  riflettere, figuriamoci se ne perdiamo altro per fare polemiche». Chiuso, tutto  passato, anche perché allo stadio «Menti» di Castellammare arriva già la Reggina  (si gioca domani sera alle 20.45). Mister Braglia vuole il riscatto della  Juve Stabia, «senza se e senza ma», e non vuole alibi, nemmeno quello  dell’emergenza in attacco. Bruno resterà fuori per alcune settimane,  Danilevicius ha ripreso ad allenarsi solo da un giorno, Mbakogu fa i conti con  un dolore al ginocchio che potrebbe anche costringerlo ad un turno di stop.  Resta solo Marco Cellini, a caccia del gol numero 100, che per ora si è  accontentato di due sprazzi di gara. Al centro del tridente offensivo ci  sarà lui, al suo fianco Braglia potrebbe puntare sulle «ali» più giovani della  serie B. Acosty e Improta. Giovani sì, ma già con carattere da vendere. Basta  ascoltare l’esterno ghanese per capirlo. «Contro il Sassuolo meritavamo un  punto, però abbiamo dimostrato di non temere nessuno e di poter confrontarci con  chiunque. Ora c’è la Reggina e in casa comandiamo noi». Sono le parole di  Acosty, che a momenti diventerà papà. Sua moglie è a Firenze, suo figlio nascerà  nelle prossime ore. «Magari mi riesce un gol storico da dedicare alla mia  famiglia». Ci spera anche Braglia. 
ROMA - "Ora in Libia c'é più spazio per le donne. Prima, durante il regime di Gheddafi, non c'era posto per noi. Siamo agli inizi, c'é ancora molto da migliorare, ma noi donne siamo il potere". Sette imprenditrici libiche in visita a Roma per un corso di formazione raccontano così il loro paese: un paese vicino, eppure difficile da capire. Passata la fase delle breaking news , sulla Libia si sono spenti i riflettori: tornano ad accendersi con regolarità solo quando accade qualcosa di negativo, una fiammata di violenza, come l'assassinio dell'ambasciatore americano Christopher Stevens nelle settimane scorse. Ma è una luce troppo accecante, che nasconde le vite della gente normali. Così la visita della delegazione di sette imprenditrici è servita a dipingere un quadro di "speranza" sulla Libia del post-Gheddafi. Una Libia, secondo le sue cittadine, "più sicura" di quanto appaia all'estero, con una dirigenza politica che "cerca di fare del proprio meglio" e, soprattutto, libera dal controllo del regime. Per tutti i libici, un unico obiettivo. "Noi donne libiche vogliamo arrivare dove sono arrivate le donne italiane e fare altrettanto", ha sottolineato Raja Nagiat Rayes, stilista che ha da poco aperto un'accademia di moda italo-libica a Tripoli. "Ma la nostra vita quotidiana ora è normale. C'é una percezione sbagliata nei media esteri di ciò che accade nel Paese", ha spiegato Maram Elgeblawi, giovane presidente di una compagnia di tecnologia informatica. Anche perché, le ha fatto eco Alaa Murabit, presidente dell'Ong The Voice of the Libyan Women , "l'obiettivo del popolo libico è unico: in qualunque città vai, tutti vogliono una grande economia, un sistema democratico trasparente e la possibilità di dare una prospettiva alla propria vita" "E' stata una settimana fondamentale". La delegazione, il cui viaggio in Italia è stato organizzato dall' associazione Pari o Dispare con il supporto del ministero degli Esteri e di Eni, ha incontrato al Senato esponenti della politica, dei media e della società civile italiane. "La settimana che si è appena conclusa è stata per noi una tappa fondamentale per accrescere e approfondire questo lavoro. I diritti delle donne sono universali e la condivisione delle buone e cattive esperienze è fondamentale per migliorare la loro condizione ovunque", dicono le rappresentanti di Pari o Dispare. 
Musica TRIANON Dalle 20.30 al Trianon, piazza Vincenzo Calenda 9, serata a favore  dell'apertura del museo dedicato Totò nel rione Sanità. In programma il  "Concerto per un Principe chiamato Totò", uno spettacolo musicale di  Gianni Lamagna con Liliana de Curtis, figlia del grande attore. Ingresso  libero fino a esaurimento dei posti. Info 081 225 8285. SANNAZARO Dalle 21 al teatro Sannazaro, via Chiaia 157, "Notte lenta", il nuovo progetto musicale di Monica Sarnelli che accompagna l'uscita dell'omonimo album prodotto da Bop and Pop. In scena, con la cantante napoletana, numerosi ospiti e la band composta dai musicisti Carlo Fimiani (chitarre), Alfredo Di Martino (piano, tastiere), Pasquale De Angelis (basso elettrico), Vittorio Riva (batteria), per la regia di Dario Andreano. Info 081 411 723. POLITEAMA Dalle 21 al teatro Politeama, via Monte di Dio 80, Pietro De Luca Bossa presenta "Ti Sedano", irriverente recital musicale con Eugenio Bennato, Adriano Pantaleo, Francesco di Leva, Aldolàchivalà. Artisti e band che portano in scena un'ironica performance tra musica e teatro. Ingresso 5 euro platea. Info 392 835 2306. Teatro NUOVO Dalle 21 al teatro Nuovo, via Montecalvario 16, lo spettacolo "Tà-Kài-Tà", di Enzo Moscato. Il drammaturgo partenopeo porta in scena un'originale scrittura immaginaria e fantastica, che punta a ricostruire l'anima e la personalità del grande Eduardo. In scena Isa Danieli e lo stesso Moscato. Info 081 406 062. Cinema RAI Dalle 11 nel foyer dell'auditorium della Rai, viale Guglielmo Marconi 7, presentazione del Festival del cinema dei diritti umani, in programma dal 5 al 17 novembre a Napoli e in provincia. Interverranno Francesco Pinto, Direttore del centro produzione televisivo, Maurizio Del Bufalo, coordinatore del Festival. Coordina Antonio Puzzi. EX ASILO FILANGIERI Dalle 21 all'ex Asilo Filangieri, vico Maffei 4, per la rassegna "A Good Film is a Free Film", dedicata al regista statunitense John Cassavetes, "Faces" (Volti), con Gena Rowlands, John Marley, Seymour Cassel. Ingresso libero, sottoscrizione gradita. Info 081 617 4239. PLAZA Alle ore 17, 20 e 22.10 al cinema Plaza, via Kerbaker 85, ritorna il cineforum d'essai con il film italiano di Woody Allen, "To Rome with Love". L'abbonamento alla rassegna, a cura di Pasquale Barba e Guglielmo Mirra, costa 45 euro per 22 film, 35 per gli abbonati dei teatri Diana e Delle Palme, 25 per 10 film. Sonti per i lettori di "Repubblica" e per i soci Fnac. Biglietto singolo 4 euro. Info plaza1234@virgilio. it. CASERTA Dalle 11.30 al Museo d'arte contemporanea della Città di Caserta, via Mazzini, Cenobio Sant'Agostino, presentazione di 19.11 Creative Experience, laboratorio di formazione della 19.11, produzioni per cinema, teatro e scrittura. Interverranno Barbara Rossi Prudente, Carla D'Alessio, Edoardo De Angelis, Felicita De Negri, Manlio Santanelli, Rocco Marra|, Stefano Russo. Info 0823 466 995. SALERNO Dalle 20 nella sede del Cai (Club alpino italiano) di Salerno, via Porta di Mare 26, per il cineforum, proiezione di "Il vento fa il suo giro", un film del 2005 diretto dal regista Giorgio Diritti, basato su una storia realmente capitatanta a un ex professore francese nel tentativo di inserimento in una comunità montana. Libri FELTRINELLI MEGASTORE Dalle 16.30 al Feltrinelli megastore, via Santa Caterina a Chiaia 23 (piazza dei Martiti), ritorna il gruppo di lettura in collaborazione con l'associazione "A voce alta". Il libro del mese è "Kafka sulla spiaggia" (Einaudi) di Murakami Haruki. Presenta Gennaro Carillo. Dalle 18 Lorenzo Pavolini presenta il suo nuovo romanzo, "Tre fratelli magri" (Fandango). Con l'autore interviene Maurizio Braucci. Info 081 240 5411. LOFFREDO Dalle 18, alla libreria Loffredo, via Kerbaker 19/21, si presenta "L'antenna del cuore", un'opera di narrativa di Colomba Rosaria Andolfi (Kairòs edizioni). All'incontro con l'autrice interverranno Yvonne Carbonaro, Gloria Persico e Marisa Pumpo Pica. Letture di Mariarosaria Riccio. Evento in collaborazione con il Centro Culturale Cosmopolis. Agenda PALAZZO DI GIUSTIZIA Dalle 11 nella sala Uif del nuovo Palazzo di Giustizia del Centro Direzionale, il convegno "Il Fair Play Finanziario Uefa: il futuro delle società di calcio", organizzato dall'associazione Azzurra Lex, che riunisce numerosi giuristi napoletani appassionati di sport e di diritto sportivo, e la Fondazione per l'Alta Formazione dell'Avvocatura Napoletana. Intervengono Andrea Traverso, Tommaso Edoardo Frosini, Andrea Chiavelli, Lucio Giacomardo. Introduce Luca Longhi, modera il giornalista Valter De Maggio di Radio Kiss Kiss. Info 081 229 2370. PALAZZO REALE Dalle 18 al Teatrino di Corte di Palazzo Reale, per il ciclo "Lezioni sull'altra lingua degli italiani: arte figurativa, paesaggio e identità nazionale", Vittorio Gregotti terrà un intervento su "Linguaggio e società civile nell'architettura italiana dell'ultimo mezzo secolo". 

C’è “movimento” al Verdi La  terza giornata della intensa settimana musicale del “Movement Torino  Music Festival” fa tappa al Conservatorio Verdi. Alle 21 nella sala di  piazza Bodoni, minimal techno e musica jazz si fondono nel concerto  di The Brandt Brauer Frick. Trio tedesco composto dai jazzisti Daniel  Brandt e Jan Brauer e dal musicista classico Paul Frick, che mette  percussioni, archi e pianoforte al servizio della sperimentazione e la  contaminazione tra classica e techno, in un’esibizione che armonizza la  ricchezza della musica orchestrale ai ritmi del dancefloor. In  programma, un live set che attraversa le ossessioni della  disciplina tecnica dei Kraftwerk, le composizioni pulsanti di Steve  Recih e la techno di Detroit, con influenze che squarciano  trasversalmente tutta la musica occidentale contemporanea. Ingresso 10  euro; info www.movement.it INCONTRI & EVENTI I PENSIERI LUNGHI Alle  21 al Teatro Carignano nella piazza omonima, il Circolo dei Lettori  organizza il reading “Berlinguer. I pensieri lunghi” con Eugenio Allegri  su testo e regia di Giorgio Gallione, alla drammaturgia Giulio  Costa con monologo finale di Enzo Costa; una produzione Teatro  dell’Archivolto in collaborazione con Teatro Stabile di Genova. Ingresso  18 euro; info www.circololettori.it CARDINAL MARTINI Alle  11 a Palazzo Civico in piazza Palazzo di Città 1 si tiene la lectio  magistralis di padre Bartolomeo Sorge dal titolo “Cardinal Martini,  un'eredità da non disperdere”: è prevista la partecipazione del sindaco  Piero Fassino. Info www.comune.torino.it INSIDE LIBYA “La  Libia dalla guerra a oggi” è il tema della tavola rotonda che si tiene  alle 14 al Campus Einaudi in lungo Dora Siena 100 nell’ambito della  “Settimana libica Inside Lybia. Una nuova lettura sulla Primavera arata e  i più recenti avvenimenti in Libia” organizzata  dall'Istituto Paralleli. Info www.paralleli.org COMUNI, PROVINCE, REGIONI Si  aprono alle 9.30 nel Salone Pia Lai di via Pedrotti 5 i lavori  dell’incontro “Comuni, Province, Regioni: quale futuro?”  organizzato dalla Cgil; è prevista la partecipazione  dell’assessore regionale Maccanti. Info www.cgil.torino.it I GIOVANI CHOOSY Alle  16 alla Palazzina Einaudi in lungo Dora Siena 68/a Ora Libera(le)  organizza l’incontro “Giovani troppo “choosy”? Tra università e mondo  del lavoro”. Info www.oraliberale. wordpress.com AU COEUR DEL SALONS L’Alliance  Française organizza alle 18.30 a Palazzo Capris in via Santa Maria 1 un  incontro aperto al pubblico in collaborazione con la Maison Ladurée e i  pregiati tè Dammann: un percorso attraverso la storia e l’universo  raffinato dei salons de thé parigini. Ingresso con  prenotazione obbligatoria allo 011/19716565 . MOSTRE DANTE, TI AMO! Si  inaugura alle 17 a Palazzo Madama in piazza Castello, la mostra “Dante  ti amo” allestita con manoscritti, incunaboli e volumi a  stampa illustrati e dipinti provenienti dalla collezione  privata dell’imprenditore torinese Livio Ambrogio. Info 011/4433501 e www.palazzomadamatorino.it SUN AND CLOUDS Si  inaugura alle 18 al Parco Arte Vivente in via Giordano Bruno 31 la  mostra “The Sun Behind The Clouds”: doppia personale di Ettore Favini e  He-He a cura di Claudio Cravero. Info www.parcoartevivente.it MUSICA PROGETTO VIOTTI Alle  18.30 alla Feltrinelli in piazza Cln 251, il violinista Guido Rimonda e  la Camerata Ducale presentano il “Progetto Viotti” su etichetta Decca:  l'integrale delle composizioni per violino e orchestra con  numerosi inediti e prime registrazioni mondiali. Interviene Daniele  Martino. Info 011/5620830 . ESCOBAR & MERLETTI Alle  17.15 nell’aula magna del Rettorato in via Verdi 8, il tenore Alejandro  Escobar e Sergio Merletti al pianoforte si esibiscono nel concerto  “Acuarela latino-americana”. Ingresso gratuito; info 011/531182 . JAM SESSION BLUES Alle  21.30 al Magazzino di Gilgamesh in piazza Moncenisio 13bis, si tiene la  consueta “Jam session blues” aperta a tutti i musicisti provvisti dei  propri strumenti. Max Altieri sarà il direttore della serata affiancato  dalla voce di Soul Sarah. Ingresso libero; info www.magazzinodigilgamesh. it CINEMA ALLA DOPPIA ORA… Per  la rassegna Aiace “This must be the cinema”, alle 18.15 al cinema Due  Giardini in via Monfalcone 62 si proietta la pellicola “La doppia ora”  di Giuseppe Capotondi con Ksenia Rappoport, Filippo Timi, Antonia  Truppo. Info www.aiacetorino.it ROCKY HORROR SHOW Il  “Rocky Horror Picture Show” torna oggi e domani nelle sale italiane in  edizione restaurata. Nel Torinese aderiscono i cinema Massimo, Reposi,  Uci Lingotto e The Space. Info www.nexodigital.it NON ANCORA DOMANI Nell'ambito  di “Portofranco-Il cinema invisibile al Baretti”, alle 21 nella sala di  via Baretti 4 si proietta il film “Non è ancora domani - La pivellina”:  produzione italo-austriaca del 2009 di Tizza Covi e Rainer Frimmel.  Info 011/655187 . 
LA DOMENICA nera degli arbitri scopre una ordinaria storia di ingiustizia nel calcio. La novità degli arbitri piazzati dietro le porte, buona idea realizzata male, si rivela un’insidia per la regolarità del campionato. Chi lotta per lo scudetto si preoccupi, quindi anche il Napoli. Oltre la rete di Buffon non c’era solo l’architetto Nicola Rizzoli, ma un sistema che dalla svizzera Nyon si dirama in Europa. Chi ha allargato lo staff da quattro a sei per dirigere le partite? Michel Platini, ex Juve, presidente Uefa. Forse su consiglio dell’ex arbitro Collina. In Svizzera, ma a Zurigo sede della Fifa, il capo del calcio mondiale Joseph Blatter sembrava preferire un “occhio di falco”, congegno elettronico per annullare i gol fantasma. È usato da anni nel tennis con grande successo. Costa 250 mila euro, su venti stadi è un business. Vince Nyon: task force di sei arbitri. È gradito perché crea lavoro: due posti e due gettoni in più a partita. Il ruolo di “addizionale” non è però riservato ai guardalinee. Fu infatti coniato il termine «arbitro addizionale». Nessuno si ferma: dirige una gara o è designato con questa funzione marginale in serie A. Una novità che agli arbitri piace. Evitano la noia di portare i bambini allo zoo e si allarga il bonifico: spese per la missione e gettone di 1.100 euro. Due partite da arbitro (3.500 a turno) e due da “addizionale” a fine mese rendono circa 9.200 euro, oltre alla “indennità di preparazione” che vale uno stipendio. Ai guardalinee meno designazioni e solo mille euro a gettone. Meglio sei che quattro, certo. Ma sono sconvolti gli equilibri. Accade come a Catania che diriga Andrea Gervasoni, 37 anni, uno dei 21 arbitri della Can serie A, aspirante “internazionale”. Dietro la porta, in subordine, va invece Rizzoli con titoli superiori: 41 anni, dal 2002 in A, internazionale già dal 2007. È qui la chiave. Il guardalinee Luca Maggiani concede il gol, è lui che deve vedere l’eventuale fuorigioco. Ma in plausibile soggezione ascolta Rizzoli, che è nella posizione prospettica, la peggiore. E cambia idea. Gervasoni adotta infine la linea Rizzoli, ovvio. Da posizione defilata Rizzoli influisce ancora sull’arbitro e su una partita della Juve. Questa la ricostruzione dominante. A Pechino nella burrascosa finale suggerì un rigore chiacchierato di Fernandez su Vucinic, domenica ha fatto annullare un gol limpido al Catania. L’errore falsa la partita della Juve, quindi la sua distanza dal Napoli. Stefano Braschi si precipita a comunicare che è stato un errore. Fa nome e cognome: Luca Maggiani, l’assistente. Guarderà per molto tempo le partite in tv da La Spezia. Nessuno ha voluto capire che cosa davvero sia successo in quei 44 secondi di dibattito. E chi non conosce il mondo degli arbitri si chiede oggi: perché sia stato premiato Nicola Rizzoli, arbitro domani di Palermo-Milan? Il calcio è una metafora della vita. Solo in chiesa dicono che il debole può vincere sul forte. 
Con il Posillipo in vasca ha vinto tutto, a Napoli esercita  la professione di avvocato: è quasi scontato che il cammino di Francesco  Postiglione da numero due della Federnuoto parta proprio dalla sua città. “I  progetti sono tanti, lavoriamo all’idea di portare gli assoluti del prossimo  luglio alla Rotonda Diaz, ma servono finanziatori e non è facile”. Il progetto  c’è e potrebbe essere il primo di una lunga serie. “Penso che sia doveroso  sfruttare il momento positivo. Il Settebello viene da un alloro mondiale e un  argento olimpico, nella nostra città Acquachiara e Posillipo stanno facendo  ottime cose, riavvicinando gli appassionati alla pallanuoto”. Due realtà agli  antipodi, ma… “Ma sono uno stimolo l’una per l’altra. Franco Porzio ha portato  avanti un lavoro egregio, c’è grande entusiasmo.  Mentre il Posillipo, avendo una concorrenza forte, si sta dando da fare da tutti  i punti di vista: non è un caso che per le prime partite di campionato ci sia  stata un’affluenza notevole di tifosi alla Scandone”. Il campionato pare tornato  equilibrato dopo sei anni di dominio della Pro Recco. “Ma non dimentico che il  club ligure ha dato lustro alla nostra pallanuoto. Il futuro? Date e orari non  cambieranno. Molto faremo a livello di comunicazione, intensificando iniziative  di ogni genere. Coinvolgere i privati e brandizzare il marchio Settebello è una  buona idea per attirare sponsor e appassionati a un ambiente che è pulito, dove  si esaltano i veri valori dello sport”. Consigliere federale negli ultimi  quattro anni, voce di Rai Sport per la pallanuoto, avvocato con specializzazione  in diritto sportivo, Postiglione compie così un altro passo nella scalata ai  piani altissimi dello sport tricolore. Una buona notizia per Napoli, che si  ritrova rappresentata da un dirigente apprezzato anche all’estero e che conosce  come pochi il panorama natatorio. “Della mia città si parla continuamente, ci  sono risorse ma anche troppe difficoltà. Il riscatto deve partire dai  napoletani”. 
C’è “movimento” al Verdi La  terza giornata della intensa settimana musicale del “Movement Torino  Music Festival” fa tappa al Conservatorio Verdi. Alle 21 nella sala di  piazza Bodoni, minimal techno e musica jazz si fondono nel concerto  di The Brandt Brauer Frick. Trio tedesco composto dai jazzisti Daniel  Brandt e Jan Brauer e dal musicista classico Paul Frick, che mette  percussioni, archi e pianoforte al servizio della sperimentazione e la  contaminazione tra classica e techno, in un’esibizione che armonizza la  ricchezza della musica orchestrale ai ritmi del dancefloor. In  programma, un live set che attraversa le ossessioni della  disciplina tecnica dei Kraftwerk, le composizioni pulsanti di Steve  Recih e la techno di Detroit, con influenze che squarciano  trasversalmente tutta la musica occidentale contemporanea. Ingresso 10  euro; info www.movement.it INCONTRI & EVENTI I PENSIERI LUNGHI Alle  21 al Teatro Carignano nella piazza omonima, il Circolo dei Lettori  organizza il reading “Berlinguer. I pensieri lunghi” con Eugenio Allegri  su testo e regia di Giorgio Gallione, alla drammaturgia Giulio  Costa con monologo finale di Enzo Costa; una produzione Teatro  dell’Archivolto in collaborazione con Teatro Stabile di Genova. Ingresso  18 euro; info www.circololettori.it CARDINAL MARTINI Alle  11 a Palazzo Civico in piazza Palazzo di Città 1 si tiene la lectio  magistralis di padre Bartolomeo Sorge dal titolo “Cardinal Martini,  un'eredità da non disperdere”: è prevista la partecipazione del sindaco  Piero Fassino. Info www.comune.torino.it INSIDE LIBYA “La  Libia dalla guerra a oggi” è il tema della tavola rotonda che si tiene  alle 14 al Campus Einaudi in lungo Dora Siena 100 nell’ambito della  “Settimana libica Inside Lybia. Una nuova lettura sulla Primavera arata e  i più recenti avvenimenti in Libia” organizzata  dall'Istituto Paralleli. Info www.paralleli.org COMUNI, PROVINCE, REGIONI Si  aprono alle 9.30 nel Salone Pia Lai di via Pedrotti 5 i lavori  dell’incontro “Comuni, Province, Regioni: quale futuro?”  organizzato dalla Cgil; è prevista la partecipazione  dell’assessore regionale Maccanti. Info www.cgil.torino.it I GIOVANI CHOOSY Alle  16 alla Palazzina Einaudi in lungo Dora Siena 68/a Ora Libera(le)  organizza l’incontro “Giovani troppo “choosy”? Tra università e mondo  del lavoro”. Info www.oraliberale. wordpress.com AU COEUR DEL SALONS L’Alliance  Française organizza alle 18.30 a Palazzo Capris in via Santa Maria 1 un  incontro aperto al pubblico in collaborazione con la Maison Ladurée e i  pregiati tè Dammann: un percorso attraverso la storia e l’universo  raffinato dei salons de thé parigini. Ingresso con  prenotazione obbligatoria allo 011/19716565 . MOSTRE DANTE, TI AMO! Si  inaugura alle 17 a Palazzo Madama in piazza Castello, la mostra “Dante  ti amo” allestita con manoscritti, incunaboli e volumi a  stampa illustrati e dipinti provenienti dalla collezione  privata dell’imprenditore torinese Livio Ambrogio. Info 011/4433501 e www.palazzomadamatorino.it SUN AND CLOUDS Si  inaugura alle 18 al Parco Arte Vivente in via Giordano Bruno 31 la  mostra “The Sun Behind The Clouds”: doppia personale di Ettore Favini e  He-He a cura di Claudio Cravero. Info www.parcoartevivente.it MUSICA PROGETTO VIOTTI Alle  18.30 alla Feltrinelli in piazza Cln 251, il violinista Guido Rimonda e  la Camerata Ducale presentano il “Progetto Viotti” su etichetta Decca:  l'integrale delle composizioni per violino e orchestra con  numerosi inediti e prime registrazioni mondiali. Interviene Daniele  Martino. Info 011/5620830 . ESCOBAR & MERLETTI Alle  17.15 nell’aula magna del Rettorato in via Verdi 8, il tenore Alejandro  Escobar e Sergio Merletti al pianoforte si esibiscono nel concerto  “Acuarela latino-americana”. Ingresso gratuito; info 011/531182 . JAM SESSION BLUES Alle  21.30 al Magazzino di Gilgamesh in piazza Moncenisio 13bis, si tiene la  consueta “Jam session blues” aperta a tutti i musicisti provvisti dei  propri strumenti. Max Altieri sarà il direttore della serata affiancato  dalla voce di Soul Sarah. Ingresso libero; info www.magazzinodigilgamesh. it CINEMA ALLA DOPPIA ORA… Per  la rassegna Aiace “This must be the cinema”, alle 18.15 al cinema Due  Giardini in via Monfalcone 62 si proietta la pellicola “La doppia ora”  di Giuseppe Capotondi con Ksenia Rappoport, Filippo Timi, Antonia  Truppo. Info www.aiacetorino.it ROCKY HORROR SHOW Il  “Rocky Horror Picture Show” torna oggi e domani nelle sale italiane in  edizione restaurata. Nel Torinese aderiscono i cinema Massimo, Reposi,  Uci Lingotto e The Space. Info www.nexodigital.it NON ANCORA DOMANI Nell'ambito  di “Portofranco-Il cinema invisibile al Baretti”, alle 21 nella sala di  via Baretti 4 si proietta il film “Non è ancora domani - La pivellina”:  produzione italo-austriaca del 2009 di Tizza Covi e Rainer Frimmel.  Info 011/655187 . 
Musica TRIANON Dalle 20.30 al Trianon, piazza Vincenzo Calenda 9, serata a favore  dell'apertura del museo dedicato Totò nel rione Sanità. In programma il  "Concerto per un Principe chiamato Totò", uno spettacolo musicale di  Gianni Lamagna con Liliana de Curtis, figlia del grande attore. Ingresso  libero fino a esaurimento dei posti. Info 081 225 8285. SANNAZARO Dalle 21 al teatro Sannazaro, via Chiaia 157, "Notte lenta", il nuovo progetto musicale di Monica Sarnelli che accompagna l'uscita dell'omonimo album prodotto da Bop and Pop. In scena, con la cantante napoletana, numerosi ospiti e la band composta dai musicisti Carlo Fimiani (chitarre), Alfredo Di Martino (piano, tastiere), Pasquale De Angelis (basso elettrico), Vittorio Riva (batteria), per la regia di Dario Andreano. Info 081 411 723. POLITEAMA Dalle 21 al teatro Politeama, via Monte di Dio 80, Pietro De Luca Bossa presenta "Ti Sedano", irriverente recital musicale con Eugenio Bennato, Adriano Pantaleo, Francesco di Leva, Aldolàchivalà. Artisti e band che portano in scena un'ironica performance tra musica e teatro. Ingresso 5 euro platea. Info 392 835 2306. Teatro NUOVO Dalle 21 al teatro Nuovo, via Montecalvario 16, lo spettacolo "Tà-Kài-Tà", di Enzo Moscato. Il drammaturgo partenopeo porta in scena un'originale scrittura immaginaria e fantastica, che punta a ricostruire l'anima e la personalità del grande Eduardo. In scena Isa Danieli e lo stesso Moscato. Info 081 406 062. Cinema RAI Dalle 11 nel foyer dell'auditorium della Rai, viale Guglielmo Marconi 7, presentazione del Festival del cinema dei diritti umani, in programma dal 5 al 17 novembre a Napoli e in provincia. Interverranno Francesco Pinto, Direttore del centro produzione televisivo, Maurizio Del Bufalo, coordinatore del Festival. Coordina Antonio Puzzi. EX ASILO FILANGIERI Dalle 21 all'ex Asilo Filangieri, vico Maffei 4, per la rassegna "A Good Film is a Free Film", dedicata al regista statunitense John Cassavetes, "Faces" (Volti), con Gena Rowlands, John Marley, Seymour Cassel. Ingresso libero, sottoscrizione gradita. Info 081 617 4239. PLAZA Alle ore 17, 20 e 22.10 al cinema Plaza, via Kerbaker 85, ritorna il cineforum d'essai con il film italiano di Woody Allen, "To Rome with Love". L'abbonamento alla rassegna, a cura di Pasquale Barba e Guglielmo Mirra, costa 45 euro per 22 film, 35 per gli abbonati dei teatri Diana e Delle Palme, 25 per 10 film. Sonti per i lettori di "Repubblica" e per i soci Fnac. Biglietto singolo 4 euro. Info plaza1234@virgilio. it. CASERTA Dalle 11.30 al Museo d'arte contemporanea della Città di Caserta, via Mazzini, Cenobio Sant'Agostino, presentazione di 19.11 Creative Experience, laboratorio di formazione della 19.11, produzioni per cinema, teatro e scrittura. Interverranno Barbara Rossi Prudente, Carla D'Alessio, Edoardo De Angelis, Felicita De Negri, Manlio Santanelli, Rocco Marra|, Stefano Russo. Info 0823 466 995. SALERNO Dalle 20 nella sede del Cai (Club alpino italiano) di Salerno, via Porta di Mare 26, per il cineforum, proiezione di "Il vento fa il suo giro", un film del 2005 diretto dal regista Giorgio Diritti, basato su una storia realmente capitatanta a un ex professore francese nel tentativo di inserimento in una comunità montana. Libri FELTRINELLI MEGASTORE Dalle 16.30 al Feltrinelli megastore, via Santa Caterina a Chiaia 23 (piazza dei Martiti), ritorna il gruppo di lettura in collaborazione con l'associazione "A voce alta". Il libro del mese è "Kafka sulla spiaggia" (Einaudi) di Murakami Haruki. Presenta Gennaro Carillo. Dalle 18 Lorenzo Pavolini presenta il suo nuovo romanzo, "Tre fratelli magri" (Fandango). Con l'autore interviene Maurizio Braucci. Info 081 240 5411. LOFFREDO Dalle 18, alla libreria Loffredo, via Kerbaker 19/21, si presenta "L'antenna del cuore", un'opera di narrativa di Colomba Rosaria Andolfi (Kairòs edizioni). All'incontro con l'autrice interverranno Yvonne Carbonaro, Gloria Persico e Marisa Pumpo Pica. Letture di Mariarosaria Riccio. Evento in collaborazione con il Centro Culturale Cosmopolis. Agenda PALAZZO DI GIUSTIZIA Dalle 11 nella sala Uif del nuovo Palazzo di Giustizia del Centro Direzionale, il convegno "Il Fair Play Finanziario Uefa: il futuro delle società di calcio", organizzato dall'associazione Azzurra Lex, che riunisce numerosi giuristi napoletani appassionati di sport e di diritto sportivo, e la Fondazione per l'Alta Formazione dell'Avvocatura Napoletana. Intervengono Andrea Traverso, Tommaso Edoardo Frosini, Andrea Chiavelli, Lucio Giacomardo. Introduce Luca Longhi, modera il giornalista Valter De Maggio di Radio Kiss Kiss. Info 081 229 2370. PALAZZO REALE Dalle 18 al Teatrino di Corte di Palazzo Reale, per il ciclo "Lezioni sull'altra lingua degli italiani: arte figurativa, paesaggio e identità nazionale", Vittorio Gregotti terrà un intervento su "Linguaggio e società civile nell'architettura italiana dell'ultimo mezzo secolo". 
Sassuolo è già un ricordo. O meglio, «un brutto ricordo». Il gol-beffa di  Berardi al 91’, le polemiche, le due espulsioni «esagerate». Braglia si è  gettato tutto alle spalle, anche l’idea di costruire il dossier dei torti  arbitrali subiti a Modena, contro la capolista. «Non c’è tempo per fermarsi a  riflettere, figuriamoci se ne perdiamo altro per fare polemiche». Chiuso, tutto  passato, anche perché allo stadio «Menti» di Castellammare arriva già la Reggina  (si gioca domani sera alle 20.45). Mister Braglia vuole il riscatto della  Juve Stabia, «senza se e senza ma», e non vuole alibi, nemmeno quello  dell’emergenza in attacco. Bruno resterà fuori per alcune settimane,  Danilevicius ha ripreso ad allenarsi solo da un giorno, Mbakogu fa i conti con  un dolore al ginocchio che potrebbe anche costringerlo ad un turno di stop.  Resta solo Marco Cellini, a caccia del gol numero 100, che per ora si è  accontentato di due sprazzi di gara. Al centro del tridente offensivo ci  sarà lui, al suo fianco Braglia potrebbe puntare sulle «ali» più giovani della  serie B. Acosty e Improta. Giovani sì, ma già con carattere da vendere. Basta  ascoltare l’esterno ghanese per capirlo. «Contro il Sassuolo meritavamo un  punto, però abbiamo dimostrato di non temere nessuno e di poter confrontarci con  chiunque. Ora c’è la Reggina e in casa comandiamo noi». Sono le parole di  Acosty, che a momenti diventerà papà. Sua moglie è a Firenze, suo figlio nascerà  nelle prossime ore. «Magari mi riesce un gol storico da dedicare alla mia  famiglia». Ci spera anche Braglia. 
ROMA - "Ora in Libia c'é più spazio per le donne. Prima, durante il regime di Gheddafi, non c'era posto per noi. Siamo agli inizi, c'é ancora molto da migliorare, ma noi donne siamo il potere". Sette imprenditrici libiche in visita a Roma per un corso di formazione raccontano così il loro paese: un paese vicino, eppure difficile da capire. Passata la fase delle breaking news , sulla Libia si sono spenti i riflettori: tornano ad accendersi con regolarità solo quando accade qualcosa di negativo, una fiammata di violenza, come l'assassinio dell'ambasciatore americano Christopher Stevens nelle settimane scorse. Ma è una luce troppo accecante, che nasconde le vite della gente normali. Così la visita della delegazione di sette imprenditrici è servita a dipingere un quadro di "speranza" sulla Libia del post-Gheddafi. Una Libia, secondo le sue cittadine, "più sicura" di quanto appaia all'estero, con una dirigenza politica che "cerca di fare del proprio meglio" e, soprattutto, libera dal controllo del regime. Per tutti i libici, un unico obiettivo. "Noi donne libiche vogliamo arrivare dove sono arrivate le donne italiane e fare altrettanto", ha sottolineato Raja Nagiat Rayes, stilista che ha da poco aperto un'accademia di moda italo-libica a Tripoli. "Ma la nostra vita quotidiana ora è normale. C'é una percezione sbagliata nei media esteri di ciò che accade nel Paese", ha spiegato Maram Elgeblawi, giovane presidente di una compagnia di tecnologia informatica. Anche perché, le ha fatto eco Alaa Murabit, presidente dell'Ong The Voice of the Libyan Women , "l'obiettivo del popolo libico è unico: in qualunque città vai, tutti vogliono una grande economia, un sistema democratico trasparente e la possibilità di dare una prospettiva alla propria vita" "E' stata una settimana fondamentale". La delegazione, il cui viaggio in Italia è stato organizzato dall' associazione Pari o Dispare con il supporto del ministero degli Esteri e di Eni, ha incontrato al Senato esponenti della politica, dei media e della società civile italiane. "La settimana che si è appena conclusa è stata per noi una tappa fondamentale per accrescere e approfondire questo lavoro. I diritti delle donne sono universali e la condivisione delle buone e cattive esperienze è fondamentale per migliorare la loro condizione ovunque", dicono le rappresentanti di Pari o Dispare. 
LA DOMENICA nera degli arbitri scopre una ordinaria storia di ingiustizia nel calcio. La novità degli arbitri piazzati dietro le porte, buona idea realizzata male, si rivela un’insidia per la regolarità del campionato. Chi lotta per lo scudetto si preoccupi, quindi anche il Napoli. Oltre la rete di Buffon non c’era solo l’architetto Nicola Rizzoli, ma un sistema che dalla svizzera Nyon si dirama in Europa. Chi ha allargato lo staff da quattro a sei per dirigere le partite? Michel Platini, ex Juve, presidente Uefa. Forse su consiglio dell’ex arbitro Collina. In Svizzera, ma a Zurigo sede della Fifa, il capo del calcio mondiale Joseph Blatter sembrava preferire un “occhio di falco”, congegno elettronico per annullare i gol fantasma. È usato da anni nel tennis con grande successo. Costa 250 mila euro, su venti stadi è un business. Vince Nyon: task force di sei arbitri. È gradito perché crea lavoro: due posti e due gettoni in più a partita. Il ruolo di “addizionale” non è però riservato ai guardalinee. Fu infatti coniato il termine «arbitro addizionale». Nessuno si ferma: dirige una gara o è designato con questa funzione marginale in serie A. Una novità che agli arbitri piace. Evitano la noia di portare i bambini allo zoo e si allarga il bonifico: spese per la missione e gettone di 1.100 euro. Due partite da arbitro (3.500 a turno) e due da “addizionale” a fine mese rendono circa 9.200 euro, oltre alla “indennità di preparazione” che vale uno stipendio. Ai guardalinee meno designazioni e solo mille euro a gettone. Meglio sei che quattro, certo. Ma sono sconvolti gli equilibri. Accade come a Catania che diriga Andrea Gervasoni, 37 anni, uno dei 21 arbitri della Can serie A, aspirante “internazionale”. Dietro la porta, in subordine, va invece Rizzoli con titoli superiori: 41 anni, dal 2002 in A, internazionale già dal 2007. È qui la chiave. Il guardalinee Luca Maggiani concede il gol, è lui che deve vedere l’eventuale fuorigioco. Ma in plausibile soggezione ascolta Rizzoli, che è nella posizione prospettica, la peggiore. E cambia idea. Gervasoni adotta infine la linea Rizzoli, ovvio. Da posizione defilata Rizzoli influisce ancora sull’arbitro e su una partita della Juve. Questa la ricostruzione dominante. A Pechino nella burrascosa finale suggerì un rigore chiacchierato di Fernandez su Vucinic, domenica ha fatto annullare un gol limpido al Catania. L’errore falsa la partita della Juve, quindi la sua distanza dal Napoli. Stefano Braschi si precipita a comunicare che è stato un errore. Fa nome e cognome: Luca Maggiani, l’assistente. Guarderà per molto tempo le partite in tv da La Spezia. Nessuno ha voluto capire che cosa davvero sia successo in quei 44 secondi di dibattito. E chi non conosce il mondo degli arbitri si chiede oggi: perché sia stato premiato Nicola Rizzoli, arbitro domani di Palermo-Milan? Il calcio è una metafora della vita. Solo in chiesa dicono che il debole può vincere sul forte. 
Con il Posillipo in vasca ha vinto tutto, a Napoli esercita  la professione di avvocato: è quasi scontato che il cammino di Francesco  Postiglione da numero due della Federnuoto parta proprio dalla sua città. “I  progetti sono tanti, lavoriamo all’idea di portare gli assoluti del prossimo  luglio alla Rotonda Diaz, ma servono finanziatori e non è facile”. Il progetto  c’è e potrebbe essere il primo di una lunga serie. “Penso che sia doveroso  sfruttare il momento positivo. Il Settebello viene da un alloro mondiale e un  argento olimpico, nella nostra città Acquachiara e Posillipo stanno facendo  ottime cose, riavvicinando gli appassionati alla pallanuoto”. Due realtà agli  antipodi, ma… “Ma sono uno stimolo l’una per l’altra. Franco Porzio ha portato  avanti un lavoro egregio, c’è grande entusiasmo.  Mentre il Posillipo, avendo una concorrenza forte, si sta dando da fare da tutti  i punti di vista: non è un caso che per le prime partite di campionato ci sia  stata un’affluenza notevole di tifosi alla Scandone”. Il campionato pare tornato  equilibrato dopo sei anni di dominio della Pro Recco. “Ma non dimentico che il  club ligure ha dato lustro alla nostra pallanuoto. Il futuro? Date e orari non  cambieranno. Molto faremo a livello di comunicazione, intensificando iniziative  di ogni genere. Coinvolgere i privati e brandizzare il marchio Settebello è una  buona idea per attirare sponsor e appassionati a un ambiente che è pulito, dove  si esaltano i veri valori dello sport”. Consigliere federale negli ultimi  quattro anni, voce di Rai Sport per la pallanuoto, avvocato con specializzazione  in diritto sportivo, Postiglione compie così un altro passo nella scalata ai  piani altissimi dello sport tricolore. Una buona notizia per Napoli, che si  ritrova rappresentata da un dirigente apprezzato anche all’estero e che conosce  come pochi il panorama natatorio. “Della mia città si parla continuamente, ci  sono risorse ma anche troppe difficoltà. Il riscatto deve partire dai  napoletani”. 

