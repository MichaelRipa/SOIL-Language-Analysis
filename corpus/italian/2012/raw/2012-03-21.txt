PARIGI - Sfuma il primo trofeo stagionale per Carlo Ancelotti. Il Paris Saint Germain è stato eliminato nei quarti di finale di coppa di Francia, battuto 3-1 dal Lione al Parco dei Principi. Eppure era stato il Psg, con Nenè, a portarsi in vantaggio al 19' ma già prima dell'intervallo Kallstrom e Lisandro Lopez avevano capovolto la situazione. Allo scadere della gara il sigillo di Gomis su rigore che regala al Lione la semifinale. Anche il Rennes conquista un posto fra le migliori quattro andando a vincere per 3-1 sul campo del Valenciennes, con doppietta di Pitroipa e gol di Hadji. I padroni di casa, che avevano trovato il provvisorio pari con Samassa, hanno però giocato in dieci dal 42' per il rosso a Kadir. Fuori invece la principale antagonista del Psg in campionato, il Montpellier, clamorosamente eliminato (1-0) dal Gazelec Ajaccio, squadra di terza divisione. Leggi i commenti I commenti dei lettori 
MADRID - Secondo pareggio consecutivo nella Liga per il Real Madrid, il Barcellona ora è a -6. La squadra di Mourinho non va oltre l'1-1 sul campo del Villarreal, guidato per la prima volta in panchina da Lotina (terzo allenatore in stagione per il 'Sottomarino giallo') dopo l'esonero di Molina. Ma il pari non è da buttare per le Merengues, rimasti in nove negli ultimi minuti per le espulsioni di Ramos e Ozil. Il Real, passato in vantaggio con il solito Cristiano Ronaldo, ha dominato l'incontro ma poi ha subito il pari di Senna. Nei minuti finali, nonostante la doppia inferiorità numerica, l'undici di Mourinho ha continuato ad attaccare ma il risultato non è cambiato. LE ALTRE PARTITE - Al 'Vicente Calderon' Falcao stende con una doppietta l'Athletic Bilbao per 2-1 e consente all'Atletico Madrid di scavalcare in classifica i baschi, agganciando l'Espanyol, in campo giovedì sera, a quota 39. La sorpresa arriva però da Valencia dove il Saragozza ultimo in classifica, sotto dopo 9 minuti (Pablo Hernandez) e in dieci dal 21' per l'espulsione di Alvarez, ribalta la situazione e si impone per 2-1 con i gol di Apono. Il Valencia vede così avvicinarsi i cugini del Levante, che con Barker su rigore, Kone e Xavi Torres si impone in rimonta sul campo della Real Sociedad, avanti grazie a Vela. Due volte avanti e due volte raggiunto, il Maiorca riesce a spuntarla a Gijon per 3-2 (decisiva la rete di Jimenez al 77'). Risultati: MARTEDI' Osasuna - Getafe 0-0 Barcellona - Granada 5-3 MERCOLEDI' Atletico Madrid - Athletic Bilbao 2-1 Real Sociedad - Levante 1-3 Sporting Gijon - Maiorca 2-3 Valencia - Saragozza 1-2 Villarreal - Real Madrid 1-1  GIOVEDI' Racing Santander - Siviglia ore 20 Betis - Espanyol ore 20 Malaga - Rayo Vallecano ore 22. Leggi i commenti I commenti dei lettori 

SIENA - Comincia male la serie dei quarti di finale di Eurolega per Siena. Un ultimo quarto da dimenticare condanna la Montepaschi alla sconfitta in gara 1. Davanti al proprio pubblico Siena cede per 82-75 all'Olympiacos, con i greci che negli ultimi dieci minuti piazzano un parziale di 24-9 che non lascia scampo al quintetto di Pianigiani. Andersen (27 punti e 7 rimbalzi) è il migliore fra i suoi, 15 punti per McCalebb mentre a trascinare la formazione ellenica sono Printezis (20 punti) e Spanoulis (15 punti). Siena ora non può permettersi altri passi falsi, a partire da gara 2 in programma venerdì, sempre al PalaEstra. Cominciato l'ultimo quarto di gioco sul +10, costruito sui canestri di Rakocevic e Zisis, Siena si è impantanata segnando un solo canestro in sette minuti: il 13-2 ospite ha prodotto il sorpasso dell'Olympiacos 70-71 al 36'30"; poi, coi canestri di Law e Printezis, i greci hanno approfittato degli errori di McCalebb e Andersen per chiudere col successo. Anche l'anno scorso la Montepaschi perse la prima partita della serie, peraltro un pesantissimo -48, poi vinse le seguenti tre partite, ma allora il vantaggio del campo era invertito a favore dei greci. Montepaschi Siena-Olympiacos Pireo 75-82 (26-21, 48-42, 66-58) Siena : McCalebb 15, Zisis 4, Andersen 28, Rakocevic 11, Carraretto, Thornton 4, Lavrinovic, Ress 2, Lechthaler ne, Stonerook 6, Aradori, Moss 5. All.: Pianigiani. Olympiacos : Hines 15, Antic 4, Spanoulis 15, Dorsey 6, Keselj 8, Gecevicius, Glyniadakis ne, Printezis 20, Papanikolaou 5, Mantzaris, Sloukas 1, Law 8. All.: Ivkovic. Arbitri : Martin (Spa), Conde (Spa), Latisevs (Let). Note - Tiri liberi: Siena 14/19, Olympiacos 18/26. Tiri da tre: Siena 5/16, Olympiacos 6/14. Fallo tecnico: 14'29" Antic (Olympiacos). Usciti per falli: 32'08" Lavrinovic (Siena), 35'22" Spanoulis (Olympiacos), 38'57" Dorsey (Olympiacos). Rimbalzi: Siena 28, Olympiacos 36. Spettatori: 5100 circa. Leggi i commenti I commenti dei lettori 
LONDRA - Va a Roberto Mancini il 'derby italiano' delle panchine in Premier. Di Matteo sogna il colpaccio all'Etihad Stadium ma subisce la prima sconfitta da quando siede sulla panchina del Chelsea: i Blues erano passati in vantaggio con Cahill illude al 60' ma poi subiscono il ritorno dei Citizens, che con Aguero su rigore e Nasri ribaltano il risultato. Il raddoppio viene propiziato da un assist del ritrovato Tevez, che torna in campo sei mesi dopo "l'ammutinamento" di Monaco di Baviera. Il City risponde resta così a -1 dallo United. Si allontana invece il quarto posto per il Chelsea, visto che l'Arsenal espugna il Goodison Park superando di misura l'Everton grazie alla rete di Vermaelen nei primi minuti. I Gunners salgono addirittura al terzo posto, scavalcando anche il Tottenham che a White Hart Lane frena sull'1-1 contro lo Stoke City. Rischiano grosso gli Spurs, che solo al 92' con Van der Vaart evitano la sconfitta. Clamoroso invece il tonfo del Liverpool a Loftus Road: avanti 2-0 fino al 77' (Coates e Kuyt a segno), i Reds subiscono la rimonta del Qpr che con Derry, l'ex laziale Cisse e Mackie ribalta tutto e vince 3-2. Risultati 29esima giornata: SABATO Fulham - Swansea City 0-3 Wigan Athletic - West Bromwich  1-1 DOMENICA Wolverhampton - Manchester Utd 0-5 Newcastle - Norwich City 1-0 MARTEDI' Aston Villa - Bolton rinviata Blackburn - Sunderland 2-0 MERCOLEDI' Manchester City - Chelsea 2-1 Tottenham - Stoke City 1-1 Everton - Arsenal 0-1 Queens Park R. - Liverpool 3-2. Leggi i commenti I commenti dei lettori 
PESARO - La ScavoliniSiviglia ferma la Bennet. Va a Pesaro il recupero della quarta giornata di ritorno di serie A: finisce 72-69 contro Cantù. I padroni di casa infilano la terza vittoria di fila e agganciano Sassari, Venezia, Bologna e Milano a quota 28. Grande la prova di Hickman (28 punti e 6 rimbalzi), in evidenza anche White (14 punti). Cantù, che vede interrompersi una striscia positiva di quattro gare, resta comunque al secondo posto, a sei lunghezze da Siena: per la squadra di Trinchieri buone le prestazioni di Shermadini (15 punti e 12 rimbalzi), Markoishvili (17 punti) e Micov (14 punti). La vittoria dei pesaresi porta la firma di Richard Hickman, che a meno di un minuto dalla fine - con gli altri due americani White e Jones fuori per infortunio e per falli - è andato a schiacciare siglando il 71-67 della tranquillità. Hickman è stato incontenibile per tutta la partita siglando 28 punti, con 9/13 al tiro, 7/7 ai liberi, 6 rimbalzi e 2 assist e risultando alla fine il migliore in assoluto con una valutazione di 35 punti. Gli ospiti sono stati dominati dalla Scavolini nella prima metà gara, quando hanno tirato con percentuali irrisorie (33% da due e 3/11 dal perimetro), mentre Pesaro è stata sempre avanti, nonostante qualche decisione arbitrale troppo penalizzante, fino a chiudere sul +10 all'intervallo lungo (36-26). Grazie a White, al 27' i marchigiani sono arrivati al massimo vantaggio (50-36), poco prima che la Bennet corresse ai ripari. Grazie a un parziale di 10-1 nel finale del terzo quarto, la Bennet è riuscita a rimettersi in carreggiata (51-46). La Scavolini ha cominciato a subire il gioco degli ospiti che, trascinati da Markoishvili e Shermadini, sono riusciti a completare la rimona, arrivando a -1 sul 66-65 con un libero di Leunen al 37'. Ma non avevano fatto i conti con Hickman, che da solo ha preso in mano la Scavolini e con l'aiuto di Cavaliero (69-65) ha respinto l'ultimo assalto canturino (Micov ai liberi 69-67), andando a schiacciare il pallone della vittoria e regalando alla Scavolini il terzo successo di fila. SCAVOLINI SIVIGLIA PESARO-BENNET CANTU' 72-69 (17-12, 36-26, 51-46) PESARO : White 14, Cavaliero 10, Hickman 28, Alibegovic ne, Cercolani ne, Cusin 7, Tortù ne, Flamini, Hackett 2, Lydeka 2, Urbutis ne, Jones 9. Allenatore: Dalmonte. CANTU' : Micov 14, Markoishvili 17, Leunen 2, Marconato 2, Mazzarino 10, Perkins 7, Diviach ne, Shermadini 15, Bolzonella, Meroni ne, Brunner 2, Basile ne. Allenatore: Trinchieri. ARBITRI : Sahin-Sardella-Duranti. NOTE - Tiri liberi: Scavolini Siviglia 20/22, Bennet 8/14. Usciti per 5 falli: Jones, Micov, Markoishvili, Perkins. Leggi i commenti I commenti dei lettori 
