ROMA - "In Sardegna è allarme rosso. Siamo in una situazione vicina al collasso". Massimo Zedda, il sindaco di Cagliari, vendoliano, era presente al primo round delle contestazioni a Napolitano . Dice che "il presidente della Repubblica ha capito la gravità della situazione". Lancia un Sos: "Monti ci stia a sentire". Sindaco Zedda, cosa succede, la rabbia dei sardi si scarica su Napolitano? "Non direi questo. Ma c'è una situazione economica drammatica. E il presidente Napolitano ne è consapevole, tanto che lui stesso ha definito questa realtà di crisi peggiore che altrove". Ma lei, che era presente alle contestazioni, le giudica la protesta di pochi esasperati o il sintomo di un malessere diffuso? "Il disagio è forte, profondo e diffuso. Poi le contestazioni hanno riguardato alcuni, c'erano anche esponenti del mondo indipendentista che si sono mobilitati contro le celebrazioni dei 150 anni dell'Unità d'Italia". La Sardegna è una polveriera? "Basta guardare a quello che sta accadendo all'economia e alla società sarda. Decine di aziende in difficoltà, chiuse o sul punto di chiudere, per non parlare della zona del Sulcis. In Sardegna su un milione e 700 mila abitanti, ci sono 400 mila senza lavoro; la disoccupazione giovanile nel cagliaritano raggiunge quota 50% e così nel Sulcis. Mediamente è del 30%. L'altro giorno i dati aggiornati dei servizi sociali e della Caritas parlano di un impoverimento delle famiglie con richieste d'aiuto fino a qualche tempo fa impensabili. E le previsioni sono peggiori rispetto alla stessa situazione che stiamo vivendo. La preoccupazione per il futuro è quindi fortissima". Napolitano è stato attaccato con slogan tipo "Rappresenti le banche". Segno di una grande esasperazione? "Il presidente ha replicato a quei contestatori. Incontrando i sindacati e le forze sociali è rimasto scosso lui stesso: chi gli raccontava di non potere più andare avanti mancando l'unico stipendio di sostegno alla famiglia; chi gli ha spiegato cosa significa la crisi della Alcoa che riguarda mille famiglie, per non parlare dell'indotto. Si arriva a numeri di "senza lavoro" da capogiro per un territorio come il nostro. E stiamo parlando della vertenza di una sola azienda. Poi c'è il mondo agropastorale in ginocchio". Se la prendono con Napolitano per attaccare Monti? "Credo che a tutti siano chiari i diversi compiti del premier e del capo dello Stato. A Napolitano è stato portato un grido d'allarme, una richiesta d'aiuto. Noi facciamo la nostra parte tagliando gli sprechi e utilizzando al meglio le risorse pubbliche ma Monti deve darci risposte. Risolva intanto la vertenza Iva e Irpef, quei circa dieci miliardi spettanti alla Sardegna dalla seconda metà degli anni Novanta e trattenuti. Era un accordo sottoscritto tra Prodi e l'allora governatore Soru, poi bloccato da Berlusconi. Ora Monti rispetti i patti". Napolitano ha invitato a non essere ideologici sul welfare, perché la crisi non si batte con le ideologie. "Sono sicuro l'abbia detto in termini di estensione dei diritti. Bisogna estendere tutele e c'è una rete di protezione che non si può toccare". Leggi i commenti I commenti dei lettori 
BOLOGNA - Delio Rossi deluso per il risultato, non per la prestazione della sua Fiorentina, uscita sconfitta dal Dall'Ara per 2-0: "Il calcio si decide con gli episodi. E' un momento così - dice quasi rassegnato il tecnico viola -  Peccato perché stavamo facendo la partita". Rossi recrimina per il secondo gol ma preferisce evitare polemiche: "Secondo gol viziato da un fallo su Vargas? Il fallo mi sembrava evidente, ma quando si perde non serve aggrapparsi alle situazioni di gioco". Il tecnico comunque difende i suoi ragazzi e prova a trarre aspetti positivi dalla prestazione. "La squadra ha cercato di giocare a calcio. Paghiamo gli errori che facciamo. Amauri? Ha avuto due occasioni importanti". Leggi i commenti I commenti dei lettori 
Via V.Foppa, 15 - 20144 Milano Tel.-Fax. 02/72001824 
BOLOGNA - "Abbiamo dimostrato di essere una squadra concreta in grado di giocarsela con tutti". Stefano Pioli è ovviamente soddisfatto dopo il 2-0 con cui il suo Bologna ha liquidato la Fiorentina e che dà seguito al 3-0 ottenuto appena venerdì scorso al Meazza contro l'Inter: "Siamo stati sia tecnici ma soprattuto abbiamo giocato da squadra come spirito - ha spiegato il tecnico rossoblù a Sky - Non molliamo mai e abbiamo portato a casa altri tre punti importanti". "GILLET DECISIVO MA BRAVI TUTTI" - Pioli elogia tutti i suoi giocatori, ma ha parole particolari per il portiere Gillet: "Abbiamo messo in campo grandi valori, e quando loro anno creato delle situazione il nostro portiere si è fatto trovare pronto - dice -, Gillet è stato decisivo, ma è la prestazione di tutta la squadra che è stata importante, per spirito, volontà, continuità". Sul bellissimo gol di Ramirez, dice: "Sappiamo di poter contare su giocatori di qualità, abbiamo degli attaccanti centrali come Di vaio e Acquafresca, due trequartisti di altissimo livello che sanno finalizzare. Siamo stato bravi a concretizzare quello che abbiamo creato" aggiunge Pioli. LA CONFERMA DOPO L'INTER - Una vittoria che arriva dopo pochi giorni da quella contro l'Inter. "Dopo Milano quello che c'eravamo fissati per oggi era dimostrare che c'eravamo portati via da San Siro le sensazioni positive, ossia che siamo una squadra concreta che se la può giocare con tutti - afferma Pioli - E' stata una prova di grandissima maturità che ci permette di allungare la striscia positiva, ma non vogliamo fermarci qua, ce la vogliamo giocare anche domenica prossima contro l'Udinese che è un avversario molto più difficile e mettere in campo uan prestazione convincente". MORANDI: "CELENTANO E RAMIREZ, QUANTI REGALI" - Dal palco dell'Ariston alla tribuna del Dell'Ara. Dopo le fatiche e il successo di Sanremo Gianni Morandi si è concesso un pomeriggio con il suo Bologna. Ed è uscito euforico: "Troppa grazia, quanti regali ho ricevuto. Prima Celentano a Sanremo e il record di ascolti, poi la vittoria con un gol così - ha detto il presidente onorario rossoblù - Era tanto che non vedevo al Dall'ara un gol così. Ramirez è di un livello superiore, chissà quanto resterà al Bologna". Leggi i commenti I commenti dei lettori 
Via Bazzini, 2 – 20131 MILANO Fax: +39 02 32066 940 Codice fiscale: 97422810156 
Sede operativa: Viale Amendola 66 c/o Casa dei Giovani "Peppe Condello" Reggio Calabria 89123 
