ROMA — Un’onda anomala, gli esperti lo chiamano “tsunami like”, ha attraversato il Basso Tirreno in direzione nord-sud questa mattina tra le dieci e le dodici. L’onda è stata osservata da testimoni vicino Gaeta e vicino Crotone e misurata dai mareografi dell’Ispra, l’Istituto per la protezione e le ricerche ambientali, da La Spezia a Palermo. A Gaeta l’onda era alta quasi un metro e il fenomeno è durato tre ore: il mare si ritirava dalla costa di venti o trenta metri e poi tornava, questo ogni tre, cinque minuti. Non sono stati fin qui rilevati danni e la Protezione civile non ha voluto diramare comunicati da una parte per non creare panico sulle spiagge — tutelando, così, gli interessi degli imprenditori balneri — e dall’altra perché il fenomeno non è stato spiegato né  compiutamente compreso. Le onde anomale registrate — una variazione del livello del mare di alcuni centimetri, una variazione ripetuta per un’ora e quarantacinque fino a tre ore in alcuni casi — sono state definite “piccolo tsunami” dagli esperti poiché la loro frequenza è stata superiore a quella di uno tsunami (un’onda ogni 3-5 minuti), ma inferiore a quella di una tempesta (in questo caso le onde si infrangono una dopo dall’altra con uno spazio temporale di pochi secondi). In un primo momento il movimento anomalo del Basso Tirreno è stato messo in relazione con una frana avvenuta all’Isola di Ponza causa alcune scosse telluriche, si è compreso poi che la quantità di fango crollato in mare era limitata e non poteva giustificare il livello e la durata delle onde anomale propagatesi. Si è pensato, allora, a una perturbazione ad alta quota che nell’arco di quattro ore ha percorso il cielo dalla Tunisia all’Abruzzo, ma l’aeronautica militare ha informato che le variazioni di pressione atmosferica sul Mediterraneo oggi sono state troppo contenute per giustificare uno tsunami. L’Ispra, in mancanza di certezze e con volontà tranquillizzante, parla di “effetto marea”, ma in realtà gli effetti mareali hanno un periodo di diverse ore e dipendono prevalentemente dall’attrazione gravitazionale della luna. E’ possibile che quello registrato questa mattina sia stato un “piccolo tsunami” di origine meteorologica, un meteotsunami generato da variazioni repentine delle condizioni atmosferiche, come il passaggio di fronti di pressione, l’instabilità dinamica. Sulla costa siciliana, a Mazara del Vallo, a Pozzallo, sono piuttosto frequenti e insidiosi. Nel Mare Adriatico se ne registrò uno nel 1978: le onde in quell’occasione raggiunsero i tre metri di altezza e si infransero sulle coste della Croazia. 

Alle  otto della sera l'account Twitter di Drew Brees rilancia poche, sentite  parole: "Deal is done, love you Who dat nation, see you soon!".  Giustificabilissimi i due punti esclamativi, e pure pochi per la firma  che il grande quarterback dei New Orleans Saints aveva appena apposto,  roba da cento milioni di dollari. Avete letto bene. Un favoloso  accordo quinquennale con 60 milioni comunque garantiti. Breaking news  anticipata da Espn che ha sprintato di qualche secondo persino su  Nfl.com. Solo dopo è arrivato il tweet del nuovo Re Mida del football  professionstico. IL BLOG/Playbook Termina così un lungo braccio di ferro che ha  tenuto con il fiato sospeso moltissimi fan del team della Louisiana,  attaccatissimi al loro quarterback. Un giocatore speciale, sempre corretto, che non fa mistero della sua fede (è un Atleta di Cristo), unico non solo per  la qualità (il più produttivo nei lanci), ma anche per il ruolo sociale e umano svolto nel post-Katrina, dove è  divenuto simbolo di speranza e ricostruzione per una città che doveva e  voleva attaccarsi a personaggi carismatici e vincenti. Secondo i  dettagli trapelati l'accordo economico tra il fuoriclasse della Nfl e il  suo team prevede che nel 2012 Brees guadagnerà 40 milioni di dollari  garantiti. Nel 2013, i Saints avranno l'opzione di tagliare il giocatore  in una speciale finestra di 3 giorni al termine della stagione. Se  confermeranno Brees, gli verseranno altri 15 milioni di dollari  garantiti in quella stagione. Lo stesso scenario, in termini di  procedura, si riproporrà nel 2014, quando il quarterback percepirà altri  5 milioni garantiti e 1 milione supplementare. In sostanza, nelle  prossime 3 stagioni Brees può intascare circa 61 milioni di dollari. Gli  altri 39 milioni verrebbero spalmati tra 2015 e 2016. Nessun giocatore,  nella storia della National Football League, ha guadagnato in media 20  milioni di dollari a stagione. Un altro record per il  quarterback che a New Orleans, dopo il Super Bowl vinto 3 anni fa (e ora  macchiato dalla scoperta di un Bounty Program, soldi extra ai difensori  per mandare ko gli attaccanti avversari), chiamano enfaticamente "Breesus". Il  giocatore dei miracoli, già, anche economici. g.marino@repubblica.it @jmarino63 Leggi i commenti I commenti dei lettori In caricamento.. 
LOS ANGELES - È morto a 77 anni Richard Zanuck, produttore cinematografico statunitense. Come spiega il suo agente, il decesso si è verificato nella casa di Beverly Hills in seguito a un infarto. Noto soprattutto per la collaborazione con Steven Spielberg, Zanuck aveva prodotto con il regista premio Oscar 'Sugarland Express' e 'Lo squalo'. La produzione di quest'ultima pellicola così come de 'La stangata' era avvenuta dopo che il padre, il magnate di Hollywood Darryl F. Zanuck, lo aveva licenziato dalla 20th Century Fox. La sua filmografia comprende anche diversi film di Tim Burton, tra cui 'Big Fish', 'La fabbrica di Cioccolato', 'Sweeney Todd', 'Alice in Wonderland' e 'Dark shadows'. Un'altra celebre pellicola da lui prodotta, 'A spasso con Daisy' ha vinto l'Oscar come miglior film nel 1990. 
Fiorentina e Sampdoria hanno quasi definito il trasferimento di De Silvestri. Alla società viola vanno cinque milioni, per l'ufficialità mancano solo le firme. 
Un inseguimento rocambolesco ha visto protagoniste un'auto della polizia e un'altra sulla quale viaggiavano due cittadini romeni. L'episodio è avvenuto a ridosso della stazione Termini nella tarda serata di venerdì. Gli agenti sono riusciti a bloccare i due dopo diverse centinaia di metri. I fermati sono accusati di aver messo a segno alcuni furti travestendosi da poliziotti. 
BUENOS AIRES - La certezza non c'è ancora. Ma potrebbe essere Renato Maltoni, condannato in Italia per pedofilia, l'uomo trovato morto ieri per infarto in un ostello di Salta, a oltre mille chilometri a nord di Buenos Aires. Uno dei quattro passaporti che l'uomo deceduto aveva con sè era infatti a nome del docente di Moretta (Cuneo) che mesi fa fece perdere le sue tracce in Italia, quando la Cassazione confermò la sua condanna a 11 anni e 2 mesi per pedofilia. Che si tratti di Maltoni è convinto un blog locale, che ha precisato che nella sua stanza sono stati trovati anche dollari, euro e pesos argentini per l'equivalente di 80.000 euro, un computer, tre 'chiavette' ultimo modello e un'agendina con indirizzi web relativi alla prostituzione. Renato Maltoni, 64 anni, ex professore di lettere per oltre 20 anni nella scuola media di Moretta, grande appassionato di antropologia e specializzato negli studi dei popoli dell'America del Sud, è scomparso mesi fa, quando appunto la Cassazione ha confermato la sua condanna perchè colpevole di aver abusato di almeno una trentina di ragazzi dell'Ecuador. Nel 2007, all'aeroporto di Caselle di ritorno da Quito, il docente era stato trovato in possesso di decine di filmini con immagini pedopornografiche che lo vedevano protagonista. Maltoni sarebbe dunque dovuto tornare in carcere, dov'era già stato dal gennaio del 2008 all'agosto del 2010. L'uomo trovato morto era arrivato all'ostello di Salta il 5 luglio scorso. Alla proprietaria, Nery Palavecino, si era presentato come l'antropologo boliviano Fernando Zurita di 62 anni, mostrandole il relativo passaporto. Oltre a quello di Maltoni e a quello boliviano, ne aveva anche uno peruviano e uno del Paraguay. La donna ha riferito al quotidiano Clarin anche che il presunto antropologo parlava indistintamente con gli altri ospiti in spagnolo, francese, tedesco e inglese. "Non molto alto, modo di fare impeccabile e capelli molto brizzolati" (come mostra la foto pubblicata oggi dai giornali argentini, ndr), lo ha descritto la donna. "Comunque - ha precisato - non voleva che nessuno entrasse nella sua stanza, nemmeno per le pulizie". "Domenica - ha continuato la Palavecino - non è sceso a mangiare e quando l'ho chiamato al telefono mi ha detto che si sentiva male, ma che voleva riposare". Nemmeno il giorno dopo l'uomo è sceso a mangiare e, nonostante avesse detto alla proprietaria di non voler un medico, lei l'ha chiamato lo stesso. L'uomo gli ha mostrato delle analisi che si era fatto a Cordoba (300 chilometri da Salta) e il medico gli ha fatto un'iniezione per calmargli i dolori allo stomaco. L'ospite, però, ha rifiutato anche un'ambulanza. Il giorno dopo, la donna è entrata nella stanza e lo ha trovato steso sul letto. Al medico non è rimasto che constatare il decesso per arresto cardiaco. Secondo la ricostruzione della Polizia, l'ospite del Salta era stato in un altro hotel - dove però non aveva trovato posto - dicendo che stava "visitando l'Argentina" e che proveniva da Cordoba, dove avrebbe comprato un'auto di lusso rimasta in un garage. Secondo il blog di Salta, Maltoni già conosceva la zona perchè, nel 2008, aveva insegnato nella scuola italiana di Mendoza. 
Momenti di tensione alla moschea di via Divisi. Alcuni musulmani, che si erano riuniti per pregare, hanno denunciato atti di vandalismo contro l'edificio nel cuore del centro storico. Qualcuno dall'esterno ha lanciato alcune pietre infrangendo la vetrate del luogo di culto. Nessun ferito, per fortuna, tra i musulmani riuniti a pregare. Sul caso indaga la polizia. I fedeli hanno raccontato alla polizia che le loro riunioni, che durano anche fino alle 24 e sono accompagnate anche da canti, spesso sono state criticate dai residenti della zona. 
CAMPOBASSO - Il centrodestra molisano ha rinunciato alla richiesta di sospensiva dell'efficacia della sentenza del Tar Molise che, il 17 maggio scorso, ha annullato le elezioni regionali dell'ottobre 2011 accogliendo il ricorso presentato dal centrosinistra. Il verdetto dei giudici di Campobasso diviene ora immediatamente esecutivo, lasciando la Regione in una fase di stallo: gli organi elettivi non ci sono più. La partita vera, quella sul merito del pronunciamento della giustizia amministrativa di primo grado, ci sarà il prossimo 16 ottobre. Per quella data sono stati concentrati i quattro ricorsi elettorali di appello. Il Consiglio di Stato avrebbe dovuto pronunciarsi questa mattina nel corso della camera di consiglio della quinta sezione. Un'udienza velocissima che ha invece portato al colpo di scena: i legali del centrodestra e quelli dell'Avvocatura regionale dello Stato hanno fatto un passo indietro, rinunciando alla discussione dell'istanza cautelare. La sospensiva, appunto. All'orizzonte della giornata c'era infatti un rischio troppo grosso, quello di vedere bruciati i ricorsi in questione per vizi di notifica. I giudici avrebbero dovuto stabilire se l'attuale presidente della Regione, Michele Iorio, la sua maggioranza e l'opposizione di centrosinistra potevano tornare ad avere pieni poteri fino a quando non fosse stato emesso il verdetto finale. Leggi i commenti I commenti dei lettori In caricamento.. 

