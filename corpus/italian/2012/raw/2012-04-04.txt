Jacopo Stefanini avrà 16 anni tra pochi giorni, forse sabato prossimo organizzerà una festa di compleanno con gli amici di scuola, ma comunque andrà a letto presto. Intanto, ora è sul campo 4, quello che cento e passa anni fa appariva già così - pari pari : le siepi, i due gradini di pietra bianca, gli ombrelloni - nelle fotografie scattate controsole mentre nelle sale interne della club house alcuni serissimi signori baffuti fondavano la Federazione Italiana Tennis. Questo fatto che il campo ambíto dai soci più vanitosi sia il numero 4 e non l'1, io non l'ho mai capito. Ma è questione priva d'interesse per Jacopo, che è entrato nel main draw del Torneo Internazionale Giovanile grazie a una wild card e al primo turno incontra un austriaco, Lucas Miedler, 146 nel ranking mondiale dell'ITF Junior Circuit. A seguire  la partita dalla terrazza del giudice-arbitro viene da chiedersi quanto lontano arriveranno questi due ragazzi che sparano diritti e rovesci potenti quanto quelli dei Masters 1000. Ci scappano  alcuni passanti pregevoli, perfino degli incrociati contropiede, le smorzate sono merce ancora rara così come i colpi in back e i lob (a 16 anni la forza prevale sull'astuzia). Entrambi, Jacopo e Lucas, scendono a rete appena possono, rischiano il giusto e non buttano via le occasioni che riescono a creare. "C'hanno testa", dice il maestro qui accanto. Jacopo lotta ma sbaglia di più e perde il primo set 5-7 (era arrivato a condurre 4-5!), Lucas è certo meno fantasioso però si mostra solido e regolare. Il pubblico assiepato sui gradini applaude ma non tifa,  perché qui, per fortuna, si bada poco alle nazionalità e ai campanilismi. La partita diverte, si vede buon tennis e questo basta. Lucas vince 6-2 il secondo set, passa lui il turno, ma Jacopo non fa drammi, ha tempo per crescere. Peraltro, il tempo sui campi di terra rossa o di cemento non ha sempre lo stesso valore. Ci fu un'era tennistica  in cui se a vent'anni stavi ancora remando nelle retrovie dei top 200 dell'ATP o della WTA, eri già segnato: non diventerà un campione, sentenziavano. Era l'era dei fenomeni under 18, di Boris Becker, di Michael Chang, di Monica Seles. Poi però ci si consumava presto, forse perché arrivare da adolescenti sul podio più alto provocava scompensi emotivi o forse perché la combinazione di nuove tecniche di allenamento e di materiali ancora grezzi logorava troppo. Oggi, per fortuna, Jacopo e Lucas hanno cinque, anche sei anni per dimostrare di poter diventare giocatori di prima fascia. Sara Errani perse la finale di Firenze - è di questo torneo che sto scrivendo, del classico appuntamento primaverile alle Cascine con il miglior tennis giovanile europeo - nel 2005 a 18 anni: una "vecchia" rispetto a molte altre ragazze allora in tabellone, eppure è lei, dopo sette anni, la meglio piazzata nel ranking  WTA. Il futuro, insomma, passa dal CTF e dai molti altri club che organizzano tornei giovanili di qualità. Se sarete a Firenze per il week-end di Pasqua, andateci. L'ingresso è gratis, ci si arriva in tre fermate e cinque minuti con il tram che parte dalla stazione. Se avrete la fortuna che in passato è toccata a tanti altri, troverete in campo i futuri Federer (che vinse qui nel 1998), Volandri (stesso anno), Schuettler (1994), Mayer (2001),  Clijsters (1998), Hingis (1994), Mauresmo (1995), Capriati (1989), Vinci (1999 e 2000), Hantuchova (1998), Safina (2001). Auguro a Lucas e Jacopo di fare almeno un po' della loro strada. Mail c.giua@kataweb. it Twitter @claudiogiua 

"Il suicidio dell'imprenditore romano, come quello del corniciaio, ci ferisce tutti. La Regione Lazio è vicina alle famiglie, in questo momento di dolore incolmabile". Ad affermarlo è la governatrice Renata Polverini. "Stiamo vivendo - aggiunge - un momento di crisi economica difficilissimo, che sta portando a una crisi sociale con risvolti come quello odierno su cui è doveroso riflettere. La Regione è consapevole delle difficoltà dei piccoli imprenditori dei sacrifici che stanno sopportando e stiamo facendo il possibile per sostenerli. Ci siamo confrontati - prosegue - proprio di recente con le associazioni delle piccole e medie imprese del Lazio, e c'è la consapevolezza che anche le istituzioni sono in difficoltà e ci auguriamo che il Governo voglia dare un segnale utile a restituire fiducia ai nostri imprenditori". Abbruzzese . "Sgomenta l'ennesimo gesto estremo di un imprenditore che questa volta tocca la Capitale". A commentare così è il presidente del Consiglio regionale del Lazio, Mario Abbruzzese. "Ilsuicidio per debiti di Mario Frasacco è il segnale di un disagio ormai non più tollerabile. Alla crisi economica si aggiunge una mancanza di prospettive che spinge chi lavora a indebitarsi oltremisura". "E' l'ottavo  suicidio per debiti solo quest'anno, altri sei hanno tentato di togliersi la vita ma sono stati in qualche modo salvati. Quattordici episodi - ha puntualizzato Abbruzzese - che trovano la loro ragione nell'indebitamento delle famiglie che in tre anni è aumentato del 36,4%. Ogni nucleo è indebitato mediamente per 43mila euro, per un totale di 503 miliardi. E il 40% di questi nuclei familiari rischia di finire tra gli artigli degli usurai. "Con i debiti - ha concluso Abbruzzese -  aumentano i gesti disperati, ormai sono uno ogni due giorni. Il governo e la Regione Lazio stanno lavorando per intervenire e per cercare di fermare questo stillicidio e restituire a chi lavora e ai suoi familiari, coinvolti nella sua rovina, almeno una prospettiva, soprattutto per impedire agli imprenditori sia di cadere nelle mani dell'usura, sia di non vedere altra via d'uscita che il suicidio". 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
E' morta la donna che era rimasta gravemente ferita nell'incidente stradale avvenuto nel pomeriggio sulla A14 all'altezza dell'uscita di Bari Nord. La vittima è Maria Lucia Pellegrino, di 31 anni, che era alla guida della Opel Astra coinvolta nello scontro con l'automezzo che trasportava materiali di risulta della lavorazione di pellami. Sono rimasti feriti anche il conducente del mezzo e un'altra donna che viaggiava sulla vettura. Sono entrambi ricoverati ma non corrono pericolo di vita. Il tratto dell'autostrada tra il casello Bari Nord e quello Bari Sud in direzione Taranto è stato chiuso a causa del riversarsi sulla carreggiata del materiale trasportato dal camion che si è ribaltato. 
ROMA - Nei casi di licenziamenti per motivo economico, il giudice potrà decidere il reintegro del lavoratore nel posto di lavoro in caso di "manifesta insussistenza del motivo". Questa la principale modifica al provvedimento di riforma del mercato del lavoro, insieme a una riduzione del numero di mensilità previste per l'indennizzo e l'allentamento della stretta sulla flessibilità in entrata. Ma è obbligato il focus sull'art.18, come era stato inteso nella prima bozza di ddl del governo e come è cambiato dopo il serrato confronto con i leader dei partiti di maggioranza che sostengono Monti. La modifica al testo sull'art.18, annunciata in conferenza stampa dal premier Mario Monti e dal ministro del Welfare, Elsa Fornero, è contenuta nell'articolo 14 del ddl di riforma del mercato del lavoro (tutele del lavoratore in caso di licenziamento illegittimo), dove la novità è appunto il ritorno al reitegro per i licenziamenti economici 'infondati' o 'insussistenti'. "Il giudice - si legge -, nelle ipotesi in cui accerta che non ricorrono gli estremi del giustificato motivo soggettivo o della giusta causa addotti dal datore di lavoro, perché il fatto contestato non sussiste o il lavoratore non lo ha commesso ovvero perché il fatto rientra tra le condotte punibili con una sanzione conservativa sulla base delle tipizzazioni di giustificato motivo soggettivo e di giusta causa previste dai contratti collettivi applicabili, annulla il licenziamento e condanna il datore di lavoro alla reintegrazione nel posto di lavoro e al pagamento di un'indennità risarcitoria commisurata all'ultima retribuzione globale di fatto dal giorno del licenziamento sino a quello dell'effettiva reintegrazione, dedotto quanto il lavoratore ha percepito, nel periodo di estromissione, per lo svolgimento di altre attività lavorative, nonché quanto avrebbe potuto percepire dedicandosi con diligenza alla ricerca di una nuova occupazione". "In ogni caso - si legge nel testo - la misura dell'indennità risarcitoria non potrà essere superiore a dodici mensilità della retribuzione globale di fatto. Il datore di lavoro è condannato, altresì, al versamento dei contributi previdenziali e assistenziali dal giorno del licenziamento fino a quello della effettiva reintegrazione, maggiorati degli interessi nella misura legale senza applicazione di sanzioni per omessa o ritardata contribuzione, per un importo pari al differenziale contributivo esistente tra la contribuzione che sarebbe stata maturata nel rapporto di lavoro risolto dall'illegittimo licenziamento e quella accreditata al lavoratore in conseguenza dello svolgimento di altre attività lavorative". "In quest'ultimo caso, qualora i contributi afferiscano ad altra gestione previdenziale - dice l'articolo 14 del ddl - essi sono imputati d'ufficio alla gestione corrispondente all'attività lavorativa svolta dal dipendente licenziato, con addebito dei relativi costi al datore di lavoro. A seguito dell'ordine di reintegrazione, il rapporto di lavoro si intende risolto quando il lavoratore non abbia ripreso servizio entro trenta giorni dall'invito del datore di lavoro, salvo il caso in cui abbia richiesto l'indennità sostitutiva della reintegrazione nel posto di lavoro ai sensi del terzo comma". "Il giudice, nelle altre ipotesi in cui accerta che non ricorrono gli estremi del giustificato motivo soggettivo o della giusta causa addotti dal datore di lavoro - precisa il testo del ddl - dichiara risolto il rapporto di lavoro con effetto dalla data del licenziamento e condanna il datore di lavoro al pagamento di un'indennità risarcitoria onnicomprensiva determinata tra un minimo di dodici e un massimo di ventiquattro mensilità dell'ultima retribuzione globale di fatto, in relazione all'anzianità del lavoratore e tenuto conto del numero dei dipendenti occupati, delle dimensioni dell'attività economica, del comportamento e delle condizioni delle parti, con onere di specifica motivazione a tale riguardo". Argomenti lavororiforma0312 Leggi i commenti I commenti dei lettori 
I vertici di SuperCoop Sicilia hanno incontrato a Catania i rappresentanti dei sindacati per discutere sui tagli alle filiali Coop 25 Aprile e Primo maggio. Dopo una lunga discussione il rappresentante di SuperCoop Sicilia Franco Barsali ha preso tempo e ha annunciato che farà degli approfondimenti per rispondere alle richieste dei sindacati, Filcams Cgil, Fisascat Cisl e Uiltucs Sicilia. "Abbiamo chiesto che gli 81 lavoratori che saranno riassunti a Palermo e nel trapanese dal nuovo marchio  siano scelti secondo criteri da concordare con l’azienda – spiega Monja Caiolo della Filcams Cgil – come quello dell’anzianità o del carico dei figli. E che inoltre  ci siano garanzie per salvaguardare i posti di lavoro dei dipendenti dei negozi  fuori perimetro, considerati in perdita". GUARDA / Il video delle interviste Il prossimo incontro sarà dopo Pasqua ma continua almeno per le prossime 24 ore lo sciopero dei lavoratori e il presidio di quattro di loro, Filippo Pisa, Stefano Pandolfo, Giovanni Fiore e Rosario Di Stefano sul tetto del Forum Palermo a Brancaccio. "Per il momento non molliamo – spiega Stefano Pandolfo – vogliamo garanzie scritte per tutti i dipendenti". Nell’incontro di ieri, l’azienda ha anche prospettato un aumento del ricorso al part-time (per l’80 per cento dei lavoratori) e un inquadramento verso livelli retributivi inferiori.   Ma i sindacati si sono opposti.   Ieri a  testimoniare la  sua solidarietà ai lavoratori della Coop 25 Aprile,  il candidato sindaco del centro sinistra Fabrizio Ferrandelli si è recato al Forum di Brancaccio.  "Mi impegnerò – ha detto -affinché l’amministrazione comunale incentivi le imprese e le aziende ad investire sull’innovazione per mantenere i livelli occupazionali, creare ricchezza e nuovi posti di lavoro". LEGGI / I cassintegrati Coop sul tetto del Forum 
Oltre 1.200 aziende del Lazio sono fallite nel 2011. I dati della Cgia di Mestre restituiscono la cruda immagine della crisi nella regione e assumono drammatici contorni dopo gli ultimi due suicidi dell'imprenditore Mario Frasacco e del corniciaio Pasqualino Clotilde . "Ogni diecimila aziende attive ne falliscono 26,1 - spiega il segretario della Cgil del Lazio Claudio Di Berardino - e di conseguenza lo scorso anno sono state espulse dal mondo del lavoro oltre cinquemila persone. E' un dramma troppo alto che sta pagando questo territorio". Anche l'osservatorio sulla crisi di impresa del Cerved Group divulga i dati di un'indagine dalla quale si evince che tra il 2010 e il 2011, nel Centro Italia, i fallimenti sono aumentati più della media nazionale (+9,5% rispetto al 2010, contro il +7,4% in Italia), "soprattutto per il forte incremento del 23,4% osservato nel Lazio". Edilizia. Solo martedì costruttori e sindacati hanno lanciato l'allarme del settore dell'edilizia "che da solo rappresenta il 30% del Pil di Roma e Lazio": la compravendita di abitazioni è diminuita del 17,5% in sei anni, con un calo del 30% di ore lavorate dal 2010 al 2011, alla quale è corrisposto un -27% di salari, un -20% di addetti, un -9% di imprese e circa 7.500 posti di lavoro bruciati". "Questi due suicidi - commenta Di Berardino - sono il segno della solitudine in cui vengono lasciati imprenditori e lavoratori. Durante il periodo in cui la crisi si è fatta acuta avevamo chiesto a Regione Lazio, Provincia di Roma e Campidoglio di fare dei consigli straordinari e degli incontro sulla crisi. Solo la Provincia ci ha risposto". Iniziative. Il segretario della Cgil del Lazio quindi annuncia: "Intendiamo fare un'iniziativa anche con la Cgil della Lombardia, del Veneto e della Campania perché in queste quattro regioni nel 2011 il numero di fallimenti è stato superiore a mille". E da Unindustria gli fanno eco; il presidente della Piccola Industria, Angelo Camilli, afferma: "E' il drammatico segnale che le imprese, soprattutto le piccole e medie, stanno soffrendo più delle altre la recessione economica. Le imprese sono sempre più penalizzate dai forti ritardi di pagamento da parte della Pubblica Amministrazione e dalle grandi imprese, dal credit crunch, da una pressione fiscale non più sostenibile". 
