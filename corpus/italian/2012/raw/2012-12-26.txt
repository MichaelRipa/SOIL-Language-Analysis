"Non possiamo accettare che possa essere candidato alcun dirigente o parlamentare uscente del Pd in liste apparentate alla tua candidatura alla Presidenza del Consiglio, cosi' eludendo la partecipazione alle primarie prossime. Ti esprimiamo pertanto la nostra assoluta contrarieta' alla candidatura, nella lista del presidente Crocetta, del senatore Beppe Lumia che, peraltro, ha chiesto e ottenuto ancora una volta la deroga per partecipare alle primarie del 30 dicembre prossimo". E' quanto scrivono in una lettera aperta al segretario nazionale del Pd, Pier Luigi Bersani, i coordinatori del Pd palermitano. Si tratta di Alfredo Rizzo, coordinatore circolo Politeama, Roberto Tagliavia, circolo Cuba-Calatafimi, Marcello Di Martino, circolo Oreto, Ernesto Greco, circolo Pallavicino, Cristiana Randazzo, circolo Centro Storico, Giulia De Magistris, circolo San Lorenzo, Massimiliano Sutera, circolo Brancaccio. LEGGI / I candidati del Pd alle primarie parlamentari Le ragioni della protesta sono legate "alla lealta' e all'entusiasmo con i quali abbiamo sostenuto la tua candidatura alle primarie del 25 novembre e del 2 dicembre, convinti del valore della democrazia partecipata - continuano -. Ancora di piu' abbiamo apprezzato la tua decisione di affidare agli elettori e  agli iscritti del Pd la scelta dei candidati al Parlamento nelle liste bloccate del Porcellum, vista l'impossibilita' di modificare la legge elettorale voluta da Berlusconi". "E' evidente - concludono - che la candidatura di Lumia in una lista diversa e concorrente del Pd sarebbe contraria non solo alla previsioni statutarie, ma, innanzitutto, ai principi etici che ispirano il nostro modo di intendere la politica, sottraendo voti al nostro partito e non aggiungendo nulla alla tua candidatura". 
Si chiama "Scampia Felice". E' il manifesto lanciato dall'omonimo comitato cittadino del quartiere. "Per una Scampia dei cittadini e non dei tromboni", recita ironicamente il sottotitolo. Il laboratorio politico, cui partecipano tra gli altri i padri gesuiti Domenico Pizzuti e Fabrizio Valletti del Centro Hurtado, Giovanni Zoppoli del Mammut, e molte altre associazioni del territorio, propone iniziative di risveglio della cittadinanza attiva. In campo proposte per avviare gli interventi sociali sul territorio. Il comitato chiede l'attivazione dei tavoli previsti con istituzioni ed associazioni interessate nell'ambito del Piano sociale di zona. E ancora lavoro giovanile, promozione del lavoro femminile, iniziative per combattere l'analfabetismo di ritorno e quello persistente, tutela dell'ambiente e della salute e un'accoglienza più adeguata per i Rom presenti nel quartiere da più di vent'anni. "Per una rinascita complessiva del quartiere, per il vuoto esistente tra cittadini ed istituzioni politico-amministrative,  è  urgente la ripresa della politica  sia da parte delle istituzioni politico-amministrative sia dei cittadini liberamente associati o meno  -  si legge nel manifesto presentato al Centro Hurtado - invisibili  sono i partiti tradizionali, ed episodiche le loro iniziative di carattere pubblico. Attivi invece associazioni e movimenti storici o recenti  operanti per una risposta a  bisogni sociali e culturali. Negli ultimi anni si deve segnalare  l'attivismo preoccupante di  movimenti che mobilitano per obiettivi ambigui, dal rifiuto dei siti di compostaggio all'allontanamento dei Rom.  Urge quindi un ritorno alla politica per scopi non particolaristici, come libera discussione e confronto su programmi e progetti (come il laboratorio politico "Scampia felice"), per la mancanza di mediazione palese tra cittadini ed istituzioni, allo scopo di  convogliare cittadini singoli  ed  aggregazioni verso obiettivi che riguardano più da vicino  i cittadini del quartiere. Quale allora la mission di Scampia nell'area  Nord di Napoli?" 
IL NATALE COI FIOCCHI FANTASTICI ANIMALI Alle 15.30 al Borgo Medievale si svolge il laboratorio per ragazzi dai 5  anni “Creature fantastiche” per realizzare una pagina miniata con il  proprio animale fantastico preferito. Iscrizione 5 euro per adulti e  bambini. INCANTEVOLE MAGO Alle 16 al Circolo dei Lettori in via Bogino 9 va in scena lo spettacolo  di storie e di magia “Il mago e i suoi incantesimi. Formule e trucchi,  stelle e illusioni” condotto dal Mago J. Una piccola merenda conclude  l’incontro. Ingresso 10 euro; info e prenotazioni 011/4326827 . ANIMATO AVVENTO Alle 16.30 in piazza Castello di fronte al Calendario dell'Avvento di  Lele Luzzati, sono in programma animazioni natalizie a cura della  Paranza del Geco. FIABE FANTASTICHE Alle 17 in piazzale Valdo Fusi il Jazz Club Torino per “A mille ce n’è  di fiabe da narrar” va in scena “Una raccolta con i fiocchi scritta da  Sabrina Gonzatto e Giulio Graglia, a cura della Fondazione Teatro  Ragazzi e Giovani Onlus. NOTE DI MAGNIFICAT Alle 21 nella Chiesa della Santissima Annunziata in via Po 45 va in  scena “Il Magnificat”: una riflessione spirituale in musica a cura della  Diocesi di Torino con pagine di Galuppi, Charpentier, Buxtehude a cura  dell’Associazione Pietro Canonica. Info www.nataleatorino.it INCONTRI & EVENTI MICROFONO BIFACCIA Appuntamento alle 18.30 nell'ex casa cantoniera Casa Olimpia sul Colle  del Sestriere, dove si svolge l'incontro “Un microfono a due facce” con  Ugo Russo, voce storica di ”Tutto il calcio minuto per minuto” che  racconta quarant’anni di sport nel suo ultimo libro “Un microfono a due  facce” (Minerva edizioni).  Info www.casa-olimpia.it STORIA DEL FUTURO Sempre  Casa Olimpia, ma alle 21.30 è in programma un incontro con show  case con il cantautore torinese Alberto Bianco che presenta il suo  secondo album “Storia del futuro” che vede la collaborazione di sedici  musicisti, tra cui Gionata Mirai (Il Teatro degli Orrori), Mr. T-Bone  (Africa Unite, Bluebeaters) e Peter Truffa (Bluebeaters). Info www.casa-olimpia.it TUTTO SU CAMILLO Si inaugura alle 16.30 al Palazzo delle Feste in piazzale Valle Stretta a  Bardonecchia la mostra “Camillo Benso ed il suo tempo”; segue alle 18  la presentazione del volume “I luoghi di Cavour. Viaggio sulle strade  dell'Italia Unita”. Info www.bardonecchia.it BAMBINI C’ERA UNA VOLTA IL RE Alle 16 (anche domani) all'Armeria Reale di piazza Castello - in  occasione della iniziativa “C'era una volta il Re”, si organizza una  visita guidata interattiva sul tema delle collezioni di Carlo Alberto  dedocata ai bambini dagli 8 ai 12 anni che, attraverso una mappa  speciale, potranno orientarsi nelle sale alla ricerca delle opere  segnalate. Info 011/543889 . VUOI ESSERE FARAONE? Alle 11 al Museo Egizio si svolge l’evento “Chi vuole essere faraone?  L’antico Egitto in pillole”: una divertente visita guidata per scoprire  la civiltà egizia in compagnia di un egittologo e un percorso a quiz tra  le sale con un gran finale di giochi egizi. Info 011/5617776 . SCENOGRAFIE ANIMATE Alle 15 alla Gam in via Magenta 31 si svolge il laboratorio per ragazzi  “Scenografie animate”: alcuni brani musicali dell’opera lirica  ”L’Italiana in Algeri” di Gioachino Rossini interpretati dal tratto di  Emanuele Luzzati ispireranno i bambini nella realizzazione di personaggi  e scenografie esotiche. Info 011/4429518 . MUSICA CONCERTO NEL CASTELLO In seguito della grande richiesta, la Fondazione Cosso ripropone alle  21, nelle sale espositive del Castello di Miradolo, il concerto di  Natale “La Boutique Fantastique”, rilettura della partitura di Gioachino  Rossini attraverso gli spunti orchestrali di Ottorino Respighi con  Laura Vattano alla celesta e Diego Mingolla al pianoforte, Francesca  Lanza al flauto, Francesca Villa e Marco Pennacchio al violoncello e  Roberto Galimberti al violino e alla direzione, con la supervisione  tecnica e regia audio di Marco Ventriglia e la progettazione  intermediale di Giulio Pignatta. Info 0121/502761 e www.fondazionecosso.it LINDY HOP & ROOSTERS Riprende alle 21.30 la programmazione al Jazz Club Torino in piazzale  Valdo Fusi con la serata dedicata al Lindy Hop, la vera danza swing  accompagnata dalla musica dal vivo eseguita da una nuova band: The  Roosters. Per il coordinamento del ballo, Chiarina Silvestro e Giorgio  Finello e il djset che prolungherà le danze anche dopo la musica dal  vivo. Ingresso libero; info www.jazzclub.torino.it JENNIFER GENTLE@BARRIO Alle 20 al Barrio in strada Cuorgnè 81, Jennifer Gentle featuring  Alberto & Luca Ferrari (Verdena) in concerto. Opening Act Noesia.  Info www.elbarrio.it FLUIDO PAGLIACCIO#1 Dalle 19 alle 22.30 al Fluido nel parco del Valentino, per “Live Fluido”  sono di scena Alessandro Chiorino e Marco Sgaggero ”Pagliaccio#1” per  un live in cui la composizione dei brani fonde un approccio alla  scrittura cantautorale con una attitudine indie/pop rock negli  arrangiamenti. Info 366/3622066 . TEATRO NOVECENTO AL CARIGNANO Eugenio Allegri debutta oggi con lo spettacolo “Novecento” di Alessandro  Baricco, al Teatro Carignano, dove replicherà fino al 6 gennaio. Info www.eugenioallegri.it AI CONFINI MENTALI È possibile indovinare il pensiero altrui, scavare nella memoria di uno  sconosciuto, leggere nei libri chiusi, influenzare scelte apparentemente  libere, predire un avvenimento che accadrà tra qualche minuto? Si  intitola “Sinapsi. Viaggio ai confini della mente”, con l’illusionista  Alexandrer in scena alle 21 al cineteatro Beretti al numero 4 della via  omonima. UN PIGIAMA PER SEI Da oggi al 6 gennaio al Teatro Astra in via Rosolino Pilo 6 va in scena  lo spettacolo “Pigiama per 6” con Carlotta Iossetti, Claudio Insegno e  Andrea Beltramo. Info www.fondazionetpe.it L’ARSENICO ALL’ERBA Alle 21 al Teatro Erba in corso Moncalieri 241 va in scena “Arsenico e  vecchi merletti” con Adriana Innocenti: la commedia di Joseph  Kesselring, prodotta originariamente a Broadway da Howard Lindsay e  Russel Crouse si avvale della regia di Piero Nuti dall’originale  allestimento di Giancarlo Zanetti per Torino Spettacoli. Info www.torinospettacoli.it SWISH 10 ANNI DOPO Si ride alle 21 al Teatro Gioiello in via Colombo 31 con lo spettacolo  commedia comica di vera Matthews “Swish 2… 10 anni dopo! Tutto il mondo  in salotto”, seguito della commedia-evento “Swish Swish, l'amore  assoluto” che raccontava le vicende di alcuni simpatici trentenni. Info 011/5805768 . IL MONDO È SALOTTO Va in scena alle 21 al Caffè della Caduta in via Bava 39, lo spettacolo  “Tutto il mondo in salotto” con Anna Carla Bosco, Luciano Gallo, Irene  Salza. Sul palco, una coppia di coniugi, Edmund e Rosemary e una festa  di fine anno in un appartamento di Brooklyn. Info 011/5781467 CINEMA BELLAS MARIPOSAS Alle 20.30 nella sala tre del Cinema Massimo in via Verdi 18 si proietta  la pellicola “Bellas Mariposas” del 2012 di Salvatore Mereu. Un dramma  ambientato in una Cagliari assolata che evolve intorno alle vite di due  ragazzine che vivono in un contesto difficile, sia dal punto di vista  familiare sia sociale. Info www.museocinema.it TRA ORSI E TOPI Alle 16 e alle 18 nella sala tre del Cinema Massimo in via Verdi 18, si  proietta il film “Ernest e Celestine/Erneste et Celestine” girato nel  2012 da Benjamin Renner, Stéphane Aubier e Vincent Patar. In un mondo  abitato in superficie dagli orsi e nel sottosuolo dai topi, due  personaggi appartenenti alle due rispettive comunità s’incontrano  mettendo alla prova ogni pregiudizio. Info 011/8138574 . 
HAWAII - Vacanza breve per il presidente degli Stati Uniti, Barack Obama, che prenderà un volo notturno dalle Hawaii per essere domani a Washington e riprendere i colloqui con i repubblicani per scongiurare il 'fiscal cliff'. Secondo fonti del Congresso Usa non ci sarebbero significativi passi avanti e nessuna trattativa è stata impostata nel lungo week end di Natale. Il partito repubblicano ha fatto sapere intanto in un comunicato che "le linee di comunicazione rimangono aperte, e continueremo a lavorare con i nostri colleghi per scongiurare il balzo del prelievo fiscale più grande nella storia americana e per affrontare il problema sottostante, che è la spesa". Ma tenuto conto delle distanze politiche sul tema dei tagli e delle tasse ai ricchi, regna un clima di scetticismo generale sulle chance di accordo. Secondo gli ultimi sondaggi, solo il 50% crede che alla fine si troverà un'intesa, ben il 7% in meno di pochi giorni fa. E addirittura pare che gli americani, dopo la strage di Newtown, siano più preoccupati dalla diffusione delle armi che dal fiscal cliff. Obama aveva proposto una 'mini-intesa' che puntava a stralciare il tema delle tasse, in modo da evitare un aumento medio delle imposte di 2200 dollari a famiglia, un vero salasso che avrebbe ricadute serie sui consumi e su tutta l'economia Usa. I repubblicani hanno però già fatto sapere di essere contrari. Intanto, si fanno già i conti con le conseguenze pratiche, nella vita di tutti i giorni, del sempre più probabile fiscal cliff: con il sistema dei tagli automatici alla spesa, circa 2,1 milioni di disoccupati dovranno rinunciare al loro sussidio. Ma non solo. Con i tagli ai trasporti, ci saranno meno addetti alla sicurezza negli aeroporti americani. E ciò comporterà file più lunghe ai check point e inevitabili ritardi nei voli. Perciò, a spingere a favore dell'accordo si mobilita in queste ore perfino Starbucks, la catena di caffè più famosa d'America. Il suo amministratore delegato, Howard Schultz, ha chiesto ai camerieri dei 120 punti vendita dell'area di Washington di scrivere tra giovedì e venerdì, i giorni cruciali della trattativa, 'Come together' sui bicchieri di cartone prima di consegnarli ai clienti. Domani è prevista una sessione di lavori del Senato, anche se il calendario mette in primo piano una revisione delle leggi sulla sorveglianza da parte del governo di presunte spie e terroristi all'estero e la decisione su fondi per 60 miliardi di dollari per le vittime dell'uragano Sandy. E scoppia una nuova grana economica per gli Stati Uniti. Il tetto del debito sarà raggiunto il 31 dicembre e non nel corso del 2013 come inizialmente previsto. Lo ha reso noto il Tesoro Usa aggiungendo che adotterà "misure straordinarie" per rinviare il default delm Paese. Il tutto mentre a meno di 5 giorni dalla fine dell'anno non si intravede un'intesa sul 'Fiscal Cliff'. Il tetto, 16.400 miliardi di dollari, fissato alla fine del 2011 al termine di un lungo braccio di ferro tra Democratici e Repubblicani, sarà raggiunto, ha spiegato il ministro del Tesoro, Timothy Geithner, il 31 dicembre. Tre decenni fa, il debito pubblico degli Stati Uniti era di appena 908 miliardi di dollari. Ma il livello è salito costantemente, superando i 1.000 miliardi nel 1982, i 5.000 miliardi nel 1996 e i 10.000 miliardi nel 2008. In una lettera ai leader del Congresso, Geithner ha spiegato che il Tesoro adotterà "misure straordinarie" per "posporre temporaneamente la data in cui gli Stati Uniti si troverebbero altrimenti in default". L'obiettivo, spiega il Wall Street Journal, è prendere tempo creando una nuova zona cuscinetto di almeno 200 miliardi per allontanare il totale del debito dal tetto di 16.400. Duecento miliardi che equivalgono esattamente alla cifra generalmente presa in prestito dal governo Usa in 60 giorni. Non è chiaro per quanto tempo le "misure straordinarie" resteranno in vigore, anche perchè le politiche fiscali e di spesa per il 2013 sono ancora oggetto di negoziato come parte dei colloqui per scongiurare il Fiscal Cliff (i 600 miliardi tra tasse e nuove imposte che entreranno in vigore il 1 gennaio se non sarà trovata un'intesa entro la fine dell'anno). "Il Tesoro - ha infatti aggiunto Geithner - fornira ulteriori chiarimenti sulla prevista durata di queste misure quando il quadro politico sarà più chiaro". 
CHICAGO - Toyota ammette le colpe, chiede scusa e accetta di pagare 1,1 miliardi di dollari per porre fine a una causa collettiva lanciata dai clienti americani che protestavano per i ritardi del famoso richiamo (interessò 14 milioni di veicoli nel mondo): in alcuni casi il pedale dell'acceleratore poteva rimanere bloccato nel tappetino. Con questa decisione a sorpresa la casa automobilistica ha voluto chiudere definitivamente una vicenda che aveva gravemente danneggiato la sua immagine nel mercato statunitense: non ricorrerà in appello e non cercherà di nascondere il difetto. Insomma una (rara, va detto...) "operazione trasparenza" che costerà un occhio della testa (questo polverizza tutti i record di risarcimenti al mondo) e che segna una linea di confine nel mondo dei richiami e dei difetti: dopo la scelta di Toyota nessun altro costruttore potrà più sottrarsi all'ira dei consumatori. Ora la decisione di Toyota deve essere ora approvata da un giudice federale. Ma l'approvazione, ovvio, sarà scontata perché mai per un difetto di una sua vettura, una casa automobilistica aveva pagato tanto. Un prezzo al quale va poi aggiunto anche il costo di richiamare e riparare le auto in officina, stimato fagli analisti in almeno un altro mezzo miliardo di dollari. (v.bo.) . 
LOS ANGELES - La città di Los Angeles, spinta dall'emozione per la strage del Connecticut, ha deciso di anticipare a oggi, l'iniziativa di ritiro delle armi, prevista a maggio, come accade ogni anno sin dal 2009. Il progetto promosso dal sindaco Antonio Villaraigosa, in collaborazione con il Dipartimento di Polizia della città, si chiama 'Gang reduction and Youth Development Program'. In cambio delle armi vengono distribuiti buoni alimentari: un buono da 100 dollari per fare la spesa in un supermercato per la restituzione di una pistola,  somma che sale fino a 200 dollari per un fucile automatico. Le modalità sono molto semplici: chi vuole disfarsi della sua arma posseduta in modo legale o meno, deve solo parcheggiare la sua auto in un parcheggio stabilito tra le 9 di mattina e le 4 di pomeriggio. L'arma deve essere scarica e chiusa nel portabagagli dell'auto. A quel punto, un addetto passa a ritirarla, senza fare alcuna domanda al suo possessore. Una idea che funziona e che sta facendo crollare la criminalità nella città, dimostrando ancora una volta una correlazione statistica molto forte tra numero di armi e atti violenti, un nesso che la lobby delle armi nega fermamente. Sin dal 2009, da quando s'è inaugurata questa iniziativa, a Los Angeles i crimini ad opera delle gangs sono crollati del 39%, ci sono state 241 sparatorie in meno e un calo del 33% di chiamate d'emergenza. L'anno scorso sono state ritirate 1673 armi, e nel corso di questi tre anni, grazie a questo programma circa 8000 pistole e fucili sono state tolte delle strade di Los Angeles. 
JOHANNESBURG - Nelson Mandela ha lasciato l'ospedale dopo oltre due settimane di ricovero per un'infezione ai polmoni. Lo riferiscono fonti della presidenza sudafricana. "Sarà curato nella sua casa di Houghton (Johannesburg) fino a che non si sarà ristabilito completamente", è scritto in una nota. Ieri  il presidente Jacob Zuma aveva fatto visita all'eroe dell'anti-apartheid e lo aveva trovato molto meglio. Il presidente ha 94 anni. Argomenti nelson mandela 
