MADRID - Vittoria netta e un posto nella storia del club per Cristiano Ronaldo e Josè Mourinho. Il Real Madrid ha battuto 4-0 il Racing Santander (in 10 dal 39' per l'espulsione di Cisma) portandosi a +13 sul Barcellona domenica impegnato con il Valencia. In gol Cristiano Ronaldo, Benzema (doppietta) e Di Maria. Il fuoriclasse portoghese con la rete siglata al 6' tocca quota 121 gol con la camiseta blanca ed eguaglia un mito come Juanito che però ha avuto bisogno di 10 anni e 401 partite, mentre a Cristiano Ronaldo sono bastate 122 presenze. Col successo di oggi, inoltre, Mourinho si ritaglia uno spazio speciale nella storia del Real, eguagliando come tecnico Alfredo Di Stefano: successo numero 49 per lo Special One in 61 gare ufficiali, traguardo che l'attuale presidente onorario ha tagliato dopo 83 partite. Raggiunto anche Josè Villalonga che ha ottenuto 49 successi sulla panchina delle merengues in 79 gare ma in tre differenti periodi. Negli altri due anticipi della 23esima giornata della Liga Getafe ed Espanyol hanno pareggiato 1-1 e il Siviglia ha battuto l'Osasuna 2-0. RISULTATI SABATO Getafe          - Espanyol              1-1 Real Madrid     - Racing Santander      4-0 Siviglia        - Osasuna              2-0 DOMENICA Granada         - Real Sociedad        ore 12 Athletic Bilbao - Malaga                ore 16 Maiorca         - Villarreal               ore 18 Sporting Gijon  - Atletico Madrid         " Levante         - Rayo Vallecano       ore 19.45 Barcellona      - Valencia             ore 21.30 LUNEDI' Saragozza       - Real Betis           ore 21 Leggi i commenti I commenti dei lettori 
NEWARK - L'ultimo saluto a Whitney Houston è tra i banchi della chiesa dove la sua voce si è formata da bambina, prima di prendere la sua strada, prima di spiccare sulle altre e volare via. Fino a oggi, quando su un carro funebre dorato, l a salma dell'artista è tornata a Newark , nella sua città, nella chiesa battista New Hope, in New Jersey. Per la famiglia e gli amici era "Nippy", il soprannome che aveva da piccola. A una settimana dalla sua morte, Nippy è tornata a casa. TUTTI I VIDEO Le strade deserte, larghe, chiuse da blocchi di polizia in ogni direzione. Di fronte la chiesa i palloncini lasciati dai fan, da chi l'ha amata e seguita, dentro ad aspettarla 1500 persone invitate. Tra queste Kevin Costner, Stevie Wonder, Alicia Keys, Jennifer Hudson, il regista Tyler Perry, Oprah Winfrey. E la famiglia, la madre, anche lei cantante gospel, Cissy Houston, la sorella Brandy, la figlia di 18 anni Bobbi Kristina, la cugina, Dionne Warwick. Gli amici più stretti, come il cantante Ray J. L'ex marito, Bobby Brown. Che è apparso brevemente. E' entrato in chiesa camminando verso la bara, l'ha sfiorata con la mano, poi è andato via. Aveva un aspetto contrariato, qualcuno ha detto non fosse soddisfatto di non essere seduto accanto alle persone con le quali era arrivato. La cerimonia di oggi era privata, un cordone di polizia ha impedito alla gente di entrare nella chiesa dove la bara è stata coperta di rose e lillà. Il mondo l'ha salutata da fuori, dalla strada, dalle televisioni, dalle radio. "Siamo qui oggi per celebrare la vita di Whitney Elizabeth Houston", ha detto il reverendo Joe A. Carter dopo che il coro che aveva alle spalle aveva cantato "The Lord is My Shepherd". "Si aspetta di incontrare una voce come la sua per una vita", ha detto Clive Davis, che per decenni ha gestito la carriera di Whitney Houston. Una vita iniziata 48 anni fa. E finita in una camera di albergo di Beverly Hills, in un sonno profondo, per cause ancora da accertare che non fanno scandalo, che non sono oggetto di ossessione mediatica, che restano tristi. C'era rispetto e c'era la sua voce nei ricordi che la chiesa conservava. Kevin Costner è stato tra i primi a prendere la parola al funerale, dopo il sindaco di Newark e Dionne Warwick. Il suo è stato un omagggio al "dolce miracolo di Whitney". L'attore, suo partner nel debutto della cantante al cinema con 'La guardia del corpo' (1992), ha ricordato le sue paure. "Sarò abbastanza brava?", chiedeva a Costner. "Tu non solo eri brava, eri grande", è stata la risposta a vent'anni di distanza. Della colonna sonora del film faceva parte uno dei più grandi successi, 'I Will Always Love You'. L'attore ha raccontato aneddoti, divertenti, per finire con la voce strozzata, per faticare a concludere l'elogio funebre. Aretha Franklin, che la Houston chiamava "zia Ree", avrebbe dovuto cantare 'The Greatest Love of All' durante la funzione, ma è stata male e non è potuta venire. "Con dispiacere non posso partecipare ai funerali, sono stata sveglia sino alle 4 di mattina con spasmi alle gambe. Il mio cuore è con voi", ha fatto sapere. Più di tre ore di cerimonia hanno celebrato l'artista. Alicia Keys ha cantato "Send me an angel" , Stevie Wonder "Ribbon in the Sky" . Nel programma della funzione c'erala lettera scritta dalla madre: "Non ti ho mai detto che quando sei nata, lo spirito Santo mi disse che non saresti stata con me a lungo", scrive Cissy Houston. "Ringrazio il Signore per avermi dato la possibilità di prendermi cura di questo fiore e di crescerlo per 48 anni. Riposa in pace piccola bambina. Mamma". La scomparsa di Whitney Houston non farà slittare la data del debutto del film che vedeva il suo ritorno sulle scene. La Sony Pictures ha confermato che "Sparkle" uscirà come previsto il 17 agosto negli Stati Uniti. "Le sei settimane di riprese di Sparkle - ha raccontato durante la cerimonia la cognata e produttrice Patricia Houston - sono state le ultime più felici della sua vita". Whitney Houston sarà seppellita accanto al padre, John Houston, nel cimitero della cittadina di Westfield, in New Jersey, a casa.                   __ 
Un diciottenne di Pisa è ricoverato in gravi condizioni nel reparto di rianimazione dell'ospedale di Livorno dopo un fuori strada nel tratto dello svincolo d'uscita per Pisa Centro dell'A12. La sua auto ha scavalcato il guardrail per poi finire di nuovo sull'autostrada. Secondo la ricostruzione della polizia stradale di Viareggio, il diciottenne alla guida di una Citroen ha imboccato lo svincolo in uscita Pisa Centro in direzione della frazione di San Piero a Grado. All'altezza di una curva a destra dove non c'è guardrail la vettura è finita fuori strada. L'auto è scesa lungo una scarpata di svariati metri e il giovane ha definitivamente perso il controllo della vettura che ha finito la sua corsa nel mezzo della carreggiata sud dell'A12, bloccandosi trasversalmente tra le due corsie. Secondo le prime ipotesi della Polstrada a causare l'incidente, in cui non sono rimasti coinvolti altri mezzi, sarebbe stata verosimilmente l'alta velocità. 
ROMA  - Ci voleva il clima brasiliano per rivitalizzare Filippo Volandri e rivederlo protagonista a livello di circuito Atp. Il 30enne tennista azzurro ha infatti guadagnato la finale del "Brasil Open", torneo da 475.300 dollari di montepremi in corso sulla terra rossa di San Paolo, piegando in rimonta il beniamino locale Thomaz Bellucci, testa di serie numero 4 e 38° nella classifica mondiale, con il punteggio di 5-7 6-0 6-2, in due ore e 32 minuti di gioco. VOLANDRI IN FINALE ATP DOPO SEI ANNI - I l livornese, n.69 del ranking mondiale, torna così a giocare un match per il titolo dopo quasi sei anni: la sua ultima finale risaliva al luglio 2006, quando 'Filò conquistò a Palermo il secondo dei suoi due titoli Atp (l'altro lo ha vinto a St. Poelten nel 2004). Nel primo set Volandri è stato avanti di un break (4-3), poi ha subito la rimonta di Bellucci che si è portato sul 5-4. Filippo si è trovato 0-30 al proprio turno di servizio, ma si è salvato. Ha però ceduto la battuta e il set sul 6-5 per l'avversario dopo aver annullato due set point: il primo con uno splendido rovescio lungolinea, il secondo grazie a un errore di diritto del brasiliano, che sul 5-5 40 pari aveva anche chiesto l'intervento del medico per il riacutizzarsi di un dolore alla caviglia sinistra (si era fatto male nel corso dei quarti di finale contro il tedesco Mayer). BELLUCCI SOFFERENTE A UNA CAVIGLIA - Nella seconda partita il brasiliano, che da quel momento ha cercato di accorciare gli scambi ricorrendo anche al serve and volley, ha mostrato di risentire dell'infortunio e Volandri ne ha approfittato chiudendo 6-0, per poi salire sul 3-2 nel terzo e decisivo set dopo aver strappato il servizio a Bellucci nel quinto game all'ennesima palla break. Secondo break nel settimo gioco, quindi 6-2 finale. IL LIVORNESE SFIDA ALMAGRO PER IL TITOLO - Il toscano nel corso del torneo ha eliminato tra gli altri due avversari molto quotati sulla terra rossa, lo spagnolo Montanes (n.7 del seeding) e l'argentino Nalbandian, quest'ultimo nei quarti al termine di uno splendido match chiuso 7-5 al terzo set dimostrando grande condizione fisica. Domenica in finale (alle ore 18 italiane), la nona in carriera, Volandri affronterà il n.1 del seeding, nonché campione uscente, Nicolas Almagro, che nell'altra semifinale ha sconfitto per 6-4 7-6 (4) il connazionale Albert Ramos. Nove sono i precedenti, con lo spagnolo (n. 11 Atp, con dieci titoli all'attivo), che conduce 6-3 e ha vinto le ultime quattro sfide. E' FEDERER-DEL POTRO A ROTTERDAM - Saranno invece Roger Federer e Juan Martin Del Potro i protagonisti dell'ultimo atto dell'Abn Amro World Tennis Tournament, torneo Atp 500 da 1.207.500 euro giunto alle battute decisive a Rotterdam (sintetico, indoor). Il campione svizzero, prima testa di serie e numero 3 del mondo, ha impiegato tre set per avere ragione del russo Nikolay Davydenko (attualmente n. 49 del ranking), superato per 4-6 6-3 6-4, confermando così un bilancio nettamente favorevole nei confronti diretti (17 vittorie su 19 incontri per il giocatore di Basilea). L'elvetico nella sfida per il titolo si troverà di fronte l'argentino Juan Martin Del Potro, n.3 del seeding, capace di impartire una severa lezione al ceco Tomas Berdych (seconda forza del torneo e n.7 del mondo), sconfitto per 6-3 6-1 dal gigante di Tandil, giocatore pienamente recuperato dopo il grave infortunio al polso che gli è costato praticamente due stagioni. DERBY SEPPI-CIPOLLA AL 1° TURNO A MARSIGLIA - E' stato sorteggiato il tabellone dell'"Open 13", torneo Atp da 512.750 euro di montepremi, al via da lunedì sui campi in cemento di Marsiglia. In gara due azzurri che si affronteranno proprio all'esordio. Andreas Seppi, accreditato dell'ottava testa di serie, trova infatti subito lungo la sua strada il romano Flavio Cipolla, in un testa a testa senza precedenti nel circuito maggiore. Entrambi sono dislocati nel primo quarto di tabellone, presidiato da Jo-Wilfried Tsonga, prima testa di serie. WTA DOHA: AZARENKA-STOSUR PER IL TITOLO - Victoria Azarenka si è qualificata per la finale del torneo Wta di Doha (cemento, montepremi 2,17 milioni di dollari). La bielorussa, numero 1 del mondo, in semifinale ha superato la polacca Agnieszka Radwanska, testa di serie numero 4, per 6-2 6-4. La Azarenka sfiderà per il titolo l'australiana Samantha Stosur, n.3 del seeding, che ha beneficiato del ritiro della francese Marion Bartoli, costretta a fermarsi dopo aver perso il primo set per 6-3. A DUBAI SCHIAVONE-IVANOVIC E PENNETTA-MEDINA - Francesca Schiavone e Flavia Pennetta sono al via del "Dubai Duty Free Tennis Championships", torneo Wta con montepremi di $2.000.000 sui campi in cemento degli Emirati Arabi Uniti. Per la Schiavone, settima testa di serie, esordio non facile contro la serba Ana Ivanovic, n.19 del mondo, sempre vittoriosa nei precedenti tre confronti diretti, mentre la brindisina debutterà contro la spagnola Anabel Medina Garrigues che ha recuperato a tempo di record dall'infortunio alla caviglia patito a Melbourne contro Na Li: 4-3 il computo dei precedenti in favore dell'azzurra, con l'iberica che ha però vinto l'unico confronto diretto giocatosi sul cemento all'aperto, agli Australian Open nel 2009. Flavia deve difendere la semifinale colta lo scorso anno, quando superò tra le altre l'attuale n.1, Vika Azarenka, principale favorita negli Emirati, dove delle big all'appello manca solo la russa Maria Sharapova. Leggi i commenti I commenti dei lettori 
Di fronte a 7.000 spettatori circa si sono  decisi i destini di questa coppa Italia. Alla fine il responso del campo recita  Siena contro Cantù per il secondo anno consecutivo. Si tratta delle due squadre  che reggono meglio il ritmo delle competizione serrate non a caso sono tutte in  corsa per le Final Four a Istanbul di Eurolega. Siena è la prima finalista della  Coppa Italia. In una partita sostanzialmente equilibrata ha la meglio su Milano  (67-65) grazie alla lucidità dei suoi uomini migliori e soprattutto alla freddezza con  cui difende il pallone nei momenti decisivi. Milano ha il demerito di non  entrare subito in partita e di fatto regala il primo quarto agli uomini di  Pianigiani. Siena parte forte con Andersen vero mattatore della serata alla fine  con 25 punti e 21 di valutazione e assieme a Mc Calebb capace di indirizzare la  partita. Milano parte male ma non demorde e grazie a una migliore reattività  sotto canestro ritorna in partita già all’intervallo lungo quando un canestro di  Gentile non viene conteggiato in quanto realizzato dopo il suono della sirena.  La partita diventa bella e intensa con continui capovolgimenti di fronte nei  ultimi quarti con il punteggio tirato a punto a punto. Fotsis Hairston e Rocca  sono i migliori per Milano che lotta a rimbalzo con costanza e con coraggio.  Qualche dubbio su qualche fischio arbitrale a favore di Siena ma Scariolo non si  vuole attaccare a scusanti e fa i complimenti a Siena, rimane l’orgoglio per  aver tenuto il campo contro Siena e siamo sicuri che pregusterà i prossimi  scontri diretti,  segno che la vittoria in campionato non era stata  solo per merito di Gallinari. Pianigiani soddisfatto guarda alla finale di stasera . Nella seconda partita  Cantù vince su Pesaro(71-64), ma ha dovuto faticare più del previsto merito  della tenacia con cui Dalmonte ha spinto i suoi a reggere il ritmo soprattutto  negli ultimi minuti. Non ci fossero stati due falli intenzionali consecutivi  contro Pesaro forse avremmo visto un altro finale. Cantù ha il merito di  portarsi subito avanti di dieci punti e difende questo vantaggio fino agli  ultimi tre minuti. Cantù alla fine vince di sette punti, dominando ai rimbalzi e  negli assist e con un contributo dalla panchina notevole. Per Pesaro solito  immenso Hackett e Jumaine Jones, mentre ha patito la ribalta Hickman attivo solo  nell’ultimo quarto. Cantù, tra le semifinaliste non ha mail alzato il trofeo.Può essere la volta buona? 
SANREMO - Coraggio, è finita. Con una coreografia che ha messo insieme bandiere della pace, frasi celebri d'amore e baci scambiati qua e là come in un flash mob si è aperta la quinta e ultima serata del festival di Sanremo. Che si chiude con un podio tutto rosa: Emma Marrone, in lacrime, conquista il gradino più alto, grande favorita della vigilia, Arisa si piazza seconda seguita da Noemi. Il festival delle donne, si era detto all'inizio, quando Morandi e Mazzi annunciarono la lista dei big in gara con sostanziose quote rosa. E con tre donne si chiude il festival delle polemiche e del caos, e pure un po' della piattezza, le uniche emozioni grazie ad apporti "esterni", Celentano e la serata con gli ospiti internazionali e Patti Smith. E' l'ultima volta del direttore artistico Giammarco Mazzi, patron da sette anni, "nessuno ha chiesto le mie dimissioni - aveva detto in mattinata - lascio per mia scelta, l'ho deciso un mese fa". Il premio della critica "Mia Martini" va a Samuele Bersani. Serata finale, ressa davanti al teatro, dove pochi minuti prima dell'inizio campeggia uno striscione: "Belen, 6 più bella di Moana". E si riparte dal via, come al Monopoli: così come la prima serata, anche l'ultima è tutta per Celentano, ha voglia Gianni Morandi e ripetere che al centro di tutto c'è la musica. Che pure c'è perché stasera si decide il vincitore di questa 62esima edizione. Ma finite le esibizioni dei dieci rimasti in gara, la scena è tutta per lui. Mezzora di esibizione, Famiglia Cristiana e Avvenire, Dio e il Paradiso, la politica e la democrazia. Applausi in sala ma anche tanti fischi, chi grida "basta" e chi "predicatore". E sulla contestazione, i sospetti del Clan sono nelle parole di Claudia Mori che, al termine dell'esibizione di Adriano, incontra il cda Rai Antonio Verro, gli stringe la mano e gli dice: "Grazie per la buffonata che avete organizzato". IL FOTORACCONTO DELLA SERATA FOTO Famiglia Cristiana replica su Twitter Celentano sul palco . L'epifania è in orario rispetto alla scaletta, alle 22.45. Acclamato dal pubblico, entra sul palco cantando Thirteen Women . E attacca: "La corporazione dei media si è coalizzata contro di me, neanche avessi fatto un attentato allo Stato". Niente giri di parole, entra subito nel vivo delle poleniche che hanno seguito il suo intervento di martedì. "Fra quei quattro, cinque che mi hanno difeso, mi ha colpito don Mario, un prete che ho visto da Mara Venier. Grazie, don Mario, tu hai capito ciò che i vescovi hanno fatto finta di non capire. Perfino Travaglio, che sembrava aver capito, non ha resistito e ha voluto affondare il coltello nella piaga. Non la mia, la vostra piaga. Perché è la vostra piaga che diventa sempre più profonda - dice - in quanto vi distolgono dal capire. E allora cosa fanno: affinché possiate non capire, dal contesto del mio discorso estrapolano una frase cambiando anche il modo dei verbi". Dio e il Paradiso . E poi continua, "io sono venuto qui a fare quattro chiacchiere con quei sedici milioni che hanno visto il festival di Morandi e per parlare del significato della vita, della morte, di quel che viene dopo, della straripante fortuna che voi noi abbiamo avuto per essere nati. Dunque divertirci a fantasticare su dove e come sarà il Paradiso. E' chiaro che per quanto la nostra fantasia possa essere elavata, non riusciremo mai a immaginare la grandiosità di quel che ci aspetta. Quel che desideriamo sulla Terra non è che una particella in confronto a quel che il Padre nostro ci ha preparato. Noi ci allontaniamo, invece dovremmo cercare di tracciare una linea del suo carattere per capirne, anche se lontanamente, i trattri del suo volto, fare una specie di gara per vedere chi si avvciina di più al suo identikit. Non importa se nessuno di noi ha mai visto Dio, ma sarà interessante per conoscerci e capire che l'unica via non interrotta è la sua". Le testate cattoliche . E qui torna agli obiettivi della prima serata, "è su questi temi che dovrebbe basarsi un giornale che ha la presunzione di chiamarsi Famiglia Cristian a o anche L'Avvenire , ma loro parlano di politica, della politica del mondo anziché della politica di Dio, perché Gesù era un politico ,come lo era Giuda per altri fini. Gesù apriva il suo cuore ai bisognosi mentre Giuda voleva sfruttare la potenza del figlio di Dio a fini consumistici ma soprattutto per la sua sete di potere. E quando dico che Famiglia Cristiana e Avvenire andrebbero chiusi definitivamente non significa esercitare una forma di censura". La contestazione . E' a questo punto che il pubblico comincia a rumoreggiare, qualche applauso resiste ma i fischi si fanno sentire, qualcuno grida "basta", qualcun altro grida "predicatore", Celentano replica, "perché dite basta? Dovreste farmi finire di parlare, magari c'è qualcosa di interesante anche per voi. Io non ho il potere di chiudere un giornale come qualcuno che invece non ha esitato a chiudere qualcosa. Se i giornali fossero miei io non li chiuderei, ma mi affetterei a cambiare la loro impostazione. Siamo in democrazia e io ho espresso un mio desiderio, per me potete anche stare aperti ma almeno cambiate la testata. Parlare di Dio non significa soltanto scrivere, certo quella è la base, ma singnifica mettere insieme una equipe di validi disegnatori per illustrare la storia dei profeti, degli apostoli, della piolitica di quei giorni facendo un parallelo con la politica di oggi. La vita di Gesù deve essere un metro infallibile che non può ridursi alla sola predica della domenica ma deve essere supportata da una presenza quotidiana che ci aiuti a riflettere. E questo significa far rivivere nei cuori di chi vi legge la figura di Gesù. Adesso - conclude - potete fischiare". "E' stato corretto" . "Ha svolto il suo lavoro correttamente - si fa sapere da ambienti Rai - ha avvicinato alla realtà uomini a donne". Le lacrime di Morandi . La predica di Celentano finisce in musica. Prima con La cumbia di chi cambia , poi arriva Morandi e insieme cantano la bellissima Ti penso e cambia il mondo e cambia pure il clima, il pubblico si emoziona e Morandi ha gli occhi lucidi, alla fine piange proprio, "scusate ma mi sono proprio commosso - dice il conduttore quando Adriano esce di scena in un tripudio di luci e musica - in questi dieci minuti ho rivissuto tutta la mia giovinezza, quando cominciavo a imitarlo...". La gara . In gara erano rimasti dieci artisti dopo l'eliminazione, nelle serate precedenti, di Irene Fornaciari, Marlene Kunz, Chiara Civello e Matia Bazar. E fra i primi a esibirsi ci sono D'Alessio e la Bertè, sfumata la polemica sul sospetto playback della cantante nella serata precedente, "semmai un fallo da ammonizione, certo non da espulsione, non era nemmeno la prima serata...". Apre la gara Nina Zilli, poi Bertè-D'Alessio seguiti da Emma, Samuele Bersani, Dolcenera, Pierdavide Carone e Lucio Dalla, e ancora, Noemi, Arisa, Eugenio Finardi e Francesco Renga. Ospiti della serata Geppi Cucciari, la comica e conduttrice di La7, che alla sua prima apparizione - ne farà diverse nel corso della serata - è protagonista di un divertente siparietto con Morandi. E poi la band dei Cranberries e, di nuovo, Luca e Paolo. 
Si continua a parlare di Giordano Bruno, nel 412simo l’anniversario della  morte. Lunedì 20 febbraio alle  18.30 si svolgerà alla libreria Treves di  piazza Plebiscito, una conferenza pubblica su “Giordano Bruno e i  Rosacroce”. Lunedì saranno approfondite le tematiche che riguardano proprio i  rapporti fra Giordano Bruno e l’allora nascente movimento esoterico dei  Rosacroce, le similitudini e le assonanze fra gli scritti di Bruno e gli  insegnamenti della Rosacroce, la modernità del pensiero bruniano e rosicruciano. All’appuntamento alla libreria Treves interverranno Francesco Afro de Falco, regista del documentario  "Giordano Brino e i Rosacroce", presentato nei giorni scorsi all'Academy Astra ; Guido del Giudice, autore del libro su Giordano Bruno  “Io dirò la verità”; lo studioso Biagio Milano; Salvatore Forte,  co-sceneggiatore del documentario e studioso del pensiero rosicruciano. 
TORINO - La storia non cambia. Siena vola in finale di Coppa Italia per la quarta volta consecutiva e domani andrà a caccia del quarto trionfo di fila nella Final Eight. Sarebbe un record. In una semifinale tiratissima la Montepaschi batte Milano (67-65) frantumando il sogno dell'Olimpia di tornare a giocare l'ultimo atto della manifestazione tricolore. Vince Siena al termine di 40' intensi, con un ultimo quarto in apnea tra sorpassi e controsorpassi. La parola fine la mette Zisis, che a 1'' dalla fine, dopo una partita di errori (0/4), segna il libero della sicurezza e poi sbaglia volontariamente il secondo facendo suonare la sirena finale. La Montepaschi deve sudarsela dopo un quarto e mezzo praticamente perfetto in cui vola a +18 con un immenso Andersen (25 punti), un vantaggio che la squadra di Pianigiani gestisce male tra palle perse (8 nel secondo quarto, 15 alla fine) e rimbalzi concessi agli avversari (16 quelli offensivi di Milano). Nell'ultimo quarto, quando ogni pallone diventa pesante, ci pensa Mc Calebb a prendere per mano i campioni d'Italia. Il play americano segna 9 punti negli ultimi 10' (su 20 di Siena) entrando in tutte le giocate decisive, su tutte il canestro del +2 (64-62) a 19'' dalla fine che punisce una sanguinosa persa di Bremer (infrazione di 5''). Pianigiani è soddisfatto: ''Vittoria meritata, quando Milano è andata avanti potevamo mollare e invece siamo rimasti lucidi difendendo con attenzione nelle ultime azioni''. Milano (Mancinelli a mezzo servizio) esce a testa alta ma ancora una volta rimanda l'appuntamento con la finale e con la possibilità di rimettere in bacheca un trofeo che manca da 16 anni. La squadra di Scariolo non si perde d'animo quando la partita sembra già segnata, rientra con i canestri di Gentile e Hairston, mette la testa avanti con Fotsis ma nel finale sbaglia alcuni palloni decisivi. Scariolo ha un rammarico: ''Abbiamo regalato il primo quarto, poi abbiamo giocato con coraggio e intelligenza dimostrando di non essere quelli delle 21 sconfitte consecutive con Siena ma quelli che quest'anno sono uno a uno. Possiamo solo crescere''. PRIMO QUARTO - L'intensità difensiva di Siena fa subito la differenza. Nei primi 4' Milano non trova mai il canestro (0/6) mentre la Montepaschi è già 6 a 0 con quattro punti di Andersen. Hairston sblocca l'attacco dell'EA7 con una tripla dall'angolo, Milano abbozza la zona ma Moss colpisce da tre e Andersen tocca quota 7 punti (12-5). Entra Gentile al posto di uno spento Bremer, Andersen continua ad essere un rebus irrisolvibile sotto canestro e Mc Calebb segna il +12 (19-7). Un 5-0 di Milano targato Nicholas-Gentile e il nono punto di Andersen chiudono un primo quarto dominato dalla Montepaschi. La squadra di Pianigiani tira con il 64% dal campo, Milano è ferma al 28% e 6 perse. SECONDO QUARTO - Non sembra esserci storia. Canestro di Thornton, due liberi di Mc Calebb e cinque punti in fila di Lavrinovic. In poco meno di 3' Siena piazza un 9-0 volando a +18 (30-12 a -6'50'') con l'Olimpia che perde altri tre palloni e sembra in bambola. Gentile ferma l'emorragia e colpisce da tre, si sblocca Fotsis, Hairston schiaccia dalla linea di fondo col fallo, Milano c'è ancora e il 12-0 con cui rientra a -6 (30-24 a -3'03'') ne è la prova. Siena resta 4' senza segnare, soffre terribilmente a rimbalzo offensivo (11 quelli concessi a Milano) e colleziona una caterva di perse (8 nei secondi 10'). Altro gioco da tre punti di Hairston (32-27), Melli segna da sotto e poi dalla lunga distanza per il -2 (34-32). E' un'altra partita. Al riposo Siena è avanti di 2 ma con qualche certezza in meno dei primi 14'. Milano gioca un secondo quarto di rabbia per non sentirsi già fuori. TERZO QUARTO - Quattro punti consecutivi del solito Andersen (arrivato nel frattempo a quota 17) aprono il terzo periodo, Milano continua a recuperari palloni dai rimbalzi offensivi e con una tripla di Cook arriva a -1 (38-37 a -6'10''). Thornton va in panchina con tre falli, Moss va da tre, Fotsis segna dall'angolo, Andersen scherza con Rocca (43-39). Rientrano Nicholas e Aradori, Rocca segna sulla sirena dei 24'' (43-41 a  -  2'40''), Andersen scollina quota 20, Cook fallisce dall'angolo la tripla del sorpasso. Tornano Lavrinovic e soprattutto Zisis per dare ordine alla regia, Aradori mette due liberi, Lavrinovic stoppa Fotsis, Moss mette sul ferro la tripla del +7. Rocca fa 2/2 ai liberi, Milano resta a contatto (47-45) al termine di un quarto chiuso sul 13 pari con ULTIMO QUARTO - Rubata e canestro di Mc Calebb ad aprire il periodo finale, schiaccione di Fotsis, persa di Stonerook (la numero 14 di Siena), rimbalzo offensivo e pareggio di Rocca a quota 49. Errore di Zisis da tre, Fotsis non perdona e mette la tripla del primo vantaggio Milano (49-52 a -7'25''). Pianigiani chiama time out, Lavrinovic accorcia, Andersen sorpassa ma Rocca rimette la freccia (53-54). Mc Calebb ritrova il sorpasso, Gentile sbaglia due triple, torna Melli al posto di Rocca. Andersen ne mette altrin due, Hairston non ci sta, Moss commette il quarto fallo (57-56 a -4'08''). Mc Calebb prende la linea di fondo e segna, sull'azione successiva ruba palla a Melli, Scariolo chiama time out a 3' dalla fine. Errore di Andersen, Cook prende il ferro da tre, sul rimbalzo vola Mc Calebb che mette un solo libero (60-56 a -2'20''). Gioco da tre punti di Rocca e Milano a -1, sbaglia Andersen, Zisis sbaglia da tre, Bremer no e Milano sorpassa (60-62 a -1'05''). Il quarto fallo di Fotsis manda in lunetta Lavrinovic, 2/2 e nuovo pareggio a 53'' dalla fine. Persa di Bremer a -32'', Mc Calebb segna in sottomano (64-62) con 19'' sul cronometro. Time out Milano, Bremer va per il sorpasso ma la sua tripla prende il ferro, rimbalzo Siena, Moss fa 2/2 ai liberi (-11''), Cook infila il trepunti del -1 (66-65) con 2'' da giocare. La parola fine la scrive Zisis, un libero a segno, il secondo sul ferro a far trascorrere l'ultimo secondo. Siena è in finale. Montepaschi Siena-EA7 Milano 67-65 (21-12, 34-32; 47-45) Siena : Mc Calebb 16 (5/6, 1/3), Moss 8 (0/2, 2/5), Stonerook 2 (1/2, 0/2), Andersen 25 (11/17, 1/1), Lavrinovic 9 (2/2, 1/2), Zisis 1 (0/2, 0/2), Carraretto (0/2 da tre), Thornton 4 (2/3), Ress (0/1 da tre), Aradori 2 (0/2 da tre), Michelori ne, Lechthaler ne. All. Pianigiani Milano : Cook 6 (0/3, 2/5), Bremer 3 (0/1, 1/5), Gentile 9 (3/6, 1/6), Fotsis 15 (6/7, 1/3), Bourousis (0/2, 0/1), Giachetti ne, Mancinelli (0/1, 0/1), Hairston 13 (4/8, 1/3), Nicholas 3 (0/1, 1/2), Rocca 11 (4/9), Melli 5 (1/1, 1/4), Filloy ne. All. Scariolo Arbitri : Facchini, Paternicò, Sabetta Note - Tiri liberi: Siena 10/15 Milano 5/5. Rimbalzi: Siena 31 (Stonerook 9) Milano 43 (Hairston e Rocca 7). Assist: Siena 9 (quattro con 2) Milano 18 (Bremer 7) Leggi i commenti I commenti dei lettori 
TORINO - L'ultimo ostacolo è ancora una volta Siena. Come un anno fa. Cantù conquista la finale di Coppa Italia (la seconda consecutiva, quarta della storia) battendo Pesaro 71-64 e domani (ore 17) sfiderà la Montepaschi nella riedizione della sfida di un anno fa. La Bennet spera in un finale diverso per riuscire a conquistare l'unica coppa che manca alla sua collezione di trofei. Cantù chiarisce subito le sue intenzioni (+10 nel primo quarto), controlla bene la reazione di Pesaro (42-31 alla pausa lunga) e non si fa prendere dall'ansia quando la Scavolini negli ultimi minuti riapre completamente i giochi arrivando fino al -2. Una tripla di Basile, dopo quattro errori consecutivi, e due antisportivi, fischiati a White e Hackett, aprono la strada della finale ad una Bennet che vince nonostante le 24 palle perse e il 29% da tre, bilanciato dal 61% da due. Micov (9 punti, 7 rimbalzi e 6 assist) è il leader silenzioso di una squadra che trova in Shermadini (18) e Markoishvili (15) i principali protagonisti, entrambi usciti da una panchina che produce 45 dei 71 punti finali (quella di Pesaro solo 9). Pesaro paga a caro prezzo la cattiva partenza che la costringe ad un'affannosa rincorsa. La Scavolini ha la forza di rientrare nell'ultimo quarto, trascinata da Hackett (14) e da Jones (20 punti e 10 rimbalzi) ma viene tradita dalle sue punte, White (7 punti con 3/7 e 3 perse) e Hickman (9 con 3/14). PRIMO QUARTO  - Jones scalda subito i tifosi di Pesaro mettendo una tripla, Cantù risponde con Marconato e un gioco da tre punti di Micov (3-5). Il primo strappo lo dà la Bennet: tripla di Leunen, altro trepunti di Cinciarini dall'angolo e schiacciata di Marconato per l'8 a 0 che porta Cantù a +9 (6-15 a- 4'40'') e costringe Dalmonte a chiamare time out. Entrano Cavaliero e Cusin da un lato, Shermadini e Markoishvili dall'altro. Tripla di Jones (11-17), Cantù è già in bonus, Markoishvili piazza la tripla del +9 (11-20), Hackett sulla sirena dei 24'' trova il canestro, segna Shermadini, due liberi di Cavaliero e altra tripla (la quarta di Cantù) di Mazzarino. Dopo 10' Cantù è a +10 (15-25) con 10/14 al tiro (4/6 da tre). SECONDO QUARTO - Mazzarino ha la mano caldissima, altra tripla e Cantù vola a +13 (17-30 a -7'25''). Antisportivo a Basile, Hackett mette i liberi, Shermadini dalla media. Passaggio in  lunetta di Lydeka, Jones forza, Basile pesta la linea di fondo. Trinchieri rimette dentro Micov e Cinciarini, White ritrova la via del canestro, Mazzarino sbaglia il suo primo tiro poi cattura il rimbalzo in difesa, Jones esagera su Shermadini e commette il terzo fallo, entra Flamini. 2/2 di Shermadini dalla lunetta e cantù di nuovo a +13 (23-36 a -3'55''). Hackett segna ancora sulla sirena dei 24'', ruba palla a Cinciarini e segna col fallo senza mettere però il libero. Cantù forza qualche tiro, Hackett colpisce ancora, altra persa della Bennet ma Pesaro non ne approfitta (0/2 Lydeka). Markoishvili va in rovesciata, Hickman si sblocca, Micov segna i liberi. Pesaro gestisce male l'ultimo pallone, sbaglia Hickman in entrata, Perkins sulla sirena segna i primi due punti della sua avventura a Cantù. Alla pausa lunga Cantù è avanti di 11 (31-42) tirando con il 67% contro il 42% di Pesaro. TERZO QUARTO - In tre minuti si segnano solo due punti, i liberi di Jones. Basile spara sul ferro da tre, Hickman sbaglia un rigore a porta vuota, Markoishvili esce dai blocchi e fa centro da tre: Cantù è a +12 (33-45 a -5'30''). Pesaro segna solo dalla lunetta (Jones ne mette altri tre), Shermadini segna ma poi incappa nel terzo fallo, entra Brunner. Cusin schiaccia, Perkins segna su rimbalzo offensivo (38-51), Basile stampa un altro ferro. Tripla di Jones, Brunner entra nel tabellino ma poi si perde Cusin che ne mette due facili facili. Terzo fallo di White (ancora fermo a 4 punti), Markoishvili fa 2/2, White ne mette uno. Cantù controlla bene al termine di un terzo periodo orribile (8/29 al tiro in due). ULTIMO QUARTO - Apre Shermadini, libero di Cusin, canestro di Jones e cesto di White per il -8 Pesaro (49-57). Micov torna a segnare  dopo un'eternità, Jones risponde con una tripla ma è il gioco da tre punti di Hackett ad accendere la partita (55-59 a -4'40''). Segna Shermadini, Hickman firma il -3 (58-61 a -3'59'') ma si ingolosisce e sbaglia un facile contropiede. Errore di Micov, Hackett fa 1/2 dalla lunetta e Pesaro è a -2. La palla scotta, non nelle mani di Basile che dopo 4 errori infila dall'angolo la tripla del +5 (59-64). Sbagliano Hackett e Lydeka, non Markoishvili, Cantù prova a scappare, Hickman tiene in vita Pesaro (61-66). Micov sbaglia da tre, Jones segna da 8 metri per il -2 a 1' dalla fine. Antisportivo a White e dopo i due liberi di Shermadini anche a Hackett. Cantù non la chiude, Pesaro non la riapre. Bennet in finale. Scavolini Siviglia Pesaro-Bennet Cantù 64-71 (15-25, 31-42; 44-55) Pesaro : White 7 (3/6, 0/1), Hackett 14 (5/10, 0/3), Hickman 9 (3/11, 0/3), Lydeka 5 (0/2)), Jones 20 (0/2, 5/7), Cavaliero 2 (0/1, 0/1), Cusin 7 (3/4), Flamini, Urbutis ne, Cercolani ne, Tortù ne, Alibegovic ne. All. Dalmonte Cantù : Micov 9 (2/6, 0/2), Leunen 3 (0/1, 3/5), Mazzarino 6 (2/4), Basile 3 (1/6 da tre), Marconato 6 (3/4), Shermadini 18 (7/8), Markoishvili 15 (3/6, 2/4), Cinciarini 5 (1/2, 1/2), Perkins 4 (2/2, 0/1), Brunner 2 (1/2), Diviach ne, Bolzonella ne. All. Trinchieri Arbitri : Lamonica, Sahin, Tola Note - Tiri liberi: Pesaro 21/29 Cantù 12/13. Rimbalzi: Pesaro 27 (Jones 10), Cantù 37 (Micov 7). Assist: Pesaro 8 (Hackett 3), Cantù 20 (Micov 6) Spettatori 6750 Leggi i commenti I commenti dei lettori 
