SAN JUAN ISLAND (Washington) - Nelle foreste delle isole San Juan e Orcas Island si trovava particolarmente a suo agio. Colton Harris-Moore, noto in tutto il mondo come "il bandito scalzo", ha vissuto nascosto qui per due anni, svaligiando case, saccheggiando negozi e sgraffignando aerei. Da fine settembre è tornato in libertà. La sua firma era l'impronta dipinta di un piede scalzo e ha raggiunto la fama come il ladro più scaltro d'America. Nel 2007 il giovane fu condannato a tre anni di carcere minorile, ma riuscì a fuggire, dando inizio alla sua storia avventurosa. Harris-Moor fu catturato nel 2010 alle Bahamas in seguito a un atterraggio di fortuna con un piccolo aeromobile rubato. Mentre la polizia gli dava la caccia, Colton è diventato un eroe: la comunità dei suoi fan lo descriveva come uno "spirito libero" e una "vera leggenda". È riuscito a vendere i diritti della sua storia alla Century Fox per 1 milione di dollari, che ha già speso per il risarcimento delle vittime. Gli abitanti dell'arcipelago si ricordano ancora del "bandito scalzo". "È stato l'unico periodo in cui non mi sono sentita sicura sull'isola", racconta la signora dell'edicola sull'isola San Juan. Ma nonostante questo l'ammirazione traspare: "La sua storia è impressionante. Speriamo che adesso possa trovare un po' di pace". Dopo quasi cinque anni di prigione, il venticinquenne lavora part-time per il proprio avvocato John Henry Browne nel suo studio di Seattle. È stato lui a rappresentarlo in tribunale per tutti questi anni. Ora il ragazzo risponderà alle telefonate nel suo studio legale. Argomenti san juan washington state 
DALLAS (Texas) - È semplicemente un foglio di carta che recita: "Memorandum per il presidente. Oggetto: Eseguire l'ordine di avvio dell'Operazione Iraqi Freedom". Per prima la firma di Donald Rumsfeld, segretario della Difesa nel 2003. Sotto riporta: "Piano approvato per essere eseguito quando lo indichi il sottoscritto". E la firma del presidente George W. Bush. È forse uno dei documenti più attraenti per le conseguenze che ancora oggi ha implicato quella decisione, tra quelli si possano vedere nella Biblioteca Presidenziale di George W. Bush a Dallas, nel Texas. Le biblioteche presidenziali vengono costruite con finanziamenti privati e successivamente vengono donate agli Archivi Nazionali degli Stati Uniti. Per cui convivono due vocazioni: quella di raccontare la storia in modo equilibrato e pedagogico, mansione in mano a funzionari federali, e una più agiografica, a carico della fondazione privata che investe denaro e sotto il controllo dell'interessato. Normalmente rappresentano straordinarie lezioni di storia. Quella di Lyndon Johnson, ad Austin, è un museo degli anni '60. Quella di Ronald Reagan, in California, è un ritorno, molto divertente, agli anni '80. Questa di Dallas è "diversa", spiega la responsabile dell'esposizione, Amy Polley Hamilton. Non si fissa tanto sul momento storico ma sulla Presidenza, spiegando "decisioni monumentali su questioni che il nostro paese non aveva affrontato prima". L'idea centrale dell'esposizione non è il momento storico, né quello che ha lasciato dietro di sé Bush, intende invece spiegare come sono state prese le decisioni più critiche del suo mandato: la risposta agli attacchi dell'11 settembre, l'invasione dell'Iraq, l'invio di truppe a New Orleans dopo l'uragano Katrina e il salvataggio delle banche nel 2008. Il visitatore può prendere parte a un gioco in cui viene bombardato da una dozzina di esperti con argomenti contrapposti su questi temi e deve decidere cosa fare in 4 minuti. "Durante l'allestimento dell'esposizione abbiamo pensato: un ragazzo di prima media non era nato al tempo dell'11 settembre 2001. Uno studente appena diplomato non può ricordare quello che avvenne. Avremo visitatori che non hanno ricordi in proposito", spiega Polley. Tania Sierra e Abilene Gómez, di 17 anni, hanno visitato il museo lo scorso mercoledì, con la loro scuola. Erano neonate nel 2001: nel loro caso il museo pare aver raggiunto l'obiettivo. "Non credo che i candidati di oggi potrebbero prendere questo tipo di decisioni", rifletteva Tania a proposito di quello che aveva visto. "Immagino come potrebbe essere la biblioteca di Trump: con un muro di cinta e piena di foto di personaggi famosi". A Mike e Jeanne Millett, coppia di mezza età del Maryland, l'esposizione aveva riportato alla mente "molti ricordi" dei primi dieci anni del secolo. E anche qualcosa in più. "In questo museo ho visto l'establishment", diceva Mike. Parola che oggi sembra essere l'asse attorno al quale si divide il paese in questa elezione. "Ho visto dignità, onore, lavoro, sincerità. Ho visto l'aspetto positivo dell'establishment. Mi ha fatto pensare che non è poi tanto male". I Millet sono democratici. Non hanno mai votato per Bush. "Il presidente Bush era il mio presidente", afferma Mike. Voterà per Hillary Clinton, soprattutto perché non crede che di un eventuale presidente Trump si potrà dire altrettanto. Argomenti dallas presidenziali usa 2016 texas george w. bush hillary clinton donald trump 
Bob Dylan ha deciso di accettare il premio Nobel per la letteratura . In una intervista esclusiva al Daily Telegraph , Dylan afferma che la notizia del Nobel è "difficile da credere, emozionante e incredibile. Chi non sognerebbe una cosa del genere?". Alla domanda se il prossimo 10 dicembre andrà personalmente a ricevere il premio dal Re di Svezia a Stoccolma, l'artista americano risponde però così: "Andrò se potrò". Il premio prevede un assegno da 750mila sterline. Il quotidiano britannico aveva raggiunto il cantante in Oklahoma dove si trova in tournée per parlare di una mostra di suoi quadri che aprirà la prossima settimana in una galleria a Londra. "Gran bella cosa", ha replicato anche quando gli è stato chiesto una reazione sul Nobel,  "è stato straordinario, incredibile. Chi si sarebbe mai sognato una cosa simile?". Il cantante americano, poi, si dice parzialmente d'accordo con il giudizio di Sara Danius, docente e membro dell'Accademia Svedese, secondo cui i suoi testi rientrano nella categoria della letteratura, ponendosi in continuità con la tradizione orale di poeti come Omero e Saffo. "Direi di sì, in una certa misura", si schermisce Dylan, citando alcune delle sue canzoni come 'Blind Willie', 'A Hard Rain' e 'Hurricane', tra le altre, ma poi aggiungendo che sta ad altri valutare il significato delle sue canzoni, "io non sono qualificato a farlo". Argomenti nobel letteratura 2016 bob dylan 
La soluzione 
ROMA - Volti giovani cercansi, bella presenza, eleganza, dimestichezza col mezzo televisivo, presenza sui social. Silvio Berlusconi ci riprova. Un evergreen: la selezione della nuova classe dirigente forzista da spedire intanto in TV e tra uno-due anni in Parlamento, al posto dei Brunetta, Gasparri, Matteoli e tutti quei volti sui quali il Cavaliere non punta più. Il nuovo casting per una trentina di under 40 è stato "venduto" come l'apertura della Libera università della politica a Villa Gernetto. Davanti alla platea ristretta, frutto di una preselezione di mesi, con Berlusconi, il fido Sestino Giacomini e il "selezionatore" Andrea Ruggeri,  le due teacher d'eccezione: Nunzia De Girolamo e Annamaria Bernini. Assente perché all'estero Mara Carfagna. "Vi parleranno loro perché sono le più brave in TV e non solo, sono le più preparate, ci sanno fare e non a caso le ho fatte ministro", ha esordito il padrone di casa. E proprio di come ci si muova davanti alle telecamere hanno parlato le due parlamentari, oltre che dell''imminente referendum. Anche se il vero protagonista della full immersion, cominciata nella villa vicino Monza alle 11 e protratta fino a sera, è stato lui, Silvio. "Ha parlato quasi sempre lui - raccontano i presenti - Di cosa? Dei suoi governi, di quanto sia importante la comunicazione in politica, del perché voterà e occorra far votare No al referendum, di Europa, politica estera e infine del suo incontro col presidente Mattarella". Ripetendo anche in quella sede il giudizio positivo sul capo dello Stato, dopo il primo incontro. Valentino Valentino,  altro fedelissimo di questa nuova era post cerchio magico, si aggira in platea, sovrintende e controlla. C'è anche Alessandro Cattaneo, capo della formazione. Seduti, in realtà non proprio giovani sprovveduti provenienti da qualche talent. Under 40 sì, ma quasi tutti consiglieri regionali (della Puglia, della Lombardia, Veneto, Campania ), comunali, assessori, sindaci promettenti di piccoli centri, qualche laureato impegnato in master negli States. Nuovo appuntamento con gli stessi giovani (e nuovi innesti) a breve. La pattuglia - dicono da Arcore - andrà ulteriormente selezionata, preparata, prima di essere spedita in TV e domani chissà. È bastato che la notizia rimbalzasse in serata a Roma per far tremare e mobilitare molti parlamentari in carica da più legislature. "È la conferma di quel che si sapeva, si sta preparando a darci il ben servito, ma non ci liquiderà così facilmente", avverte dietro anonimato un ex uomo di governo berlusconiano. Argomenti fi - forza italia silvio berlusconi Leggi i commenti I commenti dei lettori 
CITTA' DEL MESSICO - Chissà quanto sarebbero disposti a pagare i tifosi della Rossa pur di vedere questo esito domenica sera. Già, perché Sebastian Vettel è davanti a tutti al termine del venerdì di prove libere del Gran Premio del Messico, terzultimo appuntamento del Mondiale di Formula 1. Sul circuito Hermanos Rodriguez di Città del Messico, il tedesco della Ferrari, montando le supersoft, ha fermato il cronometro sul miglior tempo di 1'19″790. A soli 4 millesimi la Mercedes di Lewis Hamilton, quindi terzo tempo per il leader del mondiale Nico Rosberg con 1'20″225, davanti all'altra rossa di Kimi Raikkonen, più lento di 34 millesimi, e non completamente contento dell'assetto della propria monoposto. LIBERE: LE MERCEDES INSEGUONO LA ROSSA DI VETTEL - Notevole la prestazione di Vettel che, oltre che molto veloce nel giro secco, ha tenuto un passo di tutto rispetto anche nei long run con le gomme medie. In casa Mercedes, invece, si è lamentato un problema di graining con le gomme. In ritardo, almeno in questo venerdì, le Red Bull: Daniel Ricciardo è quinto ma a sei decimi e mezzo da Vettel, il suo compagno di squadra Max Verstappen, dopo il problema al sistema frenante al mattino, è settimo a quasi otto decimi e mezzo dalla migliore prestazione di giornata. Tra i due la Force India di Nico Hulkenberg. Ottavo tempo per la Williams di Valtteri Bottas che è risultato pià lento di soli 10 millesimi rispetto al giovane olandese del team austriaco. NONO SAINZ E ALONSO A CHIUDERE LA TOP TEN - Nono tempo per Carlos Sainz che con la sua Toro Rosso è stato, però, attardato di un secondo e due decimi rispetto al best lap odierno. A chiudere la top ten Fernando Alonso con la McLaren-Honda. A seguire l'altra Toro Rosso di Daniil Kvyat, che nei secondi finali ha avuto un problema alla sua power unit, rimanendo fermo nel giro di rientro ai box. Quindi la seconda McLaren di Jenson Button, la Williams di Felipe Massa. Sabato la terza sessione di prove libere, quindi le qualifiche dove si spera la Ferrari possa centrare per la prima volta almeno la prima fila. IL TEDESCO: "TANTO TRAFFICO COME SU UNA STRADA NORMALE" - "E' stata una buona giornata. Il fatto fondamentale è che abbiamo girato senza problemi importanti" le prime parole a caldo di Sebastian Vettel, commentando il miglior tempo nelle prove libere del Gran Premio del Messico. Il tedesco della Ferrari, quindi, si è lamentato per il tanto traffico in pista che non gli ha permesso di sfruttare al meglio le supersoft: "Mi sembrava di essere in una strada normale più che in pista - dice -. Ma anche gli altri hanno avuto gli stessi problemi. Per il molto traffico non ho potuto dare di più, ma domani spero di poter fare meglio. Non possiamo fare peggio dell'anno scorso, visto che le Ferrari non hanno concluso la gara. Anche l'anno scorso, tuttavia, avevo avuto buone sensazioni, qui in Messico si vede che il passo è buono: speriamo di poter salire sul podio. Arriviamo alle prove di sabato con uno slancio buono". Un po' meno soddisfatto il compagno di scuderia Kimi Raikkonen: "Non sapevamo come sarebbe andata e, alla fine, non è andata troppo male. Vedremo domani. Abbiamo provato una cosa, ma non so esattamente cosa, va bene così". HAMILTON DAVANTI A TUTTI NEL PRIMO TURNO - In precedenza, nella prima sessione, era stato Lewis Hamilton al volante della Mercedes a far segnare il miglior crono di 1'20"914 con gomme medie. Alle sue spalle, staccato di appena 79 millesimi, c'è la Rossa del tedesco Sebastian Vettel che ha fatto registrare il suo miglior crono con gomme soft. Bene anche Kimi Raikkonen, terzo con l'altra Ferrari a 158 millesimi da Hamilton. In evidenza anche la Force India, che piazza Sergio Perez e Nico Hulkenberg in quarta e quinta posizione. Sesto il finlandese Valtteri Bottas con la Williams, mentre per trovare la Mercedes del leader iridato Nico Rosberg bisogna scorrere fino alla settima posizione. Il tedesco, che in Messico si gioca il primo match point per il titolo, ha chiuso a 759 millesimi da Hamilton montando gomme medie come il suo compagno di squadra. Ottavo tempo per l'australiano Daniel Ricciardo con la Red Bull in una top ten completata dal brasiliano Felipe Massa con la Williams e dal russo Daniil Kvyat con la Toro Rosso. Problemi per l'olandese Max Verstappen, solo 14esimo con la Red Bull e costretto a tornare in anticipo ai box a causa del surriscaldamento dei freni posteriori. Argomenti ferrari formula 1 sebastian vettel Leggi i commenti I commenti dei lettori 
Alla vigilia dell'attesissima sfida di campionato a Torino, Juventus e Napoli si trovano a giocare insieme, ma dallo stesso lato del campo, una partita di un campionato particolare, giocato questa volta da 14 squadre, tra le quali anche Inter e Genoa, con decine di calciatori, dirigenti, agenti da una parte e la Procura della Figc dall'altra, mentre l'arbitro obbligato è il Tribunale federale. A dare il calcio d'avvio è stata la Procura, che ha deferito le società e i tesserati dopo l'indagine avviata in base all'inchiesta 'Fuorigioco' dei pm di Napoli, riconducibile a un giro milionario di false fatture, che ha visto indagati 64 tra calciatori, procuratori e dirigenti di club per reati tributari che vanno dall'evasione fiscale alle false fatturazion Argomenti inchiesta fuorigioco calcio genoa 
IL TERREMOTO? Una punizione divina all'Italia per essersi astenuta alla votazione dell'Unesco sulla Città Vecchia di Gerusalemme che, a giudizio di Israele e delle comunità ebraiche del mondo, ha negato i legami millenari di Israele con l'ebraismo. È bufera sulle parole del viceministro della Cooperazione regionale di Israele, Ayooub Kara (del Likud, il partito del premier Benyamin Netanyahu) in missione in questi giorni in Vaticano proprio sulla vicenda delle votazioni all'Unesco, e in Italia quando le Marche e l'Umbria sono state colpite dalle nuove devastanti scosse. L'ambasciata israeliana a Roma ha preso le distanze: "Le parole attribuite al vice ministro Kara non rappresentano assolutamente la posizione dello Stato di Israele e del ministero degli Esteri. Ci sarà un controllo sulla vicenda. Israele ha massima considerazione delle sue importanti e amichevoli relazioni con l'Italia ed è vicino al governo e al popolo italiano per i tragici terremoti". Alla vigilia della visita del presidente della Repubblica Sergio Mattarella nella regione, tra Italia e Israele rischia così di riaccendersi una polemica che sembrava ormai chiusa. "Fossero confermate le parole che riferisce il sito israeliano Ynet su quanto detto dal vice ministro israeliano - afferma dalla maggioranza Emanuele Fiano del Pd - Netanyahu dovrebbe chiedere le sue dimissioni immediate per indegnità e chiedere scusa agli italiani tutti. Se vere, sono parole vergognose e inaccettabili". "Il vice ministro Kara dimostra quali danni possa fare al suo paese un fanatico che parla come un fondamentalista di opposto segno religioso", è invece la condanna di Fabrizio Cicchitto (Ncd), presidente della Commissione Esteri della Camera, che definisce "demenziali e inqualificabili" le dichiarazioni dell'esponente di governo israeliano. "Il governo israeliano si scusi con l'italia per le scemenze dette oggi da un suo rappresentante. Se un uomo di governo pensa che un terremoto sia una punizione di dio, si faccia visitare da uno bravo", commenta Arturo Scotto , capogruppo di Sinistra italiana. Le scuse di Israele . "Condanniamo le parole del viceministro Ayoub Kara. Sono inappropriate e non dovevano essere pronunciate. Il viceministro si è scusato per questo e ci associamo a queste scuse". Lo ha detto il giorno dopo, il portavoce del ministero degli affari esteri israeliano Emmanuel Nahshon , durante lo shabbat. Il premier Benyamin Netanyahu affronterà l'argomento direttamente con Kara al più presto possibile. L'astensione dell'Italia all'Unesco era stata attaccata con forza dall'Unione delle Comunità ebraiche italiane (Ucei) e criticata in seguito dallo stesso premier Matteo Renzi, che l'aveva definita "allucinante", portando il ministro degli Esteri Paolo Gentiloni ad annunciare un cambio di indirizzo italiano nelle prossime votazioni. Prima delle parole di stasera, pace era stata fatta con Netanyahu, che anzi aveva lodato la reazione italiana e di Renzi in particolare. Kara ha raccontato di aver avvertito proprio mentre si trovava in Vaticano la scossa che ha messo in ginocchio per la seconda volta l'Italia centrale. "Passare attraverso un terremoto non è stata la più piacevole delle esperienze, ma - ha detto Kara secondo quanto riferito dal sito Ynet - abbiamo avuto fiducia che la Santa Sede ci avrebbe tenuto al riparo. Sono certo che il terremoto - ha affermato - sia avvenuto a causa della decisione Unesco, che il Papa ha fortemente disapprovato". Per Kara, Francesco "ha anche detto che la Terrasanta è legata alla Nazione di Israele". Druso israeliano, politico di lungo corso, ritenuto un 'falco', Kara non è nuovo ad uscite controverse. Quando Ariel Sharon decise di abbandonare Gaza e di far uscire gli israeliani dalla Striscia abbandonando gli insediamenti, Kara sostenne che non dovevano essere impiegati soldati di origine drusa perché erano contrari al disimpegno. Stessa opposizione la dimostrò contro il ritiro di Israele dal Libano. Nemico giurato dell'Iran e sostenitore di un attacco militare da parte di Israele contro Teheran, Kara ha detto più volte che Israele non può fare la pace con i palestinesi perché "non c'è nessuno con cui fare la pace". articolo aggiornato il 29 ottobre 
EURO 1 (immatricolate dopo il 31.12.1992) · 93/59 CEE con catalizzatore · 91/441 CEE · 91/542 CEE punto 6.2.1.A EURO 2 (immatricolate dopo il 1.1.1997) · 91.542 punto 6.2.1.B · 94/12 CEE · 96/1 CE · 96/44 CEE · 96/69 CE · 98/77 CE È possibile trovare nel libretto anche le seguenti diciture: · 96/20 – 95/54 93/116 – 96/69 – 96/36 · 96/20 – 95/54 93/116 – 96/69 – 95/56 – 96/37 · 96/20 – 95/54 93/116 – 96/69 – 95/56 – 96/37 – 96/38 · 96/20 – 95/54 93/116 – 96/69 – 95/56 – 96/36 – 96/37 – 96/38 · 92/97/CEE – 94/12 CEE – 93/116 CE · 92/97/CEE – 94/12 CEE · 96/20 CE – 96/44 CE · 96/20 CE – 96/1 CE · 96/20 CE – 94/12 CEE · 92/97/CE – 96/69 CE · 92/97/CE – 96/69 CE – 93/116 CE · 96/20 CE – 91/542 CEE PUNTO 6.2.1 – B · 96/20 CE – 94/12 CEE – 93/116 CE · 96/20 CE – 95/54 CE – 94/12 CEE – 93/116 CE · 96/20 CE – 96/69 CE – 93/116 CE · 96/20 CE – 96/69 CE – 95/54 CE – 93/116 CE · 92/97/CEE – 94/12 CE – 95/54 CE – 93/116 CE · CE 96/20 – 93/116 – 96/69 – 95/56 · 1999/102/CE rif. 96/69/CE · 98/77 CE · CE 96/20 – 95/54 – 93/116 – 94/12 – 96/36 – 96/38 · 96/20 CE – 95/54 CE – 96/69 CE – 95/56 CE EURO 3 (immatricolate dopo il 1.1.2001) · 98/69 CE · 98/77 CE rif 98/69 CE · 99/96 CE · 99/102 CE rif. 98/69 CE · 2001/1 CE rif 98/69 CE · 2001/27 CE · 2001/100 CE A · 2002/80 CE A · 2003/76 CE A Attenzione: molte ordinanze riportano tra i veicoli esclusi dalle limitazione le seguenti due categorie, relative ai veicoli commerciali: – veicoli commerciali leggeri (fino a 3,5 t. categoria N1) Euro 3 conformi alla direttiva 98/69 CE Stage 2000 o immatricolati dopo l’1/1/2001, – veicoli commerciali pesanti (oltre i 3,5 t. categorie N2 e N3) Euro 3 conformi alla direttiva 99/96 CE o immatricolati dopo l’1/01/2001 EURO 4 (immatricolate dopo il 1.1.2006) · 98/69/CE B · 98/77/CE rif. 98/69/CE B · 1999/96 CE B · 1999/102 CE B rif. 98/69/CE B · 2001/1/CE Rif. 98/69 CE B · 2001/1 CE B rif. 98/69 CE B · 2001/27 CE B · 2001/100 CE B · 2002/80 CE B · 2003/76 CE B · 2005/55/CE B1 · 2006/51 CE B rif. 2005/55/CE B1 Si precisa che l’autoveicolo rientra nella classe ambiente EURO 4 solo se la Direttiva di riferimento riporta la lettera B Qualunque altra sigla indica il riferimento ad una normativa precedente (Euro 1, Euro 2, Euro 3). Euro 5 (*omologate dopo il 1.9.2009, immatricolate dopo il 1.1.2011) · 2005/55/CE B2 · 2006/51/CE rif. 2005/55/CE B2 · 2006/51/CE rif. 2005/55/CE B2 (ecol. migliorato) oppure Riga C · 99/96 fase III oppure Riga B2 o C · 2001/27 CE Rif. 1999/96 Riga B2 oppure Riga C · 2005/78 CE Rif 2005/55 CE Riga B2 oppure riga C · 2006/81 CE rif. 2005/55 CE riga B2 · 2006/81 CE rif. 2005/55 CE riga C (ecol. migliorato) · 715/2007*692/2008 ( Euro 5 A ) · 715/2007*692/2008 ( Euro 5 B ) · 2008/74/CE rif. 2005/55/CE riga B2 · 2008/74/CE rif. 2005/55/CE riga B2 (ecol. migliorato) · 2008/74/CE rif. 2005/55/CE riga B2 (con disp. anti-part) Euro 6 715/2007*692/2008 ( Euro 6 A ) 715/2007*692/2008 ( Euro 6 B ) Argomenti gra smog giunta raggi 
