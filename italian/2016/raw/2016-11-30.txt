L’avvocato agrigentino Giuseppe Arnone, indagato per estorsione nei confronti della collega Francesca Picone, dopo essere stato scarcerato dal tribunale del Riesame, ha convocato la stampa per spiegare le sue ragioni, assieme ai legali che lo assistono, Arnaldo Faro e Carmelita Danile. Un'occasione per difendersi, parlare alla città, annunciare l’uscita di un suo libro (prima di Natale) su questa vicenda, ripercorrere anche le tappe della sua vita, non solo di avvocato ma di uomo “battagliero, combattivo e colorito” come si è definito. Ecco come ha aperto la conferenza stampa: “Qualcuno pensava che mettendomi in carcere io venissi in una qualche misura piegato o, come dire, colpito nelle mie capacità e nel mio onore. Io voglio tranquillizzare i dottori Cinque e Macaluso (i pm che hanno condotto l’indagine) che hanno avuto questa brillantissima idea e chi eventualmente li ha consigliati che ho una storia particolare della quale normalmente non mi vanto. Io sono cresciuto avendo innanzi a me alcune immagini. Io sono l’unica persona che ancora sta dentro il palazzo di giustizia e che era all’obitorio di Agrigento con il cadavere caldo del giudice Livatino". Da lì Arnone ha proseguito ripercorrendo la sua vicenda. "Sono abituato - ha detto - a combattere nell’arena, anche se mi hanno spesso dato del pazzo". Poi è passato all’attacco: "Oggi esco di galera e dico: caro Patronaggio (il procuratore capo di Agrigento), i danneggiati da questa storia siamo due: lei e io. Ma io e la mia famiglia avremo congrui risarcimenti del danno (ha annunciato che chiederà circa 500 mila euro, ndr ) per ciò che è avvenuto in questi giorni. Patronaggio invece è stato massacrato senza che nessuno lo risarcisca. Gli hanno fatto fare una figura terribile inducendolo a dichiarare ai giornali che io non avevo il mandato della signora Barbieri". Arnone si riferiva alla transazione, che la procura ha sostenuto essere falsa, tra lui e l'avvocata Francesca Picone (che ha denunciato Arnone per estorsione). Barbieri era prima stata difesa da Picone, poi a causa di una richiesta - pare - troppo elevata della legale (imputata proprio per questo) si era rivolta ad Arnone. Arnone oggi è indagato, ed era stato arrestato lo scorso 12 novembre, all’uscita dello studio legale della collega Picone,  dove – secondo l’accusa – avrebbe intascato due assegni per un importo di 14mila euro. Secondo la procura, quei soldi sarebbero state le prime due rate di una tangente di 50mila euro che Arnone avrebbe chiesto a Picone per non alzare clamore mediatico sulla vicende giudiziarie della collega. Ora Arnone, libero di parlare, ha ripetuto ciò che aveva detto al tribunale del Riesame: "La signora Barbieri magari non ha ben compreso quando nell’interrogatorio le si chiedeva se era a conoscenza della transazione". Poi ha aggiunto che si ha traccia della transazione nella posta elettronica certificata e che, tramite sms, lui proponeva a Picone di adire le vie legali e non fare una transazione “per tutte le cose”, come scrive Picone – a dire sempre di Arnone – via sms. Poi l'attacco al gip Francesco Provenzano (che aveva accolto la richiesta di arresto della procura). E l'annuncio di una denuncia contro di lui alla procura di Caltanissetta per concussione. La conferenza stampa è terminata con il ringraziamento accorato alla sua famiglia, i fratelli, le sorelle: "Mi hanno dovuto subire, dicono, perché ho scelto di perseguire valori che mi hanno trascinato in situazioni difficili. I compagni di mio figlio, quando erano piccoli, non accettavano i miei passaggi in macchina perché i genitori dicevano: “Potrebbero sparargli". Infine, l'anticipazione di un libro in uscita prima di Natale, su questa vicenda, e l’impegno a spendersi per i carcerati e le condizioni in cui vivono. "Spesso - ha raccontato – manca perfino l’acqua nel gabinetto". Argomenti agrigento provincia di agrigento giuseppe arnone luigi patronaggio 
ROMA - La Reyer non cede un passo. Settima vittoria consecutiva per Venezia, tra campionato e Champions, che si conferma una delle formazioni più in forma del momento. I lagunari passano in Romania sul parquet della CSM CSU Oradea per 73-69 con 17 punti di Haynes, 13 di Hagins e 12 di McGee e si confermano la seconda forza del gruppo B di Champions League alle spalle del Le Mans Sarthe, prossima avversaria al Taliercio. Dopo cinque sconfitte di fila, la Openjobmetis Varese ritrova il successo nel girone C superando la Ewe Oldenburg per 76-71 al Pala2A. Il quintetto di coach Moretti tornerà in campo in Champions martedì prossimo, ospite dell'Asvel Lyon-Villeurbanne per l'ottava giornata della fase a gironi. Oradea 69-73 Reyer Venezia CSM CSU ORADEA-UMANA REYER VENEZIA 69-73 Venezia si presenta in Romania senza Tonu e Peric, così coach De Reffaele ritrova nel quintetto titolare Hagins e Viggiano, oltre al jolly Visconti. L'avvio non è dei migliori per la formazione italiana scivolata subito sul -9 (17-8), poi Viggiano e Haynes suonano la sveglia da tre e l'Umana trova l'aggancio 19-19 sulla prima sirena. Nel secondo quarto il match cambia decisamente volto con i lagunari in ascesa grazie a un break di 21-4 che di fatto sembra indirizzare la partita dalla parta di Haynes e compagni. I padroni di casa, però, trovano la forza di reagire e si riportano sotto (33-34) con Lucic e Mirkovic. Si vive in perfetto equilibrio fino al quarto quarto quando Haynes sale in cattedra seguito a ruota da McGee e Venezia allunga nuovamente a +8 (61-69) a 1'56'' dal termine. A 37'' dalla fine, però, i rumeni, grazie al 2+1 di Denisson e al canestro dall'arco di Pasalic si riportano sotto, ma Haynes dalla lunetta non sbaglia, poi McGee chiude il match. Nel finale ai padroni di casa non bastano due tiri liberi di Pasalic. Top 5 - Basket Champions League OPENJOBMETIS VARESE-EWE OLDENBURG BASKETS 76-71 Cantù è avvisata. In vista del derby di sabato sera, Varese piazza un successo sofferto, ma fortemente voluto, in Champions battendo in casa l'Oldenburg al termina di una gara tiratissima e decisa solo nel finale. Coach Moretti rispolvera il quintetto base e questa volta non rimane deluso. Un ispirato Maynor prende per mano l'OpenJob nei primi minuti di gara, mentre i tedeschi si affidano al centro Qvale. Dopo il +5 del primo quarto (18-13), nel secondo periodo l'Ewe torna sotto (20-19) per poi chiudere all'intervallo lungo distante solo quattro lunghezze. Nella ripresa l'Oldenburg prova a scappare portandosi sul 36-45. Il +9 viene limato col passare dei minuti da Cavaliero, Anosike e Eyenga (51-52). Due tiri dalla lunetta di Kangur siglano il sorpasso quando mancano 3'32'' al termine del terzo periodo. Il nuovo vantaggio dà vigore all'attacco varesino, ma neanche l'ennesimo allungo (+7) spegne le velleità ospiti. Nell'ultimo quarto De Zeeuw e Qvale pareggiano i conti (68-68) a due minuti e mezzo dalla fine e l'equilibrio regna fino a quando un due su due di Cavaliero dalla lunetta e il canestro di Avramovic non fissano il risultato sul 76-71. Argomenti basket venezia basket varese basket basket champions league Leggi i commenti I commenti dei lettori 

ROMA - "Oggi è davvero un’ottima serata. E' una svolta per il pubblico impiego". La leader della Cisl Annamaria Furlan è estremamente soddisfatta per la firma dell'accordo quadro sul pubblico impiego . "Finalmente la contrattazione si è riappropriata delle sue competenze. Basta con le leggi. Si torna a contrattare a livello nazionale e nei luoghi di lavoro per avere buste paga più pesanti e servizi di qualità per i cittadini". Segretaria, ma alla fine gli 85 euro di aumento sono medi o "non inferiori a"? E come verranno distribuiti? "Gli 85 euro sono medi, ogni contratto definirà come debbano essere distribuiti. E' una cifra dignitosa.  E in più ci saranno il rafforzamento della contrattazione di secondo livello, il welfare contrattuale, la previdenza integrativa. L’accordo quadro indica e indirizza le priorità della contrattazione di primo e secondo livello. Dopo sette anni di blocco contrattuale, e anche di insulti nei confronti dei lavoratori del pubblico impiego, ora viene messo al centro il protagonismo contrattuale dei lavoratori e delle lavoratrici, si gira pagina". Nelle ultime ore è emerso anche un altro nodo, quello del bonus degli 80 euro che potrebbe essere revocato per alcune fasce di lavoratori per via degli aumenti contrattuali. Come siete riusciti a superarlo? "Anche questo attraverso la contrattazione, che verrà condotta comparto per comparto. Ci saranno quattro tavoli distinti, e la contrattazione s’impegnerà perché gli aumenti non diventino penalizzanti per alcune fasce di lavoratori. Ovviamente poi ci saranno dei momenti di verifica su tutto". Quattro comparti, dunque è stata compresa anche la scuola, come chiedevate? "Certo, l'accordo quadro vale per tutti e quattro i comparti, scuola compresa". Nelle varie fasi della contrattazione i tre sindacati confederali sono apparsi a volte distanti se non divisi. Alla fine ha prevalso l'unità. "Cgil Cisl e Uil stanno chiudendo una serie di contratti in modo unitario, ed è proprio grazie all'efficacia dell'azione del sindacato confederale che in quest'ultimo anno è stato possibile raggiungere obiettivi importanti". Argomenti contratto statali cisl sindacati confederali interviste economia annamaria furlan 
Tutto facile per la Sampdoria in Coppa Italia, che batte 3-0 il Cagliari e vola agli ottavi dove troverà la Roma all'Olimpico. I blucerchiati, con tante seconde linee in campo così come i sardi (che hanno portato anche diversi Primavera a Genova), vanno subito in vantaggio con Alvarez, bravo a saltare Salamon e segnare in diagonale dopo una bella finta di Schick. Proprio l'attaccante ceco nella ripresa chiude i conti con una doppietta. Finisce 3-0 ma il risultato poteva essere ancora più largo se la Samp non avesse sprecato una marea di occasioni, in particolare con Budimir. Argomenti calcio sampdoria coppa italia ricky alvarez patrik schick 
None Leggi i commenti I commenti dei lettori 
None Leggi i commenti I commenti dei lettori 
"Non esistono quartieri di serie A e quartieri di serie B" e "per questo intendiamo procedere con il ricorso, affinché l'intera comunità sia risarcita simbolicamente per la morte di un nostro concittadino innocente". Il sindaco di Bari, Antonio Decaro, commenta così la sentenza emessa dalla Corte di Assise di Appello di Bari che ha escluso il Comune dalle parti civili nel processo sull'omicidio di Florian Mesuti , l'albanese ammazzato al quartiere Libertà nell'agosto 2014. Quei palloncini bianchi per Flori,<br />l'ultimo viaggio del giovane ucciso "Ho il massimo rispetto per il lavoro della magistratura, ma da sindaco - continua Decaro - non posso non sottolineare che le tesi addotte dalla difesa, secondo le quali l'immagine del Comune di Bari non sarebbe stata danneggiata da questo omicidio solo perché avvenuto nel quartiere Libertà, che non sarebbe meta di attività imprenditoriale o turismo, è assurda. Per me e per tutti i cittadini baresi non esistono quartieri di serie A e quartieri di serie B: i quartieri sono tutti uguali, e se un ragazzo muore ammazzato per strada, per di più per futili motivi, che questo accada nel quartiere Libertà o in qualsiasi altro luogo per noi rappresenta una sconfitta e un grave danno per l'immagine della città. Per questo - conclude il sindaco - intendiamo procedere con il ricorso, affinché l'intera comunità sia risarcita simbolicamente per la morte di un nostro concittadino innocente". La Corte di Assise di Appello di Bari ha ridotto da 18 a 14 anni di reclusione la condanna inflitta nei confronti del pregiudicato 24enne Francesco Caldarola, imputato per l'omicidio del 29 agosto 2014. Caldarola é stato giudicato colpevole di omicidio volontario, porto e detenzione di arma da fuoco. Il giudice ha riconosciuto a Caldarola le attenuanti generiche riformando la sentenza di primo grado, emessa nel dicembre 2015 al termine di un processo celebrato con il rito abbreviato. I giudici del secondo grado hanno inoltre escluso dalle parti civili il Comune di Bari, confermando il risarcimento danni ai familiari della vittima, genitori, sorella, nipote e fidanzata. Stando alle indagini della Squadra Mobile, Francesco Caldarola, figlio del boss del quartiere Libertà di Bari Lorenzo, avrebbe punito con la morte un affronto di Mesuti, intervenuto per sedare un litigio tra il fratello minorenne di Caldarola e un coetaneo albanese. Per l'omicidio l'imputato è in carcere dal 2 settembre 2014. Sul delitto è attualmente in corso un altro processo, pendente in primo grado dinanzi al Tribunale per i Minori, nei confronti di un 17enne. Argomenti bari città criminalità florian mesuti francesco caldarola antonio decaro 
WASHINGTON - Prima Stoccolma, ora la Casa Bianca. Bob Dylan non va alle cerimonie , è "occupato, ha impegni precedenti", si sa, ormai sarebbe quasi più stravagante se accettasse qualcosa. Lui non va, non importa che ad invitarlo sia l'Accademia svedese o il presidente degli Stati Uniti, tanto più quello uscente. E oggi non si è presentato a una cerimonia in onore dei vincitori americani del Nobel organizzata gentilmente da Barack Obama. A riferirlo, ovviamente, è stata la Casa Bianca. I Nobel proprio non gli vanno a genio. Dylan non ha in programma né di andare a Stoccolma per ricevere il suo premio alla serata del 10 dicembre, né da Obama che voleva rendere omaggio a lui e agli altri premiati Usa. "Purtroppo, per chi se lo stava chiedendo, Bob Dylan oggi non sarà alla Casa Bianca, così tutti si possono rilassare", ha annunciato il portavoce di Obama, Josh Earnest. Senza specificare chi siano i più stressati. Dylan non ha mai accennato al Nobel dal primo minuto in cui gli è stato assegnato . Bob Dylan non ritirerà il Nobel: critiche e battute al cantautore sui social Il 13 ottobre, il Nobel per la Letteratura per aver "creato una nuova espressione poetica nell'ambito della tradizione della grande canzone americana" . Primo cantautore, e primo americano dai tempi della scrittrice Toni Morrison nel 1993. Il suo nome tra quelli di Saul Bellow, John Steinbeck e Ernest Hemingway. Una scelta sorprendente che, non altrettanto sorprendentemente, lui ha snobbato. Il portavoce di Obama però non si è limitato a dire, 'no, non viene'. Anzi, ha tenuto molto a ricordare che l'artista "ha indicato pubblicamente di essere onorato per avere ricevuto il premio Nobel" anche se non ha in programma di andare a ritirarlo. E poi, insomma, sì, "c'è stata almeno un'occasione precedente in cui il signor Dylan ha visitato la Casa Bianca e al presidente ha fatto piacere conoscerlo", ha detto Earnest. Ma le sue dichiarazioni, senza musica di sottofondo, sono stonate, come le scuse. Dylan da Obama c'era andato nel 2012, aveva ricevuto la Presidential Medal of Freedom, la Medaglia della libertà, la più alta onorificenza civile negli Stati Uniti. In effetti il presidente, suo fan dichiarato, l'aveva incontrato anche nel febbraio del 2010. Ad un evento riservato a pochi Dylan aveva cantato The Times They Are A-Changin. "È stato come ci aspettavamo fosse. Non è venuto alle prove. Non ha voluto fare la foto con me", aveva detto allora Obama. Anche quella volta di fronte all'uomo più potente del pianeta, Dylan era sceso dal palco dopo aver distorto la canzone, gli aveva stretto la mano, ed era andato via senza dire una parola. [[ge:rep-locali:repubblica:149690195]] Ad andare in falsetto, imbarazzato, dopo i silenzi del menestrello meno menestrello del mondo, anche la stessa Accademia di Svezia che dopo mesi senza avere neanche una risposta, era finalmente venuta a conoscenza che Dylan non sarebbe andato. Qualcuno aveva commentato la maleducazione, ma l'Accademia più paziente, aveva detto di essere fiduciosa e di sperare che l'artista 75enne "possa ritirare il premio l'anno prossim o, se dovesse visitare la città svedese per tenere un concerto". Insomma, magari in tourné, non si sa mai. Bob Dylan, premio Nobel per la letteratura: le sue strofe immortali Ecco i testi delle dieci canzoni più significative di Bob Dylan, dall’esordio nei primi anni Sessanta a Tempest, il suo ultimo album di inediti pubblicato nel 2012. Com’è noto i testi del cantautore di Duluth sono caratterizzati da metafore che hanno dato luogo a molte interpretazioni anche diverse tra di loro. Ma l'incantesimo c'è. Per ricevere gli 8 milioni di corone svedesi del premio, circa 818mila euro, Dylan deve pronunciare un discorso di accettazione entro sei mesi a partire dal 10 dicembre, il giorno del 'gran ballo' a Stoccolma. Inviti e cene a parte, restano sei mesi per capire che farà allo scadere della mezzanotte, e che finale scriverà per questa favola distorta. Dylan non ritira il Nobel. Castaldo: "Vuole demolire la sua leggenda" Argomenti nobel bob dylan barack obama 
