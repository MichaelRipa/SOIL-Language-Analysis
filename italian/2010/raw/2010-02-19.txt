ROMA - Suona come un ultimatum. Marco Pannella ed Emma Bonino mettono in forse la partecipazione dei radicali e delle loro liste alle prossime elezioni regionali, dove Emma Bonino è candidata alla presidenza del Lazio ed altri quattro dirigenti sono candidati alla guida di altrettante regioni. E lo fanno con una lunga nota dove parlano di "strage di legalità senza precedenti" e di "elezioni vietate". La nota, sottoscritta da una ventina di esponenti radicali tra cui Marco Cappato, Marco Perduca, Maria Antonietta Farina Coscioni e Sergio d'Elia, punta il dito contro un clima di regime che "tende e sempre più riesce a ridurre lo Stato a mera copertura legalistica di questi crimini'. Questo l'incipit della nota: "Se si dovesse giungere al voto regionale del 28/29 marzo nelle attuali condizioni di negate legalità e democrazia, la decisione del parteciparvi o no s'impone sin d'ora come gravissimo, inevitabile problema di coscienza dinanzi all'inverarsi del sicuro rischio di incorrere nel reato di complicità con opere di un Regime che negano radicalmente diritti umani, costituzionali, internazionali, individuali e collettivi...". Bonino e Pannbella attaccano le prese di posizioni sia dell'Agcom che della Commissione di Vigilanza Rai . La prima "stravolge all'improvviso la sua giurisprudenza", la seconda  "tenta di annullare la proposta del relatore Marco Beltrandi. "Quella delibera - si legge nella nota - aveva e ha come principale obiettivo quello di garantire alla maggioranza degli elettori pubblici confronti diretti tra tutte le forze concorrenti, oltre alla presenza e partecipazione ufficiale dei leader delle forze concorrenti; come in tutti  paesi effettivamente democratici. Si tratta di resuscitare effettive tribune politiche (ed elettorali) formalmente abolite contro le tassative leggi e norme che le impongono; dopo averle già ridotte a trasmissioni semi-clandestine, surclassate da convocazioni a giochi per plebi da Colosseo, per centinaia di milioni di ascolti, in sette mesi di poco meno di mezzo miliardo, per due sole serie di essi". Poi un affondo contro il "patto strategico tra Pd e Pdl" per eliminare "le forze politiche estranee e non omologate". Un patto che ha avuto inzio alle elezioni nazionali del 2008, è proseguito a quelle europee e si staglia sulle regionali prossime. In particolare, concludono i due leader radicali, "si è perseguita e ottenuta la dolorosissima eliminazione da Bruxelles anche dei Radicali, dopo trent'anni di ininterrotta e spesso prestigiosa presenza europea e internazionale. Purtroppo Bersani è giunto, finalmente, troppo tardi per poter riparare il disastroso bilancio politico precedente". Leggi i commenti I commenti dei lettori 
WHISLER - Werner Heel si ferma a due centesimi dal bronzo e l'Italia sfiora il podio nel superG maschile alle Olimpiadi di Vancouver. Trionfa il norvegese Aksel Lund Svindal, che conquista l'oro con il crono di 1'30"34 dopo una prestazione eccellente. Il nuovo campione olimpico precede di 0"28 e 0"31 gli statunitensi Bode Miller (1'30"62) e Andrew Weibrecht (1'30"65) su un tracciato insidioso. Tre azzurri tra i primi 10 costituiscono un risultato ottimo: manca la medaglia che Heel (1'30"67) manca per un soffio. Rimpianti anche per Christof Innerhofer (1'30"73), sesto a 0"39 dal vincitore, e Patrick Staudacher (1'30"74), settimo a 0"40. Tutti in un fazzoletto e tutti delusi. Ma la gara è stata segnata dalla paurosa caduta per lo svedese Patrik Jaerbyn. L'atleta, 40 anni, ha inforcato una porta ed è precipitato rotolando per molti metri. Jaerbyn, che è alla sua quinta Olimpiade, è stato subito soccorso sulla pista e poi trasportato in toboga all'ospedale. Secondo le prime notizie, non ufficiali, avrebbe il volto tumefatto ma sarebbe lucido. Da verificare eventuali lesioni alla spina dorsale. "Ho fatto un piccolo errore in alto. Un anno fa ai Mondiali ho perso una medaglia per 5 centesimi, stavolta per 8. Siamo tutti lì, dal secondo posto in giù. Con un pizzico di fortuna in più...", dice Innerhofer. "I distacchi sono minimi. Solo Svindal ha fatto la differenza, gli altri sono tutti lì. Rifarei tutto quello che ho fatto in gara, anche se in qualche passaggio potevo essere forse più deciso", aggiunge Staudacher. L'unico italiano a non vedere il traguardo è Peter Fill, fuori dopo alcuni errori e una caduta. "Volevo rischiare tutto, qui siamo alle Olimpiadi ed è importante dare il massimo. Fino al primo errore, ero molto veloce. Poi ho sbagliato e ho compromesso l'intera gara. La velocità è abbastanza alta, ci sono molti dossi che possono sorprendere", spiega ai microfoni di Sky Sport. 
SANREMO - Superato l'ostacolo ascolti - ormai fanno Cassazione quelli delle prime tre serate, fra il buono e l'ottimo - il Festival di Sanremo si avvia a conclusione e si chiude il cerchio intorno ai concorrenti. Giochi chiusi per la categoria Nuova Generazione: ha vinto Tony Maiello, 21 anni, da Castellamare di Stabia. Premio della critica "Mia Martini" alla brava Nina Zilli. Si stringe il parterre dei big: eliminati definitivamente Enrico Ruggeri e Fabrizio Moro. In finale, fra gli altri (e fra i fischi), Pupo e il principe, sonoramente contestati durante la loro esibizione introdotta dal ct della Nazionale, Marcello Lippi. Serata che strizza l'occhio soprattutto ai giovani , uno degli obiettivi di questa edizione che, stando alle rilevazioni dei giorni scorsi, è stata seguita anche da un pubblico meno attempato. Non per caso gli ospiti della serata sono Jennifer Lopez ( FOTO ) e i Tokio Hotel, e ad aprirla c'è Bob Sinclar, guru della dance, dj e producer fra i più famosi al mondo che per qualche istante trasforma l'Ariston in una discoteca. Più distesa e ironica la Clerici, finalmente con un abito che non penalizza il suo fisico alla Renoir. Salvo scherzare, più tardi, con il look: vestita in stile Madonna, inguainata in un paio di pantaloni neri con stivali a tacco alto e bustier commenta: "Sono gli ultimi colpi della babbiona...". Va tutto bene per le prime esibizioni , da Malika a un geniale Simone Cristicchi accompagnato dal coro dei minatori dell'Amiata, da Irene Grandi alla Fornaciari a Mengoni. Il clima muta all'ingresso in scena di Pupo ed Emanuele Filiberto, accolti da una bordata di fischi. Con loro - ampiamente annunciato - il ct della Nazionale Marcello Lippi, che si lancia in un pistolotto in sostegno del brano ("per una canzone con questo titolo non poteva non esserci il ct della Nazionale, qui c'è della sostanza, non ha importanza come il brano viene cantato...") e Clerici è costretta a interromperlo perché sta di fatto violando il regolamento. L'esibizione dei tre è, se possibile, ancor più grottesca rispetto alle serate precedenti: oltre all'ensemble di soprano vestite in bianco, rosso e verde, i tre hanno apportato delle modifiche al testo, nella controversa strofa che ricordava l'esilio dell'erede di Casa Savoia: "Ricordo quando ero bambino, viaggiavo con la fantasia/Con un pallone immaginavo di stringerla tra le mie braccia", canta Emanuele Filiberto. "In quella notte di Berlino noi tutti alzammo le mani/Con Lippi e Fabio Cannavaro l'orgoglio di essere italiani", prosegue Pupo, mentre il maxischermo mostra le immagini della vittoria dell'Italia ai Mondiali. Viene il momento di Jennifer Lopez , che canta (in playback) e balla a dire il vero senza risparmiarsi, poi si sottopone all'intervista di rito con Antonella Clerici (che non le risparmia - di rito pure quella - la domanda sulla mammitudine). Riparte la gara, sfilano i sei Artisti rimasti prima di un'altra esibizione di J. Lo. A seguire arrivano i giovani: sono quattro, per loro stasera si decide. A fine serata la proclamazione del vincitore di Sanremo numero 60: Tony Maiello con Il linguaggio della resa . Pupillo di Mara Maionchi, allevato a X Factor, piange sul palco e fa salire papà. Vince una canzone melodica in stile "sanremese": colpisce che a proporla sia un ragazzo così giovane. D'altra parte il televoto (che pesa per il 50%) premia la popolarità e non la qualità. Evidentemente il 50% dell'orchestra non è sufficiente a compensare. Nina Zilli , che è già più di un talento, si porta a casa il premio della critica "Mia Martini" e un sicuro avvenire. 
AVELLINO - Per quel che conta, sono saltate tre teste di serie su quattro. Ieri Caserta (2) contro Bologna (5) e Milano (3) contro Avellino (6). Oggi è toccato a Cantù (4) contro Biella (5). Ovviamente non è accaduto a Siena. Domani le semifinali: alle 18, l'Air culla il sogno della seconda finale in Coppa Italia dopo quella poi trionfale del 2008, ma la Bologna vista nei quarti sarà rivale molto complessa. Seguirà Montepaschi-Biella, alle 20.30, con una chiara favorita; ma va ricordato che in campionato l'Angelico rese la vita complessa ai senesi e nella nostra realtà è roba per pochi. Siena-Montegranaro dura sedici minuti, cioè fin quando la Sigma Coatings riesce a mostrare la qualità di gioco che l'hanno portata ad essere la miglior squadra del momento in campionato, con le sue cinque vittorie consecutive. Ma se i marchigiani sono i migliori, significa che la Montepaschi non è quotata dai bookmaker, ovviamente. "Affretti due tiri, sbagli due rotazioni in difesa, vai sotto di 8-10 e contro di loro non li recuperi mai" ha detto Fabrizio Frates. Che si è trovato con due giocatori chiave del suo quintetto, Maestranzi e Marquinos, gravati di quattro falli già ad inizio del terzo quarto. "Che gli arbitri siano condizionati non voglio neanche pensarlo  -  ha detto il tecnico di Montegranaro -  Siena non perde mai, ma per la qualità dei suoi giocatori. Per noi il vero problema è stato che, perso Maestranzi, ho dovuto chiedere molti minuti a Cinciarini, che stanotte è stato male". Eppure il giovane playmaker pesarese, bianco come un cencio, ha giocato ugualmente una partita con spunti di qualità, come nello sviluppo del pick and roll con Greg Brunner, il centro più basso e forte della serie A, cifre alla mano. Dall'altra parte il migliore è stato il dirimpettaio Ben Eze (17, 8/12 e 7 rimbalzi), anomalìa in una disciplina dominata dagli esterni. Il nigeriano naturalizzato italiano per matrimonio e per il quale la Fip avrebbe intenzione di chiedere alla Fiba la possibilità di utilizzo in Nazionale, ha confermato nelle movenze una evoluzione tecnica di assoluto rilievo, anche lontano dal canestro. Ma vederlo pure in azzurro è ipotesi resa molto complessa dalla sua partecipazione ad un lontano Mondiale juniores con la maglia della Nigeria. "Non rispondo alla domanda - ha svicolato Simone Pianigiani, pure ct -  piuttosto la partita ha confermato due cose: che la Coppa Italia resta una competizione anomala, dove gli scarti si assottigliano e capita di giocare tre partite in tre giorni, che non ha pari in nessun'altra competizione. E poi che siamo fisicamente un po' logori". Ma sono confortanti i 25 minuti di Terrell McIntyre, alle prese con un problema fisico che però ha voluto lui per primo provare a superare, giocando. Debutto, con Siena, di Uros Slokar, lo sloveno ingaggiato per tamponare l'assenza grave di Lavrinovic: "Slokar è giocatore esperto ed intelligente. Poi quello che significa per noi Ksystof lo raccontano le cifre e non solo, perché il modo in cui apre il campo per i compagni è una delle basi del nostro gioco". Ma in Italia il resto della banda è più che sufficiente. Nella giornata di gloria per i centri si è inserito perfettamente anche Pervis Pasco : è un suo tap in (13 punti, 8 rimbalzi, 5 recuperi), determinante nella ripresa, a riportare nel finale nella mani di Biella una partita sempre controllata, contro una Cantù che ha fatto gran fatica per 30 minuti a trovare la via del canestro. Eppure a 14 secondi dalla fine Ortner aveva i liberi del -2, ma ne metteva solo uno (per il 65-68) e sul possesso di Biella, e fallo immediato, Aradori segnava i liberi che riportavano l'Angelico in semifinale, la seconda in tre anni per la squadra piemontese. E che ben si accoppia con quella per lo scudetto della scorsa stagione, contro Milano. Poi ci sono anche i meriti italiani, nel successo, con i 17 punti di un Aradori dedito anche al lavoro per la squadra (6 assist) ed i 15 di Garri (con 7 rimbalzi). "L'abbiamo meritata, sempre condotta, rompendo il gioco di Cantù e la sua organizzazione e mettendo pressione come testimoniano i 24 recuperi  -  ha spiegato Luca Bechi - In attacco, abbiamo cercato molto i lunghi ma anche spinto Aradori fin dentro l'area. Siena? Ci divertiremo a sfidare i migliori". Sconfitta anche in campionato, Cantù scivola sullo 0-2 nei confronti di stagione. "Abbiamo giocato male, lottato ma senza ordine, ci siamo accesi e spenti come le luci di Natale, commettendo sempre un errore nelle azioni chiave. Eppure con 24 palle perse siamo arrivati a giocarcela" ha analizzato Trinchieri, tecnico di Cantù. Che ha scontato anche il 20% nel tiro da 3 e la pessima serata del serbo Micov (0/5 al tiro), pesca per ora poco fortunata quando s'è trattato di sostituire Jeffers. Infine va anche detto che i 3200 presenti ad una serata di basket "neutrale" concedono ad Avellino di superare con merito l'esame della giornata dal cartellone più debole di questa Final Eight. Domani, chiaro, tornerà il pieno, c'è l'Air in un'altra giornata che qui vorrebbero colorare di biancoverde. Quello di Siena può attendere. Monte Paschi Siena-Sigma Coatings Montegranaro 84-68 (18-19; 26-18; 19-13; 21-18) Siena : Domercant 4, Mc Intyre 10, Zisis 7, D'Ercole 2, Eze 17, Carraretto 3, Sato 13, Slokar, Ress 2, Hawkins 11, Marconato 8, Stonerook 7. All.: Pianigiani Montegranaro : Cernivani, Antoniutti 8, Cavaliero 9, Marquinhos 4, Filloy, Maestranzi 13, Lechtaler 2, Tsaldaris 12, Cinciarini, Ongenaet, Brunner 9, Ivanov 11. Non entrati Cernivani, Ongenaetll. All.: Frates Arbitri : Paternicò, Sahin, Sardella. Siena: 28/54, Tiri liberi  21/31, Tiri da tre 7/19, Rimbalzi 33. Montegranaro: 24/56, tiri liberi 13/17,   tiri da tre 7/25, rimbalzi 34. Usciti per 5 falli: Eze Angelico Biella-Ngc Medical Cantù 70-65 (8-18;  22-18; 9-14; 26-20) Cantù : Bloise, Green 9, Ortner 18, Markoishvili 5, Leunen 14, Giovacchini 4, Mazzarino 8, Mian,  Lydeka 5, Maspero, Meroni, Micov 2. Non entrati Maspero, Meroni. All.: Trinchieri Biella : Soragna 3, Ona, Garri 15, Plisnic, Chessa 3, Smith 8, Aradori 17, Achara  6, Diaz 5, Pasco 13. Non entrati Favario, Maggiotto  All.: Bechi. Arbitri : Lamonica, Pozzana, Martolini Cantù: Percentuali di tiro  22/47, Tiri liberi 19/26, Tiri da tre  2/10, Rimbalzi 34. Biella: Percentuali di tiro 28/58, Tiri liberi 6/14, Tiri da tre 8/20, Rimbalzi 32. Usciti per 5 falli: Garri, Markoishvili Spettatori: 3.200 per un incasso di Euro 33.200. Leggi i commenti I commenti dei lettori 

Quest’oggi la Sala Giuseppina del Kursaal Santa Lucia di Bari apre la giornata della Primavera dei Diritti alle 10 con l’associazione Libera con l’incontro “Una voce nel vento: Mauro Rostagno contro la mafia” per discutere ancora una volta e ricordare le vittime della mafia. Durante l’incontro sarà proiettato anche un video-documentario sulle attività di Mauro Rostagno, sociologo e giornalista italiano ucciso dalla mafia perché attraverso la tv denunciava con forza le collusioni tra mafia e politica in Sicilia. Si continua alle 18 nel roof garden del Kursaal con l’incontro-concerto “Recidivo Recital” dei Presi per Caso in collaborazione con l’Associazione Antigone. Si tratta di una compagnia di detenuti, ex-detenuti e non-detenuti che attraverso musica rock e spettacoli teatrali raccontano storie che parlano di carcere.      A seguire sempre un momento di convivialità e relax con gli aperitivi curati stavolta dalle comunità etniche delle Mauritius della città di Bari coordinate dal centro culturale Abusuan, per poi riprendere alle 20.30 sempre al Kursaal con la performance di Rachid Ouramdane, coreografo francese di origini algerine. Il suo lavoro, “Loin?, è un viaggio alla riscoperta della propria identità attraverso il confronto con l’altro, con i limiti di ognuno. In questo quadro si inserisce il viaggio in Cambogia e in Vietnam del coreografo francese attrav! erso cui si arriva a trattare il tema dei conflitti e delle violenze.     Ma la giornata non finisce qui. La riflessione continuerà affrontando il tema della paura che si trasforma in ansia rendendo la vita insopportabile. Sarà l’’irriverente duo di scatenati comici, i Tony Clifton Circus, che hanno conquistato l’Italia e l’Europa con la loro dissacrante e crudele comicità che si esibiranno a partire dalle 22 nella sala Giuseppina del Kursaal con lo spettacolo “Me da igual” a portare avanti questa riflessione arrivando a concludere che essere diversi è comunque una gran fatica. Sempre oggi, per gli appuntamenti “WAITING FOR PRIMAVERA DEI DIRITTI”, la mattina alle 10.30 nelle scuole di Andria e nel pomeriggio alle 19.00 presso la Masseria Martucci di Altamura ci sarà l’incontro su “La dimensione costituzionale dell’Europa: il trattato di Lisbona e la tutela dei diritti”, un incontro con Nicola Pignatelli,! Avvocato e Dottore di ricerca in giustizia costituzionale dell’ Università di Pisa. A Ruvo l’appuntamento è con la “Conferenza sui diritti” organizzata dalla compagnia teatrale La Luna nel Letto che, inoltre, in partenariato con la ASL/2 Ba porterà in scena alle 16.30 al Teatro Comunale “Astolfo sulla Luna: Festival di teatro e mondo social”, una giornata di rassegne spettacolari, approfondimento, formazione, dedicati ai centri riabilitativi, ai S.I.M., S.E.R.T., A.S.L., comunità, carceri che pensino al Teatro come uno degli strumenti per ritrovare la salute, e alle Compagnie Teatrali che abbiano dedicato al disagio parte della propria ricerca artistica.  A San Severo, invece, da oggi fino a sabato 27 febbraio dalle 18 alle 24 ci sarà “Top no stop” con mostre, cortometraggi e video installazioni. 
WHISLER - Werner Heel si ferma a due centesimi dal bronzo e l'Italia sfiora il podio nel super-g maschile alle Olimpiadi di Vancouver. Trionfa il norvegese Aksel Lund Svindal, che conquista l'oro con il crono di 1'30"34 dopo una prestazione eccellente. Il nuovo campione olimpico precede di 0"28 e 0"31 gli statunitensi Bode Miller (1'30"62) e Andrew Weibrecht (1'30"65) su un tracciato insidioso. Tre azzurri tra i primi 10 costituiscono un risultato ottimo: manca la medaglia che Heel (1'30"67) manca per un soffio. Rimpianti anche per Christof Innerhofer (1'30"73), sesto a 0"39 dal vincitore, e Patrick Staudacher (1'30"74), settimo a 0"40. Tutti in un fazzoletto e tutti delusi. Ma la gara è stata segnata dalla paurosa caduta per lo svedese Patrik Jaerbyn. L'atleta, 40 anni, ha inforcato una porta ed è precipitato rotolando per molti metri. Jaerbyn, che è alla sua quinta Olimpiade, è stato subito soccorso sulla pista, trasportato in toboga in un posto di soccorso e poi trasferito in elicottero alla clinica del villaggio olimpico di Whistler. Le sue condizioni non sono gravi. "Ho fatto un piccolo errore in alto. Un anno fa ai Mondiali ho perso una medaglia per 5 centesimi, stavolta per 8. Siamo tutti lì, dal secondo posto in giù. Con un pizzico di fortuna in più...", dice Innerhofer. "I distacchi sono minimi. Solo Svindal ha fatto la differenza, gli altri sono tutti lì. Rifarei tutto quello che ho fatto in gara, anche se in qualche passaggio potevo essere forse più deciso", aggiunge Staudacher. L'unico italiano a non vedere il traguardo è Peter Fill, fuori dopo una sequenza di errori. "Volevo rischiare tutto, qui siamo alle Olimpiadi ed è importante dare il massimo. Fino al primo errore, ero molto veloce. Poi ho sbagliato e ho compromesso l'intera gara. La velocità è abbastanza alta, ci sono molti dossi che possono sorprendere", spiega ai microfoni di Sky Sport. 
