MILANO - Se qualcuno pensava  -  noi per primi, ammettiamolo - che il calcio danzato del Milan potesse mettere nei guai il calcio tutto cuore, potenza e istinto dell'Inter di Mourinho adesso dovrà arrendersi all'inevitabilità dello scudetto all'Inter. Vincere 2-0 con la squadra ridotta in dieci significa prima di tutto un pugno a tutto il resto del calcio: l'Inter è su un livello molto vicino al paradiso e tutti gli altri sono parecchi cieli più sotto. Il 2-0 firmato da Milito e Pandev  -  la nuova micidiale coppia d'attacco nerazzurra, non si sente affatto l'assenza di Eto'o  -  significa soprattutto un salto così in alto in classifica che il Milan deve abbandonare subito qualsiasi speranza di scudetto. Nove punti di distacco in classifica sono tantissimi, e pur considerando gli eventuali tre del recupero della Fiorentina, la fuga dell'Inter è ormai una realtà. Da domani l'Inter si potrà concentrare un po' di più sulla Champions League e se continua a giocare così può fare molta strada anche in Europa. Non c'è stata partita tra Inter e Milan. Non c'è stata partita soprattutto quando l'Inter è rimasta in dieci: perché il Milan non l'ha quasi mai impensierita e la squadra di Mourinho ha giocato come se ancora fosse in undici. L'Inter nei primi minuti ha subito preso il campo e imposto il suo gioco a un Milan impaurito, psicologicamente fragile. Mourinho ha messo in campo una squadra concentratissima e determinata, chiusa in difesa e pericolosissima in contropiede. Tant'è che Milito l'ha subito messa in ginocchio con un gol diagonale bellissimo per esecuzione in velocità. Una partita di calcio non si giudica con i se e con i ma, però c'è veramente da chiedersi cosa sarebbe successo se Sneijder non fosse stato scelleratamente espulso dall'arbitro Rocchi entro la prima mezzora di gioco. Quello dell'arbitraggio di Gianluca Rocchi, 36 anni, merita un discorso a parte. Ha fortemente condizionato il derby con una condotta inspiegabile, tanto da farsi chiedere se non ci fosse scelta migliore per un match così importante: il che ovviamente chiama direttamente in causa Collina. Sapete tutti cosa è successo: l'arbitro prima si è fatto platealmente mandare a quel paese da Sneijder in occasione di uno scontro fra i due a centrocampo  -  l'arbitro doveva mettersi proprio sulla traiettoria di un passaggio... - poi lo ha espulso perché l'olandese gli ha rivolto un applauso, subito dopo, in occasione di un'ammonizione di Lucio. E l'Inter ha finito la partita in nove per l'espulsione di Lucio in occasione del rigore poi sbagliato da Ronaldinho. Insomma un vero disastro. Bene gli è andata che l'Inter fosse in  condizione così smagliante da non risentire nella sostanza dell'espulsione del suo trequartista (tra l'altro scatenatissimo fino a quel momento). Altrimenti Mourinho - già stravolto ed fin troppo esaltato in quel clima incandescente - sarebbe probabilmente passato alle vie di fatto seduta stante... L'Inter è stata devastante nel gioco, un calcio efficace e di una semplicità impressionante. Un contropiede spettacolare come non si vedeva da anni in Italia, Sneijder, Pandev e Milito incontenibili in velocità e micidiali nelle conclusioni sotto porta. Alla fine il Milan esce dal campo con i graffi dei due attaccanti: un diagonale di Milito nei primi minuti, e una punizione velenosa di Pandev nel secondo tempo quando l'Inter già era in dieci. La mazzata definitiva sul Milan, che da oggi corre solo per il secondo posto. Sul raddoppio di Pandev, Mourinho  -  ispiratissimo e soprattutto leader indiscusso della squadra, perfettamente a suo agio nella corrida di un derby  -  si è preso il merito del gol. Il portoghese infatti stava per sostituire l'attaccante con Thiago Motta ma ha ritardato la sostituzione proprio per fargli tirare la punizione del 2-0. "Sono stato io, sono stato io" ripeteva a Pandev uscito tra gli applausi immediatamente dopo il 2-0. Il Milan non è esistito, i suoi leader inconsistenti di fronte a giocatori dell'Inter che andavano tre volti più veloci. Gattuso (che forse doveva essere messo a guardia di Sneijder...), Pirlo, Beckham e Ronaldinho non pervenuti. Il punto più basso, probabilmente il rigore che Ronaldinho si è fatto parare sul finale: poteva riaprire quanto meno il risultato. Non ci è riuscito, proprio una serataccia. Quando le squadre erano scese in campo la curva del Milan aveva esposto un gigantesco Diabolik, ma di quel genio criminale non si è visto proprio nulla in campo. Il Milan è sembrato subito aver paura dell'Inter, la difesa senza Nesta è stata in alcuni momenti addirittura ridicolizzata. L'ingresso di Seedorf nel secondo tempo al posto di Gattuso (Leonardo è passato dal solito 4-3-3 al 4-2-1-3 caro anche a Mourinho quando c'è da rimontare) per cercare di approfittare della superiorità numerica non è servito. L'Inter con un uomo in meno e con Pandev alle spalle di Milito faceva molto più male. Nelle ultime settimane il Milan fantasia aveva recuperato punti all'Inter e coltivato giustamente molte illusioni. L'Inter  -  che veniva dal brutto match di Bari e che ultimamente si era un po' addormentata sugli allori  -  nel momento decisivo del campionato ha raccolto tutte le proprie energie nervose e soprattutto fatto sfoggio di enorme orgoglio, carattere e potenza fisica.  Sommando il risultato del derby di ritorno a quello dell'andata, che finì 4-0 per i nerazzurri, si potrebbe dire che da tempo la fine era nota. Leggi i commenti I commenti dei lettori 
TORINO - Stavano giocando insieme alla "PlayStation", ma, dopo un banale litigio, il padre ha staccato i fili di alimentazione dell'apparecchio e il figlio lo ha sgozzato. E' accaduto a Torino. Il ragazzo, 16 anni, è stato arrestato, mentre il padre è ricoverato in terapia intensiva nel reparto di rianimazione dell'ospedale Molinette, dove è stato dichiarato fuori pericolo. Fabrizio R., magazziniere di 46 anni, e il figlio avevano giocato insieme fino a poco prima, si era sfidati in una partita di calcio sul video. Poi il padre si era seduto accanto al ragazzo che aveva continuato a smanettare da solo. E aveva cominciato a dare suggerimenti e fare rimbrotti. Il figlio ha risposto in malo modo, il genitore si è alterato, si è alzato di scatto dal divano e ha staccato la presa di alimentazione del sistema. La reazione del giovane, che studia in un istituto tecnico, è stata però ancor più imprevedibile: si è diretto verso la cucina, dove da sotto il lavandino ha preso un coltello da carne con una lama lunga 40 centimetri, ha raggiunto il padre, che nel frattempo si era seduto di nuovo sul divano, e gli ha sferrato un fendente alla gola. Dopodiché è andato a lavare il coltello sporco, abbandonandolo sullo scolapiatti, e si è chiuso nella sua camera. Fabrizio R. si è alzato sanguinante dal divano e ha preso un panno per cercare di tamponare la ferita. Poi è stato soccorso dalla moglie Marina che ha tentato di bloccare la fuoriuscita di sangue con mezzi di fortuna e ha chiamato il 118. Il ferito è stato trasportato d'urgenza all'ospedale Molinette, dove è arrivato cosciente. E' stato sottoposto a un delicato intervento chirurgico, avendo riportato il taglio netto della laringe. Fortunatamente, l'operazione di ricostruzione del canale respitatorio ha dato i risultati sperati. La procura dei minori di Torino ha mosso al giovane un'accusa di tentato omicidio che gli è valsa il trasporto al carcere minorile Ferrante Aporti. 
MILANO - L'Inter vince il derby e allunga. Josè Mourinho mantiene l'imbattibilità casalinga e si gode la supremazia nella stracittadina oltre al primato in classifica. A fine gara, però, non mancano le polemiche da parte del tecnico portoghese. ''E' stata una vittoria netta, limpida, meritata. Stasera potevamo perdere solo se fossimo rimasti in sei perché anche in sette avremmo vinto. Si è capito fin dal primo minuto che eravamo più forti, messi meglio in campo''. A Mourinho è il comportamento dell'arbitro: ''E' una vittoria dal sapore amaro, nulla da dire sulla partita del Milan. L'arbitro? E' un problema vostro quello degli arbitri, io sono uno straniero che è qui per lavorare, un giorno andrò via ma i problemi resteranno''. Altra stoccata verso il 'sistema' quando si parla di lotta scudetto chiusa: ''Non è chiusa. Le difficoltà ci saranno ancora, faranno di tutto per non farci vincere lo scudetto ma noi ce la faremo perché ho grandi giocatori''. Sull'espulsione di Sneijder, altra polemica:  "Quando sono rientrato negli spogliatoi, ho chiesto a Rocchi perchè avesse espulso Sneijder: lui mi ha detto che l'aveva applaudito e mi ha chiesto cosa faccio io se un giocatore applaude con ironia una mia decisione. No, ho risposto, io non lo caccio, siamo uomini di calcio....Poi abbiamo capito che quell'espulsione non era avvenuta a caso". E' un fiume in piena il tecnico, che quasi non riesce a godersi la vittoria: "Non ho sentito il rumor dei nemici, ma l'ho visto. Il cartellino rosso non è per tutti, è per qualcuno, come per l'episodio di Bonucci (gara di Bari, ndr). E' tutto un pochino più strano, però la nostra squadra è la più forte e in questa situazione ha vinto oggi... Se non vincevamo, il campionato era più aperto e non voglio immaginare se perdevamo oggi. L'Inter oggi non poteva vincere questa partita e ha vinto. Se Ronaldinho segna il rigore i minuti di recupero, da 5, diventavano 8. L'Inter ha vinto perchè ha meritato ma - attacca - era una vergogna. Dovrei fare i salti di gioia, non esco da qua molto felice. Ho 16 partite e sono preoccupato". Frecciata anche al Milan: "Ronaldinho ha sbagliato, anche se è forte e anche se è allenato a tirare i rigori, visto che gliene danno uno a partita...". E' polemico anche l'amministratore delegato dell'Inter Ernesto Paolillo, cui non sono andati giù alcuni episodi. ''Ci tengo a dire che tra le modifiche dei calendari e questa partita ho visto troppo segnali che non mi piacciono - spiega - Ci sono stati episodi che spero vengano valutati molto bene, a partire dall'espulsione di Sneijder. Sono episodi che hanno portato a una partita condizionata. Comunque abbiamo dato una dimostrazione di superiorità''. Tra i protagonisti del derby c'è sicuramente Julio Cesar, autore di alcuni interventi importanti e nel finale decisivo nel neutralizzare il calcio di rigore di Ronaldinho che poteva riaprire la gara. "Sono contento, abbiamo giocato una grande gara e io ho dato il mio contributo alla vittoria - dice il portiere brasiliano -. Non era facile giocare in dieci praticamente per tutta la gara, abbiamo dimostrato quanto è forte questo gruppo. E' stato un derby meraviglioso, anche perché abbiamo vinto, ora dobbiamo godere. Non possiamo parlare di scudetto, mancano ancora tante giornate. Di certo oggi abbiamo vinto una gara davvero importante. L'espulsione di Sneijder? Ha detto all'arbitro 'bravo bravo', non credo sia un buon motivo di mettere fuori un giocatore''. Leggi i commenti I commenti dei lettori 
MILANO - Leonardo ovviamente è deluso dopo la sconfitta nel derby, ma come nel suo stile non fa drammi, rendendo merito agli avversari: "L'inizio gara dell'Inter è stato molto buono, dopo l'espulsione è cambiata la partita ed abbiamo fatto meglio, anche se non eravamo in serata molto brillante". La manovra sulle fasce ha funzionato meno del solito: "Non incide una cosa sola su una sconfitta, ma va detto che l'Inter ha interpretato molto bene la partita, soprattutto nel rubare palla". La circolazione palla del Milan è stata un po' lenta: "Non abbiamo velocizzato il gioco in maniera adeguata". Inter dunque più forte? “Non lo può stabilire solo una partita, stiamo mantenendo un livello di gioco straordinario e questo non va dimenticato". Il campionato però subisce un brusco stop: "Andiamo avanti di partita in partita, la classifica resta molto positiva e manteniamo la linea di sempre. E' una tappa in più che lascia insegnamenti, l'Inter comunque ha mostrato di essere in grande serata" Leggi i commenti I commenti dei lettori 
Questo derby ha dimostrato cosa vuol dire avere in panchina un allenatore come Mourinho. L'Inter è partita alla grande, venti minuti dove poteva segnare tre gol: poi un arbitro troppo permaloso e la sciocchezza di un giocatore potevano complicare tutto e rovinare una serata importante. In quel momento è scattato l'effetto Mourinho: dieci giocatori, dieci fuoriclasse diventano squadra. Tutti pronti a soffrire, tutti pronti ad aiutarsi, tutti pronti a fare blocco. Questa è la grande caratteristica delle squadre allenate da Mourinho, dal Porto al Chelsea e ora l'Inter. Il portoghese sa costruire squadre vincenti: pretende fuoriclasse ma poi ci mette del suo. Nessuno al mondo come Mou sa gestire, caricare e motivare i giocatori: nell'Inter c'è classe ma anche tanta grinta e rabbia agonistica ed è evidente che il gruppo sa anche lottare e soffrire quando c'è bisogno. Il derby l'Inter l'ha vinto con il cuore prima ancora che con i piedi. Un successo importante, decisivo, che in pratica ha chiuso il campionato: in Italia nessuno può battere questa Inter e lo scudetto è già suo con tre mesi d'anticipo. Ci ha provato il Milan quando si è trovata in superiorità numerica, ma troppo lenta e prevedibile la manovra della squadra di Leonardo, a quella velocità la difesa dell'Inter non si supera. Il problema per il nostro campionato è che nessuno ha velocità e capacità tecniche per mettere in difficoltà questa squadra. Un pensiero a Del Piero: sabato mi ha fatto tristezza vedere il confronto con Totti. Due bandiere, due campioni e due storie diverse. Il romanista che la Roma ama, difende, esalta e che vuole sempre in campo. Dall'altra lo juventino che la Juventus spesso dimentica in panchina e da anni ormai non considera più al centro del progetto, sempre meno protagonista. Una bandiera che non sventola più. Ma allora perché Blanc e soci, prima di comprare giocatori che negli ultimi anni sono sempre stati copioni o quasi di Del Piero, non hanno chiesto ad Alex di cambiare aria? Totti felice, vincente e sempre più leader. Del Piero sconfitto e sempre più triste 
TORINO - Dopo i ventimila dei "No Tav" , che hanno sfilato ieri in corteo in Val Susa, oggi al Lingotto di Torino è stata la giornata dei mille del "Sì Tav", la "contromanifestazione" guidata dal sindaco di Torino, Sergio Chiamparino, per ribadire il sostegno all'alta velocità sulla Torino-Lione. Una manifestazione nata bipartisan, come ha sottolineato il promotore, che ha perso per strada l'ala del centrodestra, sempre pro-Tav, che ma in un incontro stampa a parte ha lanciato l'idea di una class action contro i No-tav e ha annunciato l'istituzione di una commissione speciale grandi opere che vigilerà sugli appalti. La manifestazione, cui ha partecipato anche il presidente della Regione, Mercedes Bresso, si è conclusa con la sigla del patto per la Torino-Lione che impegna istituzioni, partiti, sindacati, categorie economiche e produttive ad adoperarsi nella realizzazione dell'opera. Chiamparino: "Opera bipartisan". "Questa è un'opera bipartisan per definizione - ha detto Chiamparino - come lo è il Traforo del Frejus, o la metropolitana di Torino i cui lavori hanno ritardato di tanti anni perché c'è sempre chi ha paura del nuovo e ha difficoltà a guardare in avanti". Una manifestazione che si è svolta pacificamente e che è stata accompagnata dalle bandiere Sì Tav portate da un gruppo di operai della Val Susa che da sempre si battono perché la Tav si faccia, "perché noi abbiamo fretta di uscire dalla crisi - ha spiegato uno di loro oggi - non possiamo permetterci di rimanere isolati nel mondo". Adesione di cittadini, imprenditori, commercianti. "Le uniche bandiere di oggi - hanno detto gli altri due promotori di area Pd, i parlamentari Giorgio Merlo e Stefano Esposito - sono quelle Sì Tav perché oggi non è stata una manifestazione di Partito, come dimostra la presenza tra il pubblico di tanti cittadini, del mondo imprenditoriale, di Confindustria Piemonte, dei commercianti, di costruttori edili, insomma della gente interessata in prima persona al futuro del Piemonte e dell'Italia". Bresso: unico modo per stare in Europa. "La Tav è uno dei grandi progetti infrastrutturali italiani. Per il Piemonte e l'Italia vuol dire stare dentro i corridoi europei 5 e 24" ha detto la presidente della Regione Piemonte, Mercedes Bresso, intervenendo alla manifestazione. "A chi protesta - ha aggiunto - dico che è legittimo esprimere la propria opinione ma non credo che competa agli abitanti delle valli dire se un progetto europeo si può attuare o meno. Se vogliono esprimere opinioni, partecipare alle discussioni perché il progetto sia il migliore possibile, siano benvenuti. Ma se il loro intervento diventa interdittivo sbagliano. Comunque sono una minoranza". Conferenza stampa Pdl-Lega. Lo stato maggiore piemontese di Pdl e Lega, che ha dato forfait al convegno del Lingotto (per smarcarsi, hanno spiegato, da un Pd che non riesce a fare chiarezza in materia Tav), ha optato per una conferenza stampa per lanciare l'idea di una class action contro i No-tav. Ovvero "contro chi - ha spiegato Osvaldo Napoli, Pdl, vicepresidente Anci e sindaco di Giaveno - da anni lavora per impedire di fare la Tav, causando così ingenti danni economici all'intero territorio". Nel corso dell'incontro il candidato alla presidenza della Regione per Lega e Pdl, Roberto Cota, ha annunciato che anche in Piemonte, così come è stato per Expo 2015 e per il terremoto dell'Aquila, sarà istituita una Commissione speciale grandi opere che vigilerà sugli appalti della Torino-Lione. "Da un lato mettiamo un paletto sul fatto che la Tav si deve fare e basta, dall'altro è un segnale operativo importante contro le infiltrazioni mafiose". Cota ha poi annunciato l'intenzione di andare in Val Susa a parlare con tutti i sindaci, comprensi quelli del Pd. "Con i primi cittadini della valle -ha detto Cota- voglio spiegare che la realizzazione della Tav è importante anche per loro e che per questo occorre che sul territorio vengano fatti investimenti. Per questo mi impegnerò a far sì che una volta siglato il patto questo venga approvato e finanziato". L'intrusione dei pagliacci, presidio no Tav incendiato. Nel corso della mattinata si è registrata una breve interruzione ai lavori da parte dei collettivi universitari. Durante uno degli interventi un gruppetto di studenti travestiti da pagliacci si è radunato vicino al palco e ha cercato di interrompere i lavori. I ragazzi sono stati subito accompagnati fuori dalle forze dell'ordine, mentre dalla platea si alzavano numerosi i fischi. Tra le "note" no tav anche lo spettacolo improvvisato un gruppo musicale davanti al centro congressi. In Val Susa un altro presidio "no Tav", quello storico di Borgone di Susa, dopo quello di qualche giorno fa a Bruzolo, è stato dato alle fiamme da ignoti che hanno lasciato scritte "sì Tav". Iniziati i carotaggi. Intanto sono iniziati questa mattina i carotaggi per la linea Torino-Lione sull'asse di corso Allamano, nel territorio del Comune di Grugliasco (Torino). La trivella, scortata come sempre dalle forze dell'ordine, è entrata in funzione all'incrocio con strada del Gerbido. Contestualmente il movimento No Tav ha attivato un presidio con striscioni e bandiere. 
ROMA - 97° (novantasettesimo...) confronto ai massimi livelli della pallavolo italiana. Un piccolo numero per cercare di spiegare quale fosse la caratura di Modena-Treviso, big match della settima giornata di ritorno del massimo campionato di pallavolo. E Modena, quel confronto l'ha vinto. Alla grande, dopo aver sofferto l'avvio forte della Sisley, che s'era presa il primo set. Poi non ce n'è stato più per nessuno. Alla vigilia la storia riconosceva alla Sisley Treviso sei vittorie in più rispetto alla Trenkwalder Modena che aveva superato i trevigiani nell'ultimo turno di andata per 1-3, ma che, pur ancora orfana di Biribanti per un problema muscolare alla gamba destra, ha giocato una super partita. TRENKWALDER MODENA - SISLEY TREVISO 3-1 (21-25, 25-23, 35-33, 25-23) TRENKWALDER MODENA: Manià (L), Ciabattini, Kooistra 12, Dennis 24, Kooy 2, Esko 3, Casoli 7, Diaz Mayorca 17, Piscopo 8. Non entrati Soli, Pagni, Biribanti. All. Prandi. SISLEY TREVISO: Carletti, Fei 30, Horstink 14, Papi 1, Farina (L), Kohut 6, De Togni 6, Bontje 7, Maruotti 10, Garcia 5. Non entrati Vanin, Cuda. All. Piazza. ARBITRI: Castagna, Saltalippi. NOTE - Spettatori 4300, incasso 33000, durata set: 24', 30', 39', 25'; tot: 118'. PRISMA TARANTO - ITAS DIATEC TRENTINO 0-3 (18-25, 17-25, 19-25) PRISMA TARANTO: De Oliveira 7, Ricciardello (L), Candellaro 3, Montagna (L), Cozzi 3, Suxho 1, Westphal, Rodrigo Pinto 11, Bartman 14. Non entrati Moretti, Elia, Quartarone. All. Serniotti. ITAS DIATEC TRENTINO: Kaziyski 14, Gallosti, Birarelli 9, Portuondo Juantorena 9, Zygadlo, Vieira De Oliveira 2, Vissotto Neves 4, Sala 8, Sokolov 10, Riad Garcia Ribeiro 1, Herpe, Bari (L). All. Stoytchev. ARBITRI: Ippoliti, Cesare. NOTE - durata set: 23', 26', 24'; tot: 73'. COPRATLANTIDE PIACENZA - YOGA FORLì 3-1 (25-17, 25-21, 21-25, 25-16) COPRATLANTIDE PIACENZA: Rak 10, Meoni, Marshall 22, Grassano, Boninfante, Sequeira, Zlatanov 14, Bravo 17, Rinaldi (L), Oivanen, Bjelica 10. Non entrati Mazza, Urnaut. All. Lorenzetti. YOGA FORLì: Coscione 2, Carrol 14, Popp 13, Stancu 6, De Pandis (L), Casadei, Loglisci 7, Maric 17, Bacci, Gotch. Non entrati Mengozzi, Bianchi, Damassa. All. Molducci. ARBITRI: Caltabiano, Gnani. NOTE - Spettatori 3600, incasso 14000, durata set: 23', 26', 25', 23'; tot: 97'. ESSE-TI CARILO LORETO - TONNO CALLIPO VIBO VALENTIA 2-3 ( 25-16, 18-25, 19-25, 25-21, 12-15) ESSE-TI CARILO LORETO: De Angelo Freitas 6, Marra (L), Marzola, Diachkov 17, Dolfo 3, Van Dijk 20, Visentin 3, Vigilante, Belcecchi 1, Paoli 10, Shumov 15. Non entrati Cester. All. Moretti. TONNO CALLIPO VIBO VALENTIA: Gonzalez 10, Andrae 15, Ferraro (L), Moltò, Simeonov 27, Quiroga 12, Tencati 4, Barone 14, Cicola (L). Non entrati Cannistrà, Corvetta, Marquez, Saraceni. All. Uriarte. ARBITRI: Padoan, Satanassi. NOTE - durata set: 23', 24', 26', 27', 16'; tot: 116'. ANDREOLI LATINA - ACQUA PARADISO MONZA 0-3 (22-25, 22-25, 21-25) ANDREOLI LATINA: Van Den Dries 5, Gitto 2, Giovi (L), Saitta 1, Snippe 1, Nikic 8, Fabroni 1, Geric 5, Vujevic 15, Spairani 1, Giombini 7. Non entrati Cortina. All. Medei. ACQUA PARADISO MONZA: Rauwerdink 10, Krumins 1, Semenzato, Forni 6, Molteni 7, Buti 8, Travica 3, Gavotto 22, Pesenti, Exiga (L). Non entrati Sivula, De Luca, Haldane. All. Berruto. ARBITRI: Rapisarda, Santi. NOTE - Spettatori 1000, incasso 3600, durata set: 25', 26', 26'; tot: 77'. MARMI LANZA VERONA - ARAN CUCINE ABRUZZO PINETO 3-0 (25-18, 25-12, 25-18) MARMI LANZA VERONA: Latelli, Groppi, Sottile 2, Della Lunga 10, Lasko 12, Kovar 2, Curti, Holt 9, Galabinov, Colaci (L), Kromm 11, Howard 5. Non entrati Peslac. All. Bagnoli. ARAN CUCINE ABRUZZO PINETO: Ravellino 2, Perez Moreno 8, Roberts 5, Modica, Lampariello (L), Henrique, Sborgia 3, Di Franco 4, Perazzolo 6, Gradinarov 3. Non entrati Ereu, Armeti, Centorame. All. Fant. ARBITRI: Bartolini, Cipolla. NOTE - Spettatori 2900, incasso 13000, durata set: 21', 23', 21'; tot: 65'. RISULTATI Prisma Taranto-Itas Diatec Trentino 0-3 (18-25, 17-25, 19-25) RPA-LuigiBacchi. it Perugia-Bre Banca Lannutti Cuneo 1-3 (26-24, 19-25, 21-25, 22-25) CoprAtlantide Piacenza-Yoga Forlì 3-1 (25-17, 25-21, 21-25, 25-16) Esse-ti Carilo Loreto-Tonno Callipo Vibo Valentia 2-3 (25-16, 18-25, 19-25, 25-21, 12-15) Andreoli Latina-Acqua Paradiso Monza 0-3 (22-25, 22-25, 21-25) Trenkwalder Modena-Sisley Treviso 3-1 (21-25, 25-23, 35-33, 25-23) Marmi Lanza Verona-Aran Cucine Abruzzo Pineto 3-0 (25-18, 25-12, 25-18) Riposa : Lube Banca Marche Macerata CLASSIFICA : Itas Diatec Trentino 53, Bre Banca Lannutti Cuneo 48, CoprAtlantide Piacenza 45, Sisley Treviso 43, Trenkwalder Modena 40, Lube Banca Marche Macerata 39, Acqua Paradiso Monza 34, Marmi Lanza Verona 32, Tonno Callipo Vibo Valentia 26, RPA-LuigiBacchi. it Perugia 23, Prisma Taranto 23, Andreoli Latina 19, Yoga Forlì 17, Esse-ti Carilo Loreto 14, Aran Cucine Abruzzo Pineto 6. Note: 1 Incontro in meno: Trenkwalder Modena, Lube Banca Marche Macerata, Acqua Paradiso Monza, RPA-LuigiBacchi. it Perugia, Prisma Taranto, Yoga Forlì, Aran Cucine Abruzzo Pineto; PROSSIMO TURNO 07/02/2010 Ore 18.00 Lube Banca Marche Macerata-Yoga Forlì Itas Diatec Trentino-Esse-ti Carilo Loreto (06/02, ore 20:30) CoprAtlantide Piacenza-Andreoli Latina RPA LuigiBacchi. it Perugia-Aran Pineto (06/02, ore 20:30) Bre Banca Lannutti Cuneo-Trenkwalder Modena Paradiso Monza-Prisma Taranto Tonno Callipo Vibo Valentia-Marmi Lanza Verona Riposa: Sisley Treviso Leggi i commenti I commenti dei lettori 
MILANO - Il ritratto della differenza di classifica tra Inter e Milan è impresso nei due derby stagionali. In quello d'andata il Milan, ridotto in dieci, firmò una resa senza condizioni. A situazioni numeriche invertite, anche se partendo da una condizione di vantaggio, l'Inter si porta a casa tre punti che facilitano, se non spianano, la strada verso lo scudetto. Finisce 2-0 per i nerazzurri un derby emozionante, in cui la tensione nervosa non ha annullato, come spesso succede, la godibilità tecnico-tattica. IL RILANCIO DI SANTON  - A proposito di tattica, Mourinho torna all'amato rombo di centrocampo: Sneijder il vertice alto a sostegno della coppia Milito-Pandev. A livello di singoli, la novità è Santon, schierato sul versante sinistro per contenere le avanzate di Beckham. Sul fronte rossonero, la notizia è dolente: Nesta non recupera, Leonardo si affida alle 38 primavere di Favalli. LA FORZA D'URTO - Il bel Milan degli ultimi tempi deve fare i conti, praticamente al pronti via, con la devastante forza d'urto interista. Un impatto fisico importante, ma anche a livello tattico il gran movimento degli avanti fa capire poco alla difesa rossonera. Mou ordina assalti sulle fasce, Sneijder fa quello che vuole tra le linee e con un destro insidioso stampa la palla sul palo alla destra di Dida. Il preludio al gol è ancora di Sneijder: un sinistro a colpo sicuro che trova Dida pronto a seguire anche su una botta decentrata di Milito strepitoso nella respinta. IL TOCCO DEL PRINCIPE - Dove il portiere rossonero non può nulla è sul diagonale vincente di Milito: lancio dalle retrovie, Abate leggero in copertura, il 'Principe' non perdona. Per vedere un po' di Milan ci vuole lo squilibrio numerico: Sneijder paga con il rosso un applauso plateale ma si è visto di peggio a Rocchi. Rossoneri comunque troppo sotto ritmo: a parte un tocco di mano di Maicon giudicato involontario, i continui cambi di gioco producono poco. Una punizione di Pirlo deviata dalla barriera palla alta di poco è il principale spavento per Julio Cesar. CHIUDE PANDEV - Nella ripresa l'Inter lascia la gara al Milan. La palla rossonera inizia a girare più velocemente, Lucio e Samuel sono chiamati agli straordinari ed assolvono molto bene al compito. Julio Cesar è prodigioso su una deviazione ravvicinata di Seedorf (dentro per Gattuso), poi Ronaldinho da fuori e soprattutto Borriello di testa sotto misura falliscono di poco il bersaglio. L'Inter scricchiola, ma Pandev trova una fase di esaltazione: su invito di Milito scavalca Dida ma viene fermato dal palo, poi su punizione dalla media distanza non lascia scampo al portiere. BRIVIDO FINALE Stavolta il colpo per il Milan è tremendo. I rossoneri sembrano arrendersi, ma la fase recupero è prodiga di emozioni. Il Milan a 4 punte (dentro Huntelaar) produce una buona occasione ed un rigore: protagonista l'olandese, che prima trova la prontezza di Julio Cesar, poi il braccio di Lucio. Il brasiliano, secondo giallo, va negli spogliatoi: 3' da giocare, 2 uomini in più ed un rigore da tirare. Qualcuno pensa all'impensabile, ma Ronaldinho sbaglia dal dischetto Inter batte Milan 2-0 (1-0). INTER (4-3-1-2): Julio Cesar, Maicon, Lucio, Samuel, Santon, Zanetti, Cambiasso, Muntari (42' st Cordoba), Sneijder, Pandev (21' st Thiago Motta), Milito (36' st Balotelli). (1 Toldo, 23 Materazzi, 30 Mancini, 89 Arnautovic). All.: Mourinho. MILAN (4-3-3) : Dida, Abate, Favalli, Thiago Silva, Antonini (32' st Jankulovski), Gattuso (1' st Seedorf), Pirlo, Ambrosini (35' st Huntelaar), Beckham, Borriello, Ronaldinho. (12 Abbiati, 4 Kaladze, 25 Bonera, 9 Inzaghi). All.: Leonardo Arbitro: Rocchi di Firenze Reti : nel pt 10' Milito; nel st 20' Pandev. Angoli: 10-3 per il Milan. Recupero: 2' e 5'. Espulsioni: nel pt 26' Sneijder per comportamento non regolamentare; nel st 46' Lucio per doppia ammonizione. Ammonizioni: Favalli, Beckham, Muntari e Thiago Silva per gioco falloso, Pandev per comportamento non regolamentare. Spettatori: 80 mila circa. Note: Espulso al 30' pt il preparatore dei portieri dell'Inter Silvino. Julio Cesar para un rigore a Ronaldhino al 47' st. Leggi i commenti I commenti dei lettori 
ROMA - I giudici di pace entrano da domani in sciopero per due settimane, fino al 5 febbraio prossimo. Niente udienze dunque negli uffici dei magistrati onorari. Alla base della protesta, la più lunga mai proclamata dalle 'toghe' onorarie - spiega in una nota l'associazione Unagipa - "il mancato riconoscimento dei diritti fondamentali della tutela previdenziale e assistenziale, della continuità del servizio e delle garanzie di autonomia". Già a luglio e dicembre 2009 i giudici di pace avevano scioperato per una settimana e, con l'ultima protesta di fine anno, avevano contribuito al rinvio del ddl sulla magistratura onoraria di fatto già pronto per essere esaminato in consiglio dei Ministri ma sgradito alla categoria. Il fatto che con un emendamento al decreto sulle sedi disagiate il governo abbia previsto una proroga fino al 31 dicembre 2010 ai giudici di pace in scadenza viene ritenuto "inaccettabile" dall'Unagipa. Si tratta - sostiengono il presidente e il segretario dell'associazione, Gabriele Longo e Alberto Rossi - di soluzioni "parziali e di mera proroga", mentre i giudici di pace chiedono "l'approvazione di un provvedimento organico che riconosca alla categoria i diritti rivendicati e assicuri ai cittadini e alle imprese pari dignità e garanzie di efficienza, professionalità e imparzialità della funzione giurisdizionale da chiunque svolta". 
