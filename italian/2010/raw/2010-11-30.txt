BAGNOLI lascia e dimezza. La prima gara per la vendita dei suoli è andata deserta e Bagnolifutura, la società per la trasformazione urbana dell’ex Italsider, ha deciso di salvare il salvabile, per ora, emettendo un nuovo bando ma per una superficie che è metà di quella originaria, salvo lasciare al Comune la decisione sull’altra metà dell’area. Vicenda complessa, quella della vendita dei suoli. L’ultimo atto inizia a maggio. Bagnolifutura emana un bando. Riguarda 65.700 metri quadrati. Su questa superficie, a ridosso di via Nuova Bagnoli, il bando prevede 215.764 metri cubi da edificare, così divisi: 64.626 (30 per cento) di edilizia residenziale, 50.857 (23.6 per cento) di attività commerciali, 100.281 (46.4 per cento) di terziariodirezionale. Il bando è arrivato ieri al 30 novembre, data sancita per la presentazione delle domande. In tutti questi mesi il direttore della società, Mario Hubler, ha anche girato il mondo per promuoverlo: è andato a Londra, Parigi, Amsterdam, Milano. Tappe nelle quali però aveva tastato il mercato, tornandone con la spiegazione di ciò che poi si è estrinsecato ieri: nessuno era interessato alle condizioni previste perché «il terziario si è fatto più difficile da collocare e dunque quell’equilibrio percentuale è da rivedere. In moltissime esperienze di trasformazione urbana di altre città le parti sono già invertite». Qualche esempio: al Citylife di Milano terziario e commercio sono scesi al 30 per cento, alla Cascina Merlata (sempre Milano) sono al 23, al Verona sud al 28. «D’altronde  - constata Hubler - persino a Napoli il Centro direzionale ferma il terziario al 60 per cento». Dunque il mercato dice che è ora di cambiare in questa direzione anche a Bagnoli e di rovesciare la frittata. Scelta drammatica per una città che aveva scelto una vocazione ambientale per l’area e che teme sempre nuove invasioni di mattone. A dire la verità, rammenta il presidente Riccardo Marone, «l’ipotesi di una variante, solo per la destinazione, fu avanzata due anni fa. Ci fu il consenso della giunta, ma venne stoppata in Consiglio da una convergenza fra Rifondazione e centrodestra». Ora però i nodi sono al pettine, la gara è andata deserta e Bagnolifutura tenta il salvataggio in angolo: «Vareremo subito un nuovo bando, per un lotto che sarà la metà dell’area fin qui prevista». Si tratta dello spicchio all’angolo fra via Nuova Bagnoli e via Cocchia. Su questa area Bagnolifutura prevederà indice percentuali invertiti, con il residenziale fra il 65 e il 70 per cento. L’altra metà dell’area sarà invece lasciata al Comune, perché qui si decida se operare una analoga variante numerica. Evidente il tentativo di salvare comunque sull’area ridotta quegli investimenti in case che sono praticabili senza violare i limiti quantitativi dal Piano attuativo tuttora vigente. Evidente che, come Marone ammette, «la vicenda dice che c’è stato qualche errore», anche se l’ex sindaco non vuole aprire le porte a un processo storico a Palazzo San Giacomo: «Non mi piace chi si alza a contestare ora. Se c’era qualcosa di sbagliato qualcuno doveva dirlo all’epoca. Invece Vezio De Lucia (l’assessore all’Urbanistica degli anni ‘90, padre del piano regolatore, ndr), fu addirittura accusato dalla destra di portare una nuova colata di cemento». Nessuno ha la prima pietra da scagliare dunque, secondo Marone. Mentre l’intera manovra viene confermata dal vicesindaco e assessore all’urbanistica Tino Santangelo. Ma dalla Regione arriva subito l’affondo: «Che fallimento», proclama Luciano Schifone, già consigliere comunale, oggi a capo del tavolo di partenariato di Palazzo Santa Lucia. «Non hanno trovato neanche le buste da aprire  prosegue Schifone  Il giorno tanto atteso dal centrosinistra ha messo in evidenza, ancora una volta, l’assoluta incapacità gestionale di Bagnolifutura. E ora i ritardi ed i fallimenti di Bagnolifutura rischiano anche di far perdere i fondi europei a disposizione per il recupero ed il rilancio dell’area». 
“Massimo is a genius, is a genius” ripeteva sorridendo una bella e giovane signora americana pienotta qualche giorno fa, una tiepida mattinata di sole autunnale, in corte, nel cortile protetto del vecchio palazzo sul Po. Ed era, la signora, visibilmente attratta da una piccola lucertola aggrappata al muro che non riusciva a decidersi se sottrarsi al pericolo della nostra presenza o rimanere ancora qualche istante a godersi il calore di quel delizioso tiepido sole. Il marito americano aveva appena smesso di preoccuparsi di sapere dove fosse Parma, chi fosse Verdi, quanto dovesse invecchiare un culatello per essere buono come quello che aveva gustato la sera prima e, adagiato sulla piacevolezza dell’assoluto presente, sorrideva appagato. Oggi ho portato in tipografia le fotografie di questo calendario e ho chiesto al mio amico Pietro di pazientare un momento per i testi. Massimo infatti deve finire di scrivere le ricette e io devo cercare di raccontare, in duemila battute, l’estrema sintesi di questa ottava spigarolica fatica. Negli anni le cose hanno preso forma e, se mi guardo indietro, stento a riconoscerle, sono lontane e anche un po’ sfocate. La grande piena, il pino, il pollaio tra vecchi mattoni e travi crollate, il rifacimento del tetto, la gru, le oche, le balle di paglia, Achille con il badile in mano e Giulio con il pialletto, tutto questo e tanto altro ancora appartiene al passato, ad uno sguardo nel vuoto e ad un sorriso. Oggi questo è un crocevia di saperi, di esperienze, di curiosità provenienti da molte parti del mondo, una piccola oasi cosmopolita nella Bassa. “C’est un endroit splendide” asserisce, saputo, un gentiluomo francese di mezz’età giunto fin qui con la moglie e il suo suv BMW nero. Domanda come sia possibile vedere la lavorazione del “Parmesàn”, quale sia la differenza tra lo strologhino, il gentile e la mariola. Si meraviglia che a così poca distanza ci siano due ristoranti, il “Cavallino” e la “Corte”, di gran qualità. Luciano sente, sorride, passa e va. Allontanandosi si gira e mi dice “spiegaglielo tu”. E la storia sentita ricomincia. I nonni mezzadri, il traghetto sul fiume, il papà Pirén e la zia Emilia, la signora Enrica e due ragazzi con le scarpe grosse e il cervello fino. Adesso le scarpe si sono sfinate e il cervello è ancora più fino. GUARDA 12 piatto x un anno / Il calendario 
La bravura di Carmelo Filocamo-Fra Diavolo nel rovesciare i testi non si vede solo dal suo capolavoro, il Pianto antico / Riso novello che abbiamo visto ieri. Altri esempi: Inno di Garibaldi di Luigi Mercantini / Il lamento di Franceschiello (di Carmelo Filocamo) Si scopron le tombe, si levano i morti, / Si velan le culle, si corcan i nati, i martiri nostri son tutti risorti! / i vostri aguzzini son tutti sdraiati! le spade nel pugno, gli allori alle chiome / le palme sul palmo, le viti all'addome la fiamma ed il nome d'Itali sul cor! / il fumo e il cognome di Canicattì Veniamo! Veniamo! su, o giovani schiere! / Torniamcene indietro! Giù, voi, vecchie bande! su al vento per tutto le nostre bandiere! / giù al mare per niente le vostre mutande! su tutti col ferro, su tutti col foco, / giù tutti col burro, già tutti con l'acqua, su tutti col foco d'Italia nel cor! / giù tutti con l'acqua di Canicattì! Non penso che ci sia bisogno dell'originale per il "Sole nel Deserto", originale che ovviamente è la dannunziana Pioggia nel pineto: "Parla. All'interno /del deserto non vedo /le cose che fai /bestiali; ma vedo /le cose più antiche /che fanno schiume e radiche /vicine. /Non dar retta. Il vapore /sale dai mari raccolti. /Sale dalle sequoie /dolci e fiorenti, /sale dai cavoli /vellutati e lisci, /sale dai pioppi /infernali, /dai cipressi foschi /di frutti sparsi, /dai faggi spogli /di foglie puteolenti, /sale dai nostri occipiti /marini, /sale dai nostri piedi /calzati, /dalle nostre nudità pesanti, /dalle parole stantie /che il corpo serra /avvizzito, /dalla realtà orrenda /che oggi /mi delude, che ieri ti deluse, /o frescone...". Il vero capolavoro è però il rovesciamento del titolo e dei primi tre versi del Falsetto di Eugenio Montale Falsetto / È tutto vero Esterina, i vent'anni ti minacciano, / Forza Italia, l'amnistia ti assolve, grigiorosea nube / in una pioggia d'azzurro che a poco a poco in sé ti chiude  /che in quattro e quattr'otto ti libera. Il passaggio da "Esterina" (= straniera deboluccia) a "Forza Italia" è puro genio. 
FIRENZE - Nessun problema per la Fiorentina di Mihajlovic che nel quarto turno della Coppa Italia si impone per 3-0 sulla Reggina. Nella fredda serata del Franchi Babacar, Marchionni e Cerci mettono la firma sul successo che regala ai viola gli ottavi di finale contro il Parma. In evidenza il primavera Carraro autore degli assist per i due gol realizzati nei primi 45 minuti. I toscani sbloccano il match al 29'; Babacar viene pescato da Carraro sul filo del fuorigioco e solo davanti a Kovacsik realizza l'1-0. A due minuti dal rientro negli spogliatoi la Reggina cade ancora. Questa volta Marchionni sfrutta al meglio un lungo calcio d'angolo battuto da Carraro e gonfia ancora la rete dei calabresi. Dopo appena 120 secondi della ripresa ci pensa Cerci a mettere al sicuro il risultato. Gli ospiti chiudono la gara in dieci a causa dell'espulsione di capitan Tedesco a 7 minuti dal termine. Fiorentina-Reggina 3-0 (2-0) Fiorentina (4-2-3-1): Avramov 6, De Silvestri 6 (17' st Comotto 6), Kroldrup 6, Felipe 5.5 (27' st Masi sv), Gulan 6, Zanetti 5, Bolatti 5.5, Cerci 6.5, Carraro 7, Marchionni 6, Babacar 6.5 (3' st Seferovic 6). (90 Seculin, 7 Santana, 20 Papa Waigo, 22 Ljajic). All. Mihajlovic 6.5. Reggina (3-5-2): Kovaksik 5.5, Laverone 5.5, Cosenza 5, Burzigotti 5, Verruschi 5.5, Rizzato 5.5 (1' st Colombo 5.5), Castiglia 6, Tedesco 5, Danti 5.5 (20' st Zizzari 6), Louzada 6 (9' st Sy 5.5), Adiyah 6. (26 Marino, 2 Adejo, 4 Giosa, 46 Maita). All. Atzori 6 Arbitro : Russo di Nola 5.5 Reti : nel pt 29' Babacar, 43' Marchionni; nel st 2' Cerci Angoli : 5-4 per la Fiorentina Recupero : 1' e 0' Ammoniti : Tedesco per gioco falloso Spettatori : 4904, incasso 14.610, 30 euro VERONA - Pratica archiviata anche per il Chievo che con lo stesso punteggio della Fiorentina supera il Novara, capolista di serie B. I veronesi affronteranno agli ottavi il Palermo di Delio Rossi. Al Bentegodi sono scese in campo due formazione largamente rimaneggiate, con i padroni di casa sicuramente più freschi per non aver giocato domenica causa maltempo a Bologna. La formazione di Pioli sblocca il match al 24', con Granoche che sfrutta un rimpallo di Drascek finito sulla traversa e deposita la sfera alle spalle di Fontana. L'attaccante sudamericano raddoppia al 35' su un gran lancio di Guana in profondità. A 8 minuti dal termine De Paula completa l'opera ribadendo in rete un traversone dalla destra di Bentivoglio. Il Novara visto questa sera a Verona è stato certamente la brutta copia di quello ammirato fino ad oggi in campionato. Chievo-Novara 3-0 (2-0) Chievo (4-3-1-2): Squizzi 6, Sardo 6.5, Morero 5.5 (1'pt Rincon 6), Mandelli 6, Jokic 6 (28' st Djengoue s.v.), Bentivoglio 6, Guana 6.5, Memushaj 5.5, Bogliacino 6, Granoche 7, De Paula 6.5 (38' st Gasparetto s.v.). (1 Silvestri, 16 Rigoni, 40 Pinares, 90 Farias). All: Pioli 6.5. Novara (4-3-1-2): Fontana 5.5; Morganella 6, Cossentino 5.5 (12' st Gheller 6), Guillaume Gigliotti 5.5 Coubronne 6; Evola 5.5 (23' st Gonzalez 6), Drascek 6 Shala 6; Motta 6 (12'st Rigoni 6); Ventola 6, Emmanuel Gigliotti 5.5. (29 Strukelj, 9 Rubino, 23 Scavone, 30 Centurioni). All: Tesser 6. Arbitro : Pierpaoli di Firenze 6 Reti: nel pt 23' e 34' Granoche; nel st 37' De Paula Angoli : 11-2 per il Novara Recupero : 1' e 3' Spettatori : 1.251 per un incasso di 4.368,00 euro Verona. PROGRAMMA OTTAVI DI FINALE Napoli - Bologna Inter - Genoa Roma - Lazio Juventus - Catania Palermo - Chievo Parma - Fiorentina Milan - vincente Bari-Livorno Sampdoria - Udinese Leggi i commenti I commenti dei lettori 
Lungo e impegnativo pomeriggio parmigiano per don Luigi Ciotti, a Parma su invito di “Libera”, la sua associazione creata per lottare a viso aperto contro le mafie.E i parmigiani hanno risposto alla grande, sia in Provincia, dove si è tenuto l’incontro istituzionale alla presenza di sindaci e autorità civili e militari per la solenne firma di adesione ad “Avviso Pubblico” da parte dell’ente di Piazzale della Pace, votata all’unanimità dal Consiglio, sia soprattutto al Teatro al Parco, dove cinquecento persone, prevalentemente giovani, sono venute a salutare e sostenere il prete torinese da decenni in prima fila contro l’emarginazione, l’ingiustizia e le mafie. In Provincia In Provincia, dopo l’introduzione di una emozionata assessore Marcella Saccani, è stato il presidente Vincenzo Bernazzoli a formalizzare con la sua firma l’adesione ad “Avviso Pubblico”, l’associazione legata a “Libera”, che mette in rete le istituzioni per l’affermazione della legalità. “Nella fase che stiamo vivendo – ha affermato Bernazzoli – c’è il rischio di abbassare la soglia dell’attenzione per il rispetto delle regole, quindi è ancora più necessario sostenere iniziative come questa”. E ha concluso citando Giacomo Ulivi: “Tutto è successo perché non ne avete voluto più sapere”.Il fondatore di “Libera” ha risposto con un’altra citazione, una frase rivolta agli amministratori da un vescovo d’avanguardia, Tonino Bello: “Amate senza riserve la gente che Dio vi ha affidato. A lui, prima che al partito, un giorno dovrete renderne conto”. E poi Luigi Ciotti ha esortato a “trasformare la paura in speranza”, ricordando che “non esiste legalità senza uguaglianza”, e ha detto che “bisogna diffidare dei tanti che sventolano la bandiera della legalità” per celare inenarrabili nefandezze. Don Ciotti ha quindi ricordato che il 9 dicembre sarà la giornata contro la corruzione, un male che deruba ogni cittadino di 1.000 euro l’anno. “L’Italia – ha ricordato – non ha firmato il trattato internazionale, così noi di Libera raccoglieremo un milione di firme e le manderemo a Napolitano, unico vero presidio dei valori della Costituzione, che resta il vero e unico testo antimafia nell’ordinamento italiano. Senza diritti e uguaglianza – ha concluso – anche il benessere è a tempo determinato”. Al Teatro al Parco La scena si è quindi spostata al Parco Ducale, dove Don Luigi ha fato il bagno di folla fra il popolo di “Libera”, prevalentemente composto da giovani, affascinati dalle sue parole di speranza e dal messaggio di lotta senza quartiere a qualunquismo e ipocrisia, situazioni in cui la mafia trova la sua legittimazione culturale. Prima di lui sono intervenuti portando le loro testimonianze Luisa, studentessa, Marco Imperato, magistrato a Parma, e per 4 anni a Marsala, gli scout e gli studenti che hanno trascorso l’estate nei campi di “Libera” per restituire vita ai beni sequestrati alle mafie, Francesca, che ha letto la lettera nella quale racconta la sua agghiacciante esperienza come testimone di un delitto di mafia consumato l’estate scorsa sulla spiaggia di Soverato, e soprattutto Mara, che nel 1989  ha perso il marito assassinato a colpi di lupara nella Locride e non ha mai avuto giustizia (“Giustizia non è fatta – ha detto – ma almeno, grazie a don Luigi Ciotti, il silenzia sul suo sacrificio è infranto”). E infine, introdotto da Giuseppe La Pietra, pastore protestante e coordinatore di “Libera” a Parma, ecco che il microfono è arrivato a don Luigi. In un lungo, appassionato discorso, il prete ha citato Gandhi e Giorgio La Pira, poi ha ricordato che “la Costituzione (miglior presidio della democrazia) non parla di nord e di sud, ma solo di Italia”. Quindi ha dato una stoccata alle banche (“le abbiamo salvate quando erano in crisi, ma loro si guardano bene dall’aiutare le famiglie in difficoltà”) e, parafrasando Sant’Agostino, ha affermato che una sana rabbia, senza violenza, non è affatto un sentimento da condannare: “Come posso non provare rabbia – ha gridato don Luigi – se penso a Beppe Montana, a Ninni Cassarà, servitori dello Stato crivellati dai colpi della mafia, e soprattutto all’agente Roberto Antiochia, che si è prestato volontario per una scorta che non gli competeva sapendo di rischiare, e ci ha rimesso la vita a 24 anni”. “C’è bisogno di verità, giustizia e dignità – ha scandito fra gli applausi – la solidarietà non basta più, si depongono troppe corone d’alloro che non possono porre riparo ad un dolore che non si cancellerà mai”. Ricordando le parole di Padre Puglisi nella sua ultima omelia, ha ribadito come individualismo ed egoismo siano i germi della cultura mafiosa, e ha puntato l’indice contro i pizzini di Bernardo Provenzano, che chiudevano i loro messaggi brutali invocando Dio. “Libera – ha concluso don Ciotti – è nata per liberare chi libero non è, e i 3.500 ragazzi che nella scorsa estate sono andati a lavorare nei campi sequestrati alla mafia sono i suoi migliori testimoni”. 
Chiaia intrappolata nel traffico, automobilisti infuriati. Cambia il senso di marcia in via Morelli. Ma, complici la pioggia e il corteo degli studenti, il nuovo dispositivo manda in tilt la circolazione, con un’unica fila fino a piazza Municipio da un lato e a Fuorigrotta dall’altro. Un incubo urbano. «Abbiamo avuto dei problemi. Domani (oggi ndr) facciamo un sopralluogo, con i vigili e il presidente della Municipalità per apportare correttivi al dispositivo», ammette l’assessore alla Mobilità, Agostino Nuzzolo, che però non vuole cedere. «Lunedì si è incendiata un’auto nella Galleria Vittoria, oggi tra pioggia e cortei è stato il delirio — dice — Ma il dispositivo può migliorare, soprattutto in vista della futura Ztl. Io vado avanti. Anche quando inaugurammo l’isola pedonale in via Luca Giordano i primi giorni sembrò il caos e ora funziona benissimo». E intanto le prime modifiche le hanno fatto, ieri pomeriggio, i vigili sul campo: gli autobus sono stati deviati su via Partenope ed è stato creato un senso unico (direzione piazza Vittoria) in via Arcoleo, eliminando la preferenziale. «Per presidiare via Morelli — spiega il comandante dell’Unità Chiaia, il tenente Gaetano Frattini — ho impiegato 14 uomini. Non posso reggere così per molti giorni. La mia paura è che si crei una coda perenne in Galleria. È molto pericoloso». Il nuovo dispositivo (studiato proprio per alleggerire il traffico in uscita dalla Galleria Vittoria) prevede l’inversione del senso di circolazione in via Vannella Gaetani, che ora è percorribile da via Calabritto a via Morelli, e del tratto basso di via Morelli, che è percorribile da via Vannella Gaetani a via Arcoleo. Per l’Immacolata, poi, con l’apertura di parte del garage Morelli, scatterà anche la Ztl di Chiaia, che sarà in vigore dalle 10 alle 13 e dalle 16 alle 22 sabato, domenica e festivi. I venerdì e i giorni prefestivi il dispositivo sarà in vigore dalle 16 alle 22. «È un delirio — spiega Mario Petraroia, che gestisce il giornalaio all’uscita della galleria Vittoria — Tutti quelli che arrivano dalla Galleria istintivamente svoltano a destra». A sbarrare la strada ci sono quattro pali della segnaletica e una barriera New Jersey bianchi e rossi. Ma auto, camion e anche qualche taxi ignorano, spesso e volentieri, lo sbarramento, il divieto e il nuovo dispositivo e svoltano su via Morelli. «Io ho aperto alle 5.30 — continua Petraroia — I vigili sono arrivati alle nove. Sono rimasti mezz’ora e poi c’è stato un controllo solo dei carabinieri. Con un dispositivo di traffico nuovo, su una strada così importante ci vuole un presidio fisso». Dice Giancarlo Chello, del bar Tunnel: «Non si può convogliare tutto il traffico della Galleria Vittoria su via Arcoleo, che a un certo punto si stringe a imbuto. È da folli». Il coro dei commercianti è unanime: «Da quando è partito il nuovo dispositivo è il caos. Traffico. Smog. Clacson. Un fallimento», commenta Massimiliano Savana, parrucchiere. «Siamo pronti alle modifiche», conclude Nuzzolo, che fa una precisazione anche sulla linea del tram: «La linea dei Sirio sarà presto riattivata da San Giovanni, fino a piazza Municipio, ma non oltre, perché dall’Epifania si allargherà ulteriormente il cantiere della metropolitana. Arriverà fino al porto e i tram dovranno adattarsi». 
BAGNOLI lascia e dimezza. La prima gara per la vendita dei suoli è andata deserta e Bagnolifutura, la società per la trasformazione urbana dell’ex Italsider, ha deciso di salvare il salvabile, per ora, emettendo un nuovo bando ma per una superficie che è metà di quella originaria, salvo lasciare al Comune la decisione sull’altra metà dell’area. Vicenda complessa, quella della vendita dei suoli. L’ultimo atto inizia a maggio. Bagnolifutura emana un bando. Riguarda 65.700 metri quadrati. Su questa superficie, a ridosso di via Nuova Bagnoli, il bando prevede 215.764 metri cubi da edificare, così divisi: 64.626 (30 per cento) di edilizia residenziale, 50.857 (23.6 per cento) di attività commerciali, 100.281 (46.4 per cento) di terziariodirezionale. Il bando è arrivato ieri al 30 novembre, data sancita per la presentazione delle domande. In tutti questi mesi il direttore della società, Mario Hubler, ha anche girato il mondo per promuoverlo: è andato a Londra, Parigi, Amsterdam, Milano. Tappe nelle quali però aveva tastato il mercato, tornandone con la spiegazione di ciò che poi si è estrinsecato ieri: nessuno era interessato alle condizioni previste perché «il terziario si è fatto più difficile da collocare e dunque quell’equilibrio percentuale è da rivedere. In moltissime esperienze di trasformazione urbana di altre città le parti sono già invertite». Qualche esempio: al Citylife di Milano terziario e commercio sono scesi al 30 per cento, alla Cascina Merlata (sempre Milano) sono al 23, al Verona sud al 28. «D’altronde  - constata Hubler - persino a Napoli il Centro direzionale ferma il terziario al 60 per cento». Dunque il mercato dice che è ora di cambiare in questa direzione anche a Bagnoli e di rovesciare la frittata. Scelta drammatica per una città che aveva scelto una vocazione ambientale per l’area e che teme sempre nuove invasioni di mattone. A dire la verità, rammenta il presidente Riccardo Marone, «l’ipotesi di una variante, solo per la destinazione, fu avanzata due anni fa. Ci fu il consenso della giunta, ma venne stoppata in Consiglio da una convergenza fra Rifondazione e centrodestra». Ora però i nodi sono al pettine, la gara è andata deserta e Bagnolifutura tenta il salvataggio in angolo: «Vareremo subito un nuovo bando, per un lotto che sarà la metà dell’area fin qui prevista». Si tratta dello spicchio all’angolo fra via Nuova Bagnoli e via Cocchia. Su questa area Bagnolifutura prevederà indice percentuali invertiti, con il residenziale fra il 65 e il 70 per cento. L’altra metà dell’area sarà invece lasciata al Comune, perché qui si decida se operare una analoga variante numerica. Evidente il tentativo di salvare comunque sull’area ridotta quegli investimenti in case che sono praticabili senza violare i limiti quantitativi dal Piano attuativo tuttora vigente. Evidente che, come Marone ammette, «la vicenda dice che c’è stato qualche errore», anche se l’ex sindaco non vuole aprire le porte a un processo storico a Palazzo San Giacomo: «Non mi piace chi si alza a contestare ora. Se c’era qualcosa di sbagliato qualcuno doveva dirlo all’epoca. Invece Vezio De Lucia (l’assessore all’Urbanistica degli anni ‘90, padre del piano regolatore, ndr), fu addirittura accusato dalla destra di portare una nuova colata di cemento». Nessuno ha la prima pietra da scagliare dunque, secondo Marone. Mentre l’intera manovra viene confermata dal vicesindaco e assessore all’urbanistica Tino Santangelo. Ma dalla Regione arriva subito l’affondo: «Che fallimento», proclama Luciano Schifone, già consigliere comunale, oggi a capo del tavolo di partenariato di Palazzo Santa Lucia. «Non hanno trovato neanche le buste da aprire  prosegue Schifone  Il giorno tanto atteso dal centrosinistra ha messo in evidenza, ancora una volta, l’assoluta incapacità gestionale di Bagnolifutura. E ora i ritardi ed i fallimenti di Bagnolifutura rischiano anche di far perdere i fondi europei a disposizione per il recupero ed il rilancio dell’area». 
La bravura di Carmelo Filocamo-Fra Diavolo nel rovesciare i testi non si vede solo dal suo capolavoro, il Pianto antico / Riso novello che abbiamo visto ieri. Altri esempi: Inno di Garibaldi di Luigi Mercantini / Il lamento di Franceschiello (di Carmelo Filocamo) Si scopron le tombe, si levano i morti, / Si velan le culle, si corcan i nati, i martiri nostri son tutti risorti! / i vostri aguzzini son tutti sdraiati! le spade nel pugno, gli allori alle chiome / le palme sul palmo, le viti all'addome la fiamma ed il nome d'Itali sul cor! / il fumo e il cognome di Canicattì Veniamo! Veniamo! su, o giovani schiere! / Torniamcene indietro! Giù, voi, vecchie bande! su al vento per tutto le nostre bandiere! / giù al mare per niente le vostre mutande! su tutti col ferro, su tutti col foco, / giù tutti col burro, già tutti con l'acqua, su tutti col foco d'Italia nel cor! / giù tutti con l'acqua di Canicattì! Non penso che ci sia bisogno dell'originale per il "Sole nel Deserto", originale che ovviamente è la dannunziana Pioggia nel pineto: "Parla. All'interno /del deserto non vedo /le cose che fai /bestiali; ma vedo /le cose più antiche /che fanno schiume e radiche /vicine. /Non dar retta. Il vapore /sale dai mari raccolti. /Sale dalle sequoie /dolci e fiorenti, /sale dai cavoli /vellutati e lisci, /sale dai pioppi /infernali, /dai cipressi foschi /di frutti sparsi, /dai faggi spogli /di foglie puteolenti, /sale dai nostri occipiti /marini, /sale dai nostri piedi /calzati, /dalle nostre nudità pesanti, /dalle parole stantie /che il corpo serra /avvizzito, /dalla realtà orrenda /che oggi /mi delude, che ieri ti deluse, /o frescone...". Il vero capolavoro è però il rovesciamento del titolo e dei primi tre versi del Falsetto di Eugenio Montale Falsetto / È tutto vero Esterina, i vent'anni ti minacciano, / Forza Italia, l'amnistia ti assolve, grigiorosea nube / in una pioggia d'azzurro che a poco a poco in sé ti chiude  /che in quattro e quattr'otto ti libera. Il passaggio da "Esterina" (= straniera deboluccia) a "Forza Italia" è puro genio. 
FIRENZE - Nessun problema per la Fiorentina di Mihajlovic che nel quarto turno della Coppa Italia si impone per 3-0 sulla Reggina. Nella fredda serata del Franchi Babacar, Marchionni e Cerci mettono la firma sul successo che regala ai viola gli ottavi di finale contro il Parma. In evidenza il primavera Carraro autore degli assist per i due gol realizzati nei primi 45 minuti. I toscani sbloccano il match al 29'; Babacar viene pescato da Carraro sul filo del fuorigioco e solo davanti a Kovacsik realizza l'1-0. A due minuti dal rientro negli spogliatoi la Reggina cade ancora. Questa volta Marchionni sfrutta al meglio un lungo calcio d'angolo battuto da Carraro e gonfia ancora la rete dei calabresi. Dopo appena 120 secondi della ripresa ci pensa Cerci a mettere al sicuro il risultato. Gli ospiti chiudono la gara in dieci a causa dell'espulsione di capitan Tedesco a 7 minuti dal termine. Fiorentina-Reggina 3-0 (2-0) Fiorentina (4-2-3-1): Avramov 6, De Silvestri 6 (17' st Comotto 6), Kroldrup 6, Felipe 5.5 (27' st Masi sv), Gulan 6, Zanetti 5, Bolatti 5.5, Cerci 6.5, Carraro 7, Marchionni 6, Babacar 6.5 (3' st Seferovic 6). (90 Seculin, 7 Santana, 20 Papa Waigo, 22 Ljajic). All. Mihajlovic 6.5. Reggina (3-5-2): Kovaksik 5.5, Laverone 5.5, Cosenza 5, Burzigotti 5, Verruschi 5.5, Rizzato 5.5 (1' st Colombo 5.5), Castiglia 6, Tedesco 5, Danti 5.5 (20' st Zizzari 6), Louzada 6 (9' st Sy 5.5), Adiyah 6. (26 Marino, 2 Adejo, 4 Giosa, 46 Maita). All. Atzori 6 Arbitro : Russo di Nola 5.5 Reti : nel pt 29' Babacar, 43' Marchionni; nel st 2' Cerci Angoli : 5-4 per la Fiorentina Recupero : 1' e 0' Ammoniti : Tedesco per gioco falloso Spettatori : 4904, incasso 14.610, 30 euro VERONA - Pratica archiviata anche per il Chievo che con lo stesso punteggio della Fiorentina supera il Novara, capolista di serie B. I veronesi affronteranno agli ottavi il Palermo di Delio Rossi. Al Bentegodi sono scese in campo due formazione largamente rimaneggiate, con i padroni di casa sicuramente più freschi per non aver giocato domenica causa maltempo a Bologna. La formazione di Pioli sblocca il match al 24', con Granoche che sfrutta un rimpallo di Drascek finito sulla traversa e deposita la sfera alle spalle di Fontana. L'attaccante sudamericano raddoppia al 35' su un gran lancio di Guana in profondità. A 8 minuti dal termine De Paula completa l'opera ribadendo in rete un traversone dalla destra di Bentivoglio. Il Novara visto questa sera a Verona è stato certamente la brutta copia di quello ammirato fino ad oggi in campionato. Chievo-Novara 3-0 (2-0) Chievo (4-3-1-2): Squizzi 6, Sardo 6.5, Morero 5.5 (1'pt Rincon 6), Mandelli 6, Jokic 6 (28' st Djengoue s.v.), Bentivoglio 6, Guana 6.5, Memushaj 5.5, Bogliacino 6, Granoche 7, De Paula 6.5 (38' st Gasparetto s.v.). (1 Silvestri, 16 Rigoni, 40 Pinares, 90 Farias). All: Pioli 6.5. Novara (4-3-1-2): Fontana 5.5; Morganella 6, Cossentino 5.5 (12' st Gheller 6), Guillaume Gigliotti 5.5 Coubronne 6; Evola 5.5 (23' st Gonzalez 6), Drascek 6 Shala 6; Motta 6 (12'st Rigoni 6); Ventola 6, Emmanuel Gigliotti 5.5. (29 Strukelj, 9 Rubino, 23 Scavone, 30 Centurioni). All: Tesser 6. Arbitro : Pierpaoli di Firenze 6 Reti: nel pt 23' e 34' Granoche; nel st 37' De Paula Angoli : 11-2 per il Novara Recupero : 1' e 3' Spettatori : 1.251 per un incasso di 4.368,00 euro Verona. PROGRAMMA OTTAVI DI FINALE Napoli - Bologna Inter - Genoa Roma - Lazio Juventus - Catania Palermo - Chievo Parma - Fiorentina Milan - vincente Bari-Livorno Sampdoria - Udinese Leggi i commenti I commenti dei lettori 
Chiaia intrappolata nel traffico, automobilisti infuriati. Cambia il senso di marcia in via Morelli. Ma, complici la pioggia e il corteo degli studenti, il nuovo dispositivo manda in tilt la circolazione, con un’unica fila fino a piazza Municipio da un lato e a Fuorigrotta dall’altro. Un incubo urbano. «Abbiamo avuto dei problemi. Domani (oggi ndr) facciamo un sopralluogo, con i vigili e il presidente della Municipalità per apportare correttivi al dispositivo», ammette l’assessore alla Mobilità, Agostino Nuzzolo, che però non vuole cedere. «Lunedì si è incendiata un’auto nella Galleria Vittoria, oggi tra pioggia e cortei è stato il delirio — dice — Ma il dispositivo può migliorare, soprattutto in vista della futura Ztl. Io vado avanti. Anche quando inaugurammo l’isola pedonale in via Luca Giordano i primi giorni sembrò il caos e ora funziona benissimo». E intanto le prime modifiche le hanno fatto, ieri pomeriggio, i vigili sul campo: gli autobus sono stati deviati su via Partenope ed è stato creato un senso unico (direzione piazza Vittoria) in via Arcoleo, eliminando la preferenziale. «Per presidiare via Morelli — spiega il comandante dell’Unità Chiaia, il tenente Gaetano Frattini — ho impiegato 14 uomini. Non posso reggere così per molti giorni. La mia paura è che si crei una coda perenne in Galleria. È molto pericoloso». Il nuovo dispositivo (studiato proprio per alleggerire il traffico in uscita dalla Galleria Vittoria) prevede l’inversione del senso di circolazione in via Vannella Gaetani, che ora è percorribile da via Calabritto a via Morelli, e del tratto basso di via Morelli, che è percorribile da via Vannella Gaetani a via Arcoleo. Per l’Immacolata, poi, con l’apertura di parte del garage Morelli, scatterà anche la Ztl di Chiaia, che sarà in vigore dalle 10 alle 13 e dalle 16 alle 22 sabato, domenica e festivi. I venerdì e i giorni prefestivi il dispositivo sarà in vigore dalle 16 alle 22. «È un delirio — spiega Mario Petraroia, che gestisce il giornalaio all’uscita della galleria Vittoria — Tutti quelli che arrivano dalla Galleria istintivamente svoltano a destra». A sbarrare la strada ci sono quattro pali della segnaletica e una barriera New Jersey bianchi e rossi. Ma auto, camion e anche qualche taxi ignorano, spesso e volentieri, lo sbarramento, il divieto e il nuovo dispositivo e svoltano su via Morelli. «Io ho aperto alle 5.30 — continua Petraroia — I vigili sono arrivati alle nove. Sono rimasti mezz’ora e poi c’è stato un controllo solo dei carabinieri. Con un dispositivo di traffico nuovo, su una strada così importante ci vuole un presidio fisso». Dice Giancarlo Chello, del bar Tunnel: «Non si può convogliare tutto il traffico della Galleria Vittoria su via Arcoleo, che a un certo punto si stringe a imbuto. È da folli». Il coro dei commercianti è unanime: «Da quando è partito il nuovo dispositivo è il caos. Traffico. Smog. Clacson. Un fallimento», commenta Massimiliano Savana, parrucchiere. «Siamo pronti alle modifiche», conclude Nuzzolo, che fa una precisazione anche sulla linea del tram: «La linea dei Sirio sarà presto riattivata da San Giovanni, fino a piazza Municipio, ma non oltre, perché dall’Epifania si allargherà ulteriormente il cantiere della metropolitana. Arriverà fino al porto e i tram dovranno adattarsi». 
Lungo e impegnativo pomeriggio parmigiano per don Luigi Ciotti, a Parma su invito di “Libera”, la sua associazione creata per lottare a viso aperto contro le mafie.E i parmigiani hanno risposto alla grande, sia in Provincia, dove si è tenuto l’incontro istituzionale alla presenza di sindaci e autorità civili e militari per la solenne firma di adesione ad “Avviso Pubblico” da parte dell’ente di Piazzale della Pace, votata all’unanimità dal Consiglio, sia soprattutto al Teatro al Parco, dove cinquecento persone, prevalentemente giovani, sono venute a salutare e sostenere il prete torinese da decenni in prima fila contro l’emarginazione, l’ingiustizia e le mafie. In Provincia In Provincia, dopo l’introduzione di una emozionata assessore Marcella Saccani, è stato il presidente Vincenzo Bernazzoli a formalizzare con la sua firma l’adesione ad “Avviso Pubblico”, l’associazione legata a “Libera”, che mette in rete le istituzioni per l’affermazione della legalità. “Nella fase che stiamo vivendo – ha affermato Bernazzoli – c’è il rischio di abbassare la soglia dell’attenzione per il rispetto delle regole, quindi è ancora più necessario sostenere iniziative come questa”. E ha concluso citando Giacomo Ulivi: “Tutto è successo perché non ne avete voluto più sapere”.Il fondatore di “Libera” ha risposto con un’altra citazione, una frase rivolta agli amministratori da un vescovo d’avanguardia, Tonino Bello: “Amate senza riserve la gente che Dio vi ha affidato. A lui, prima che al partito, un giorno dovrete renderne conto”. E poi Luigi Ciotti ha esortato a “trasformare la paura in speranza”, ricordando che “non esiste legalità senza uguaglianza”, e ha detto che “bisogna diffidare dei tanti che sventolano la bandiera della legalità” per celare inenarrabili nefandezze. Don Ciotti ha quindi ricordato che il 9 dicembre sarà la giornata contro la corruzione, un male che deruba ogni cittadino di 1.000 euro l’anno. “L’Italia – ha ricordato – non ha firmato il trattato internazionale, così noi di Libera raccoglieremo un milione di firme e le manderemo a Napolitano, unico vero presidio dei valori della Costituzione, che resta il vero e unico testo antimafia nell’ordinamento italiano. Senza diritti e uguaglianza – ha concluso – anche il benessere è a tempo determinato”. Al Teatro al Parco La scena si è quindi spostata al Parco Ducale, dove Don Luigi ha fato il bagno di folla fra il popolo di “Libera”, prevalentemente composto da giovani, affascinati dalle sue parole di speranza e dal messaggio di lotta senza quartiere a qualunquismo e ipocrisia, situazioni in cui la mafia trova la sua legittimazione culturale. Prima di lui sono intervenuti portando le loro testimonianze Luisa, studentessa, Marco Imperato, magistrato a Parma, e per 4 anni a Marsala, gli scout e gli studenti che hanno trascorso l’estate nei campi di “Libera” per restituire vita ai beni sequestrati alle mafie, Francesca, che ha letto la lettera nella quale racconta la sua agghiacciante esperienza come testimone di un delitto di mafia consumato l’estate scorsa sulla spiaggia di Soverato, e soprattutto Mara, che nel 1989  ha perso il marito assassinato a colpi di lupara nella Locride e non ha mai avuto giustizia (“Giustizia non è fatta – ha detto – ma almeno, grazie a don Luigi Ciotti, il silenzia sul suo sacrificio è infranto”). E infine, introdotto da Giuseppe La Pietra, pastore protestante e coordinatore di “Libera” a Parma, ecco che il microfono è arrivato a don Luigi. In un lungo, appassionato discorso, il prete ha citato Gandhi e Giorgio La Pira, poi ha ricordato che “la Costituzione (miglior presidio della democrazia) non parla di nord e di sud, ma solo di Italia”. Quindi ha dato una stoccata alle banche (“le abbiamo salvate quando erano in crisi, ma loro si guardano bene dall’aiutare le famiglie in difficoltà”) e, parafrasando Sant’Agostino, ha affermato che una sana rabbia, senza violenza, non è affatto un sentimento da condannare: “Come posso non provare rabbia – ha gridato don Luigi – se penso a Beppe Montana, a Ninni Cassarà, servitori dello Stato crivellati dai colpi della mafia, e soprattutto all’agente Roberto Antiochia, che si è prestato volontario per una scorta che non gli competeva sapendo di rischiare, e ci ha rimesso la vita a 24 anni”. “C’è bisogno di verità, giustizia e dignità – ha scandito fra gli applausi – la solidarietà non basta più, si depongono troppe corone d’alloro che non possono porre riparo ad un dolore che non si cancellerà mai”. Ricordando le parole di Padre Puglisi nella sua ultima omelia, ha ribadito come individualismo ed egoismo siano i germi della cultura mafiosa, e ha puntato l’indice contro i pizzini di Bernardo Provenzano, che chiudevano i loro messaggi brutali invocando Dio. “Libera – ha concluso don Ciotti – è nata per liberare chi libero non è, e i 3.500 ragazzi che nella scorsa estate sono andati a lavorare nei campi sequestrati alla mafia sono i suoi migliori testimoni”. 
“Massimo is a genius, is a genius” ripeteva sorridendo una bella e giovane signora americana pienotta qualche giorno fa, una tiepida mattinata di sole autunnale, in corte, nel cortile protetto del vecchio palazzo sul Po. Ed era, la signora, visibilmente attratta da una piccola lucertola aggrappata al muro che non riusciva a decidersi se sottrarsi al pericolo della nostra presenza o rimanere ancora qualche istante a godersi il calore di quel delizioso tiepido sole. Il marito americano aveva appena smesso di preoccuparsi di sapere dove fosse Parma, chi fosse Verdi, quanto dovesse invecchiare un culatello per essere buono come quello che aveva gustato la sera prima e, adagiato sulla piacevolezza dell’assoluto presente, sorrideva appagato. Oggi ho portato in tipografia le fotografie di questo calendario e ho chiesto al mio amico Pietro di pazientare un momento per i testi. Massimo infatti deve finire di scrivere le ricette e io devo cercare di raccontare, in duemila battute, l’estrema sintesi di questa ottava spigarolica fatica. Negli anni le cose hanno preso forma e, se mi guardo indietro, stento a riconoscerle, sono lontane e anche un po’ sfocate. La grande piena, il pino, il pollaio tra vecchi mattoni e travi crollate, il rifacimento del tetto, la gru, le oche, le balle di paglia, Achille con il badile in mano e Giulio con il pialletto, tutto questo e tanto altro ancora appartiene al passato, ad uno sguardo nel vuoto e ad un sorriso. Oggi questo è un crocevia di saperi, di esperienze, di curiosità provenienti da molte parti del mondo, una piccola oasi cosmopolita nella Bassa. “C’est un endroit splendide” asserisce, saputo, un gentiluomo francese di mezz’età giunto fin qui con la moglie e il suo suv BMW nero. Domanda come sia possibile vedere la lavorazione del “Parmesàn”, quale sia la differenza tra lo strologhino, il gentile e la mariola. Si meraviglia che a così poca distanza ci siano due ristoranti, il “Cavallino” e la “Corte”, di gran qualità. Luciano sente, sorride, passa e va. Allontanandosi si gira e mi dice “spiegaglielo tu”. E la storia sentita ricomincia. I nonni mezzadri, il traghetto sul fiume, il papà Pirén e la zia Emilia, la signora Enrica e due ragazzi con le scarpe grosse e il cervello fino. Adesso le scarpe si sono sfinate e il cervello è ancora più fino. GUARDA 12 piatto x un anno / Il calendario 
