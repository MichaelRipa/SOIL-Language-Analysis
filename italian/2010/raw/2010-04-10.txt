Come ogni anno, l’Hells Angels MC, ha chiamato a raccolta i motociclisti per dare il via alla “Riding Season”, la stagione fatta di motoraduni, bikershow, manifestazioni legate al mondo delle due ruote, ma soprattutto di migliaia di chilometri percorsi in sella alla propria moto. L'appuntamento era in piazza Castello che si è riempita di centinaia di Harley Davidson, chopper e altre due ruote per fanatici bikers prima che prendesse il via il tradizionale corteo aperto proprio dai membri dell’ Hells Angels MC Milano con la tradizionale bandiera con il teschio alato FOTO 
FIRENZE - Se il pareggio di Firenze costerà caro all'Inter ancora non è dato saperlo. Di sicuro ora però la Roma può sognare (se batte l'Atalanta sorpassa i nerazzurri), e il Milan può sperare. Al Franchi gara emozionante, per la quale scegliamo un grande protagonista: Cesare Prandelli. Il tecnico della Fiorentina se ne frega altamente del chiacchiericcio settimanale sul 'lasci il campionato, prendi in coppà - ricordiamo che martedì c'è il bis per la coccarda -: va per la sua strada, fa scelte che magari possono far discutere, ma alla fine tira fuori l'anima dai giocatori impiegati. Inter a fasi alterne. La squadra è fisicamente tonica, lo dimostra il secondo tempo in crescita. Ci sono però dei cali di concentrazione, anche in uomini chiave (vedere Julio Cesar) che fanno pensare. LA SCELTA DI KEIRRISON  - Entrando nell'analisi tattica, Prandelli propone una squadra tutto sommato prudente anche se propositiva sugli esterni. La scelta choc è quella di Keirrison per Gilardino come unica punta. Mourinho invece il turn over non sa cosa sia: tridente offensivo (senza Balotelli) con Sneijder a sostegno. L'unico aggiustamento è forzato, ed inciderà sulla gara: nel riscaldamento si fa male Stankovic, entra Chivu e Zanetti, che doveva fare il terzino, avanza in mediana. IL MARCHIO VIOLA - Per un quarto d'ora buono, Inter in grande spolvero. Su azione da corner, Milito coglie il palo da pochi passi (gol sbagliato per uno come il Principe), Frey è provvidenziale sulle battute di Eto'o e Sneijder. A parte le occasioni però, c'è proprio un impatto mentale ed atletico diverso degli uomini di Mourinho. Il classico episodio inverte la tendenza. Montolivo, prezioso in regìa, offre un pallone delizioso a Comotto: Chivu completamente impreparato in chiusura, sul seguente cross basso Keirrison non sbaglia da pochi passi. La Fiorentina trova d'incanto il giusto assetto tattico e, oltre a creare qualche insidia ad una difesa nerazzurra piuttosto macchinosa, erge un muro difensivo nel quale il tridente dell'Inter trova poche crepe. MOU SI SBILANCIA...  - La ripresa presenta un'Inter ultrasbilanciata. C'è Balotelli al posto di Chivu, risultato: quattro punte (SuperMario opera largo), con Sneijder diga difensiva accanto a Cambiasso. Una situazione rischiatutto che tutto sommato non paga. La Fiorentina chiude bene gli spazi, anche se poi, fatta eccezione per un diagonale di Jovetic fuori di poco, la squadra di Prandelli non finalizza bene i tanti contropiede. ... MA POI SI RAVVEDE - Mourinho capisce che così non va: fuori Pandev, dentro Muntari e squadra più equilibrata.  Che l'Inter sia una grande squadra, lo dimostrano i 5' micidiali del sorpasso. Milito pareggia su invito di Maicon, poi sbaglia da pochi passi. Quindi, in un'azione fotocopia a quella del pari, Eto'o su cross di Balotelli sembra dare una spallata al campionato. Fiorentina stanca e beffata, che però sa reagire: Julio Cesar 'aiutà con una uscita a dir poco imperfetta la conclusione ravvicinata di Kroldrup che sigilla il pari. Fiorentina e Inter 2-2 (1-0) Fiorentina (4-3-2-1): Frey, Comotto, Natali, Kroldrup, Pasqual (5' st Felipe), Montolivo, Bolatti, Gobbi, Santana (19' st De Silvestri), Jovetic, Keirrison (15' st Gilardino) (90 Seculin, 4 Donadel, 15 C. Zanetti, 32 Marchionni). All.: Prandelli Inter (4-2-1-3): Julio Cesar, Maicon, Lucio, Samuel, Chivu (1' st Balotelli), J. Zanetti, Cambiasso (42' st Quaresma), Sneijder, Pandev (26' st Muntari), Eto'o, Milito (21 Orlandoni, 2 Cordoba, 23 Materazzi, 17 Mariga). All.: Mourinho Arbitro: Bergonzi Reti: nel pt 11' Keirrison; nel st 29' Milito, 36' Eto'o, 37' Kroldrup. Angoli: 8 a 4 per la Fiorentina. Ammoniti: Pasqual, Chivu, Kroldrup, Natali, Gobbi, MUntari per gioco falloso, Bolatti per comportamento non regolamentare. Recupero: 1' e 3'. Spettatori: 36.981 Leggi i commenti I commenti dei lettori 
FIRENZE - Dopo il pari contro l'Inter Cesare Prandelli ai microfoni di Sky le scelte a sorpresa, soprattutto quella di Keirrison al posto di Gilardino: "L'idea è nata perchè Gilardino sta giocando tantissimo da questa estate. Keirrison in questo momento ha trovato una buona condizione. Abbiamo cercato di sfruttare l'entusiasmo. In questo momento dobbiamo sfruttare ragazzi freschi con entusiasmo". "Potevamo chiudere la partita? Abbiamo giocato bene, quando riparti così si deve avere lucidità e cercare il passaggio giusto" Sui singoli, Prandelli si sofferma su Jovetic e sullo stesso Keirrison. "Jovetic quando ha spazi e profondità, riesce a trovare tempi giusti, quando dobbiamo manovrare ha caratteristiche diverse, ha grandissime prospettive. Keirrison? Abbiamo lavorato fisicamente, ha potenzialità, vede la porta, riesce ad attaccare l'area di rigore e sente il gol. Giovane ma di ottima qualità. Aveva una condizione approssimativa e abbiamo lavorato parecchio su questo. Sta capendo il calcio italiano, ha le caratteristiche per far bene in questo campionato". Sull'Inter: "Ho visto una squadra tonica, forte, di personalità. Riesce sempre a mettere personalità in campo. Lotteranno su tutti e tre fronti fino alla fine". Prandelli torna a commentare le voci sul suo futuro. "C'è stato l'incontro con Andrea Della Valle, abbiamo parlato con grande tranquillità. Quando è uscito il mio comunicato sulla permanenza a Firenze i giochi sono chiusi. Ci sono stati equivoci e tante volte per troppo amore mio o della proprietà abbiamo dato qualcosa in più. Con una riflessione avremmo risolto un problema che non è mai esistito. Mettere nero su bianco? Ho ancora un contratto, non devo per forza riscriverne un altro. Ci sarà tempo". Leggi i commenti I commenti dei lettori 
E adesso è davvero lecito sognare. Il colpo al San Paolo fa volare il Parma e un posto in Europa non è più proibitivo, come lo stesso Francesco Guidolin ammette a fine gara ( LEGGI LA CRONACA ). "Noi eravamo già soddisfatti della nostra classifica, di come l'abbiamo messa a posto per raggiungere l'obiettivo primario con largo anticipo dopo il black out che abbiamo avuto", l'analisi di Guidolin. "Oggi siamo ultrafelici perché possiamo giocare per l'Europa anche noi, per il momento siamo davanti a squadre di seconda fascia che puntavano come noi alla salvezza e anche a qualcuno che aveva altri obiettivi, domenica la classifica cambierà ma per ora ci dà l'entusiasmo e la gioia per finire bene". Partito col 4-5-1, il tecnico ha cambiato più volte le carte in tavola. "Eravamo partiti in quel modo per mettere in difficoltà sugli esterni il Napoli - spiega -èiamo partiti forte ma dopo siamo passati dall'entusiasmo al baratro perché loro al primo affondo ci hanno fatto gol. Dovevo cambiare e sono ripassato al 3-5-2, poi ho cambiato ancora ma è stato l'atteggiamento del secondo tempo, quello del solito Parma che non ci sta e che vuole ribaltare la situazione, a portarci alla vittoria". Un atteggiamento frutto del recente passato. "Credo che il vissuto che abbiamo come storia sia importante per capire i segreti della nostra stagione", sottolinea Guidolin, convinto che da qui al termine del campionato i suoi possono togliersi qualche altra soddisfazione. Dal punto di vista fisico stiamo benissimo", conferma Guidolin. "Questo è lo stesso Parma che ho avuto da metà agosto fino a Natale, che ho sempre sognato e che spesso ho avuto quest'anno". Una vittoria con una dedica speciale: al presidente Tommaso Ghirardi e ai tifosi. Il dg Pietro Leonardi esprime questi pensieri dopo l'incredibile 2-3 del San Paolo. ''Una vittoria dedicata al nostro presidente che è fuori, ed è per la nostra gente. E' una soddisfazione enorme per una neo promossa come la nostra squadra, faremo i conti alla fine e vedremo dove siamo arrivati. Desidero fare un plauso a tutti, vincere a Napoli rappresenta un'impresa, questo significa che abbiamo fatto bene''. E sulle proteste del Napoli in occasione del gol del 2-3 gialloblu, Leonardi ha così replicato:'' Vediamo anche il gol del pareggio del Napoli, credo ci sia fallo su Valiani, ma accettiamo un pò tutti le vittorie e le sconfitte. Nessuno di noi ha reclamato in quell'occasione e per questo va bene così''. Da parte sua il tecnico del Napoli Mazzarri se la prende con l'arbitro:  ''Ho visto una serie di errori arbitrali, ho visto due metri e due misure''. 
Il cadavere di un uomo è stato recuperato nel tardo pomeriggio di ieri dai sommozzatori dei vigili del fuoco nelle acque dell’Idroscalo. Il cadavere, in avanzato stato di decomposizione, non ha aiutato gli investigatori a stabilire l’etnia e l’età. Addosso aveva un marsupio che potrebbe aiutare gli inquirenti. In base ad un primo esame del corpo dovrebbe tuttavia trattarsi di un uomo di circa trent’anni, di carnagione chiara. Sarà l’esame più approfondito del medico legale a stabilire per quanto tempo è stato in acqua e qual è la causa della morte. Gli investigatori non escludono che si tratti di un suicidio o di un incidente. 
FIRENZE - E adesso il campionato può anche ripartire. Dopo il pareggio di Firenze, l'Inter non è più irraggiungibile. Anzi. Oggi potrebbe esserci sorpasso (della Roma) e aggancio (del Milan). In ogni caso la classifica è di nuovo rivoluzionata. Il punto di Firenze non serve a niente, Mourinho è rimasto solo con i suoi dubbi e i suoi pensieri. Dopo aver subito per un tempo la Fiorentina, l'Inter è riuscita a pareggiare e, addirittura, ad andare in vantaggio, però non ha avuto la forza per chiudere la partita, per tenersi stretti quei tre punti che avrebbero dato un altro significato alle gare di oggi di Roma e Milan. E' un'Inter che sembra non avere più energie. Una squadra che, paradossalmente, potrebbe chiudere la stagione con niente in mano. Se oggi la Roma e il Milan vincono, il campionato diventa un'incognita. Martedì c'è la coppa Italia, poi la Juve e il Barcellona in Champions. Altra sfida difficile, quasi impossibile. Se perde campionato e Champions per l'Inter - soprattutto per Mourinho - è un  fallimento completo. Anche se andasse in finale di coppa Italia. Anche se la vincesse. Brutta storia. Quella di Firenze era la partita dei sospetti, del risultato già deciso, svenduto secondo molti per il passaggio alla finale di coppa Italia. Tanti hanno interpretato così la scelta di Prandelli di mandare Gilardino in panchina. Invece la Fiorentina ha fatto gol anche a chi pensa male, a chi è abituato a galleggiare negli espedienti. Il gol di Keirrison ha fatto capire subito da che parte stava la verità. Il resto lo ha fatto un gruppo di ragazzi che ha ancora voglia di crederci, di correre, di provarci. La Fiorentina ha giocato una buona partita, a tratti perfetta, poi ha rallentato, ha regalato due gol all'Inter, quindi si è ripresa. Ha dimostrato di avere rabbia e carattere. Prandelli è stato bravo a cambiare ancora la sua squadra. A darle un senso nuovo. Ora c'è la coppa Italia, martedì sera è di nuovo Fiorentina-Inter. Leggi i commenti I commenti dei lettori 
FIRENZE - L'Inter rischia il sorpasso dalla Roma, ma la voce ufficiale dei nerazzurri, il direttore dell'area tecnica Marco Branca, non sembra preoccuparsene granchè: "Non siamo preoccupati - spiega Branca ai microfoni di Sky -. Non pensiamo a quello che farà la Roma, noi abbiamo giocato oggi contro un'ottima squadra, potevamo anche vincere ma abbiamo fatto quello che dovevamo. Non abbiamo paura, siamo consapevoli che c'è questa possibilità matematica del sorpasso ma c'è una partita ancora da giocare". In questi casi si dice che qualcuno aveva già la testa al Barcellona. "Noi tentiamo di fare tutte le partite al massimo delle nostre possibilità. Può darsi che inconsciamente sia vero, ma come professionisti dobbiamo combattere questa situazione inconscia. Del resto, nel primo tempo abbiamo sempre tenuto la palla e abbiamo cercato sempre di essere pericolosi, anche se qualche volta in contropiede può darsi che la Fiorentina sia stata un pò più pericolosa". Una vittoria che alla fine è sfuggita per un soffio: "Sull'azione che ha portato al calcio d'angolo da cui è nato il pari della Fiorentina non siamo stati concentrati come tutte le altre volte. Abbiamo forse pensato che dopo il vantaggio fosse finita". Sull'infortunio nella fase di riscaldamento di Stankovic, il dirigente nerazzurro spiega che il giocatore ha avuto "un indurimento muscolare e abbiamo preferito non rischiare". Sul silenzio di Mourinho: "Credo abbia scelto di rinunciare a parlare, per lui non è un dovere". Leggi i commenti I commenti dei lettori 
E' sicuramente uno dei casi più curiosi della tornata elettorale di quest'anno: Roseto Valfortore, Comune in provincia di Foggia, con poco più di 2000 abitanti, domenica e lunedì torna al voto. Non è un ballottaggio bensì la ripetizione del voto perchè il 28 ed il 29 marzo scorsi si è realizzato un pareggio tra i due candidati alla carica di sindaco: entrambi i contendenti, Lucia Maria Luisi (Pdl) e Nicola Mariano Apicella (Lista civica Obiettivo Roseto), hanno ottenuto 434 voti a testa. Un 50 per cento ciascuno che non ha consentito l'elezione diretta del sindaco che per i Comuni inferiori a 15.000 abitanti è prevista su turno unico. Pertanto i cittadini del Comune dauno tornano alle urne e sicuramente è una sfida elettorale che si gioca letteralmente all'ultimo voto. 
ROMA - Rovigo conferma di essere in gran forma ed espugna Viadana, Treviso travolge Roma e torna in testa al torneo, Prato vince a Parma (sponda Gran) e continua a credere nei play-off, L'Aquila la spunta all'ultimo respiro con Venezia e sale in sesta posizione. Aggiungete la vittoria di un sempre concreto Petrarca su Rugby Parma, alla quinta battuta d'arresto consecutiva, ed ecco la quattordicesima giornata di un Super 10 - l'ultima prima dell'era Celtic con le due frachigie italiane al via, Benetton e Aironi - che si mantiene sui binari di un relativo, avvincente equilibrio. E' stata un pomeriggio indimenticabile per il giovante tre-quarti biancoverde del Treviso, Tommaso Benvenuti: protagonista nel recente Sei Nazioni Under 20, il ragazzo ieri ha firmato ben quattro mete e si è giustamente guadagnato il titolo di miglior giocatore dell'incontro. Treviso ha messo a segno la bellezza di 61 punti, guadagnado inevitabilmente il punto di bonus in classifica, ma un punto è riuscito comunque a strapparlo anche Roma, marcando quattro mete di cui tre con Manozzi, apparso in giornata strepitosa. Continua il momento magico di Rovigo, che dopo aver battuto Treviso passa anche con l'Mps Viadana: quattro punti che a quattro giornate dal termine permettono ai giocatori di Umberto Casellato di ipotecare i play-off. Restano in corsa I Cavalieri Prato, che espugnano il "XXV Aprile": i toscani, nonostante i quattro punti di penalizzazione rimangono, quinti in classifica dietro al Petrarca Padova che li sopravanza di cinque lunghezze. Lo scontro diretto della prossima settimana al "Chersoni" si preannuncia decisivo. Si riaffaccia infine in zona-Europa il Ferla L'Aquila, che rischia di veder scivolare la vittoria contro il Casinò di Venezia, che va in meta allo scadere ma fallisce la trasformazione del pareggio: finisce 24-22, L'Aquila sale al sesto posto e si affaccia sulla zona-Europa mentre i lagunari di Canale, nonostante la sconfitta, agganciano il Plusvalore Gran Parma con cui il testa-a-testa a distanza per la salvezza si preannuncia serrato. Sabato prossimo quindicesima giornata con scontro al vertice tra Benetton Treviso ed Mps Viadana. Super 10 - XIV giornata Benetton Treviso v Futura Park Rugby Roma 61-26 (5-1) MPS Viadana v Femi-CZ Rovigo 18-22 (1-4) Plusvalore Gran Parma v Consiag I Cavalieri Prato 14-23 (0-4) Ferla L'Aquila v Casinò di Venezia 24-22 (4-1) Petrarca Padova v Banca Monte Parma 24-13 (4-0)  -  giocata ieri Classifica : MPS Viadana e Benetton Treviso 48; Femi-CZ Rovigo 43; Petrarca Padova 39; Consiag I Cavalieri Prato* 34; Ferla L'Aquila 31; Banca Monte Parma 29; Futura Park Rugby Roma 28; Plusvalore Gran Parma e Casinò di Venezia 19 *Consiag I Cavalieri Prato quattro punti di penalizzazione Leggi i commenti I commenti dei lettori 
LOSAIL(QATAR) - Ce l'aveva quasi fatta. Con un ultimo giro strepitoso aveva morso tre quarti di pista mangiando centesimi su centesimi al rivale australiano. Poi Valentino ha perso qualcosa, e con quel qualcosa anche l'occasione di partire in pole qui sulla pista di Losail, Gran premio del Qatar, primo appuntamento del motomondiale 2010. Sarà Casey Stoner (28° pole in carriera) a piazzare la moto davanti a tutti. Lui che ha conquistato questo circuito per tre volte di fila, cercherà di spingere forte per iniziare nel modo migliore la sua nuova avventura. "E' un modo fantastico per cominciare", dice soddisfatto il pilota australiano. D'altra parte il Qatar è una delle sue passioni. E questi tre decimi che ballano tra lui e Rossi qui in Qatar non sono certo una sorpresa, ma solo il solito gap che il pilota Yamaha dovrà provare a colmare con un buon lavoro nel warm-up. Dice lui: "Beh, io sono felice per come sono andato con le gomme dure. Il che vuol dire che per la gara non siamo messi male. Con le morbide invece avevo dei problemi sul posteriore. Scivolavo. Comunque, partire dalla seconda posizione non è male, vediamo...". A chiudere la prima fila c'è l'altra Yamaha, quella di Jorge Lorenzo, che ha faticato a lungo prima di azzeccare con le gomme morbide il tempo giusto per togliere la prima fila al francese de Puniet (4° tempo), eroe inaspettato della sempre deludente Honda (Dovizioso 6° tempo, Pedrosa 7°), in fondo in fondo Simoncelli (15°) e Melandri (17°).  Fantastico il sabato di Loris Capirossi, un quinto tempo (seconda fila) che è un'ottima premessa e anche un ottimo modo per introdurre il suo gran premio numero 300. Il pilota Suzuki ride a va giù deciso: "Forse non avete ancora capito. Io non ho nessuna intenzione di smettere. Il mio obiettivo sono 350 gran premi". LA 125 PARLA SPAGNOLO - Prima fila tutta spagnola nella classe 125 cc. La pole è targata Marc Marquez, in sella alla Derbi, in 2'06"651. Alle sue spalle i connazionali Pol Espargaro (Derbi), secondo, Nico Terol (Aprilia), terzo e Vasquez (Derbi), in quarta piazza. In ombra i piloti italiani: il migliore è Lorenzo Savadori (Aprilia) che ha chiuso con il 22/o tempo. Peggio hanno fatto Marconi e Ravaioli, rispettivamente con il 24/o e con il 27/o e ultimo tempo. Leggi i commenti I commenti dei lettori 
