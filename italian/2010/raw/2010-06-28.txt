La Guardia di Finanza di Bologna, nei primi cinque mesi di attività del 2010, ha scoperto 48 evasori totali, cioè completamente sconosciuti al fisco. In seguito alle 161 verifiche e ai 338 controlli fiscali sono stati scoperti oltre 129 milioni di euro sottratti all'imposizione fiscale diretta e violazioni al'Iva per altri 28 milioni di euro. Per reati fiscali sono state denunciate 35 persone. Inoltre, le Fiamme gialle di Bologna hanno scoperto in questi cinque mesi 121 lavoratori in nero; hanno sequestrato oltre 92mila prodotti a marchio contraffatto ed hanno sequestrato droga di vario tipo per oltre 780 chilogrammi, in prevalenza hashish e marijuana. Sono stati inoltre sequestrati 1.388 prodotti informatici e audiovisivi non in regola con le norme sul commercio. 
Non solo Viagra, Cialis e pillole 'on demand' per migliorare le prestazioni sessuali e, soprattutto, combattere i problemi di erezione. Da Napoli arriva la 'pillola rossa', un integratore naturale che assicura miglioramenti sin dalla prima settimana di assunzione. La scoperta è frutto di studi condotti dall'Università Federico II. Si tratta del 'Tradamix', una capsula i cui componenti sono sostanze estrattive naturali e non di sintesi che non hanno fatto segnalare effetti collaterali e che, spiegano gli studiosi, rendono il prodotto efficace sia nel recupero progressivo del desiderio e della funzione erettiva sia nella prevenzione dei processi fibrotici del corpo carvernoso legali all'invecchiamento. Compatibile con altri farmaci, la pillola rossa, già brevettata e da circa due settimane nelle farmacie - hanno spiegato i docenti di urologia all'Università Federico II, Fabrizio Iacono e Domenico Preziozo - non vuole essere, dunque, un prodotto sintomatico ma un 'anti-aging' sessuale con azione progressiva. Attenzione, però, dicono gli esperti anche alle abitudini di vita: fumo, alcol, peso eccessivo e una dieta errata possono contribuire a creare problemi tra le lenzuola. E poi, bisogna mantenersi in forma. Come dire, nessuna rinuncia al sesso. 
Due buche, profonde da una stima visiva all'incirca due metri, si sono aperte a Largo Torretta, nel tratto iniziale di via Piedigrotta, a Napoli. L'area è stata transennata dai vigili urbani e l'intervento appare piuttosto complicato visto che al di sotto delle voragini passano le tubature del gas e poco distante c'è un impianto di benzina. Sul posto sia i vigili urbani che i vigili del fuoco. Deviato anche il traffico: le automobili anzichè percorrere via Piedigrotta, procedono per via Giordano Bruno. 
Maradona nuovo tecnico del team del presidente De Laurentiis? Non tutti fanno i salti di gioia per questa ipotesi, anche dopo le esternazioni di Diego. Lo rivela l'esito del sondaggio del sito www.calcionapoli1926.it. Diego sarà sempre l'icona della torcida azzurra eppure quasi il settantasei per cento dei numerosi votanti hanno scelto senza esitazione l'attuale allenatore, Walter Mazzarri. Al di là delle suggestioni per un passato ormai piuttosto lontano, dunque, i tifosi sembrano restare attaccati alla realtà che ha condotto la squadra sino in Uefa league. Un risultato firmato, appunto, Mazzarri. I risultati del sondaggio su www.calcionapoli1926.it 
NEW YORK - Dieci cittadini russi sono stati arrestati negli Stati Uniti con l'accusa di svolgere attività spionistica per Mosca. Nel dare la notizia, il ministero della Giustizia americano ha precisato che un'altra presunta spia è ancora ricercata. Gli arresti sono stati effettuati ieri, dopo anni di indagini, a Montclair (New Jersey),a  Yonkers (stato di New York) e ad Arlington (Virginia). "Otto persone sono state fermate perché accusate di aver condotto azioni coperte a lungo termine per conto della Federazione Russa - si legge nella dichiarazione - le altre due sono sospettate di far parte dello stesso programma (di spionaggio) russo". In totale gli 11 sono "incriminati in due distinti procedimenti per associazione a delinquere al fine di agire illegalmente come agenti per conto della Federazione Russa all'interno degli Stati Uniti". Nove sono accusati anche di riciclaggio di denaro sporco. Secondo l'Fbi, tutti erano stati addestrati dai servizi di Mosca (Svr) all'uso di codici e cifre, in varie lingue straniere, prima di essere mandati negli Stati Uniti nel corso dell'ultimo decennio. Una volta negli Usa assumevano nomi falsi e incarichi clandestini per "americanizzarsi" e raccogliere informazioni. Nell'atto di accusa dell'Fbi presentato oggi in tribunale a New York si legge inoltre che tra i loro compiti c'era anche quello di reclutare fonti all'interno dei "circoli politici" americani. 
Grazie ad un dispositivo artigianale e piuttosto rustico ma molto efficace - composto da una asticella di ferro con una calamita - hanno portato a segno diversi furti in diverse zone della Liguria (provincia di Savona, Valbormida, imperiese e capoluogo ligure), del basso Piemonte e della Toscana asportando, di volta in volta, somme anche di 800 euro alla volta dalle slot-machine. Fino a che un esercente di un bar di Carcare (Sv) non si è accorto dei guadagni in calo e di alcune stranezze e si è rivolto ai Carabinieri, i quali hanno deciso di posizionare una micro-telecamera nei pressi dei videopoker e sono così riusciti a incastrare i responsabili, sabato scorso, in flagranza di reato. Si tratta dei fratelli Paolo e Matteo Di Gerardo, 35 e 39 anni, originari di Bari ma residenti a Genova, nullafacenti ma già con precedenti di polizia. I due vivevano grazie al loro ingegno: con un trucchetto semplice, che consisteva nell'utilizzare un fil di ferro a mo' di gancetto e una placchetta calamitata, agivano sul meccanismo della gettoniera delle macchinette bloccando la "farfalla" elastica, facendo così cadere le monete in un marsupio posto sotto il buco di fuoriuscita di queste, per attutire il rumore e non destare sospetti ai gestori. Nel solo comprensorio valbormidese hanno svaligiato una decina di esercizi commerciali racimolando circa ventimila euro.  Arrestati con l'accusa di furto aggravato e continuato in concorso, i fratelli Di Gerardo si trovano attualmente in carcere a Savona a disposizione dell'autorità giudiciziaria. L'interrogatorio di garanzia è affidato al pm Maria Chiara Paolucci. 
