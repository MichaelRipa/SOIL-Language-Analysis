''Bonucci ha molte richieste. Noi stiamo trattando anche con la Juventus la cessione della nostra metà del cartellino del difensore azzurro. Nell'affare potrebbero rientrare il centrocampista Almiron e l'attaccante Paolucci''. Lo ha riferito il ds del Bari, Guido Angelozzi, che da oggi è a Milano per provare a risolvere la querelle della comproprietà del difensore di Viterbo, a metà con il Genoa. ''Ranocchia torna da noi? E' un'ipotesi, ma prima lo deve acquistare dai liguri l'Inter'': così Angelozzi ha poi commentato l'ipotesi del prestito del centrale, espressamente richiesto dall'allenatore del Bari, Ventura. 
NEW YORK - Nel giorno in cui Barack Obama rilancia il suo impegno per affrontare il disastro ambientale in corso nel Golfo del Messico - in cui convergono superficialità, disinteresse per le regole, approssimazione nella gestione dell'emergenza - arriva arriva la stima shock del governo federale degli Stati Uniti: la perdita di petrolio di Bp è di un massimo di 35-60 mila barili di greggio al giorno, mentre Bp ne cattura circa 15 mila barili al giorno. C'è 
PERUGIA - "Totale estraneità alle accuse che mi sono state mosse". Con queste parole il capo della Protezione Civile, Guido Bertolaso, interrogato oggi per due ore a mezza dai magistrati di Perugia che indagano sugli appalti per i Grandi eventi, ha sostenuto di non essere coinvolto nei fatti sui quali si indaga. E ha auspicato - si legge nella nota diffusa del Dipartimento della Protezione Civile in merito all'interrogatorio - che "abbia a terminare l'assurda e ingiustificata attività mediatica in corso dal 10 febbraio basata su voci e illazioni di cui si è dimostrata la completa infondatezza". L'appartamento di via Giulia a Roma . Ai magistrati di Perugia, Sergio Sottani ed Alessia Tavarnesi, Bertolaso ha detto di avere pagato le bollette ma non l'affitto dell'appartamento di via Giulia, a Roma, nel quale per un breve periodo ha abitato. Nel corso dell'anno 2003, per vicende di natura personale, spiega la nota. Bertolaso ha soggiornato per un periodo presso il Collegio universitario di Propaganda Fide a Roma. Ma "l'attività lavorativa del Capo del Dipartimento della Protezione Civile, a causa degli orari imposti dall'attività istituzionale, si è mostrata incompatibile con il regime di vita degli studenti dell'ateneo. Così, un collaboratore della congregazione di propaganda Fide, il professor Francesco Silvano, offrì a Bertolaso la disponibilità dell'appartamento di via Giulia". La collaborazione della moglie di Bertolaso con Anemone . Sarebbe durata fino a gennaio 2007, stando a quanto riferito da Bertolaso ai pm, la collaborazione della moglie del capo della Protezione Civile, Gloria Piermarini, con l'imprenditore Diego Anemone: l'attività finì "quando iniziava a profilarsi la possibilità che il Salaria Village sarebbe potuta divenire una delle sedi dei Mondiali di nuoto", ha spiegato ai magistrati. La moglie di Bertolaso, sottolinea la nota della Protezione Civile, si è occupata della "progettazione del verde del centro sportivo Salaria Sport Village"; una collaborazione che si è "limitata alla realizzazione della progettazione preliminare" all'inizio del 2007. "A supporto della reale effettuazione della progettazione eseguita da Gloria Piermarini - prosegue la nota - Bertolaso ha consegnato ai magistrati tutta la documentazione prodotta e oggetto del contratto di collaborazione". Il capo della Protezione Civile ha anche portato l'assegno "che prova il pagamento dei lavori di falegnameria effettuati nella propria abitazione", come "sempre sostenuto in pubblico". Proprietà all'Italia e all'estero . "Nessuna domanda, inoltre - conclude il Dipartimento - è stata rivolta a Bertolaso su eventuali appartamenti o proprietà sia in Italia che all'estero, voci che avevano trovato spazio nelle cronache degli ultimi giorni". E comunque "Bertolaso ha chiarito di non possedere alcuna casa all'estero". 
JOHANNESBURG (Sudafrica) - Carlos Dunga intasca i tre punti e guarda avanti con fiducia. Forse il ct del Brasile non si aspettava un esordio così difficile contro la Corea del Nord, ma iniziare con il piede giusto è comunque un aspetto positivo in un mondiale che ha visto tante grandi (in primis ltalia e Inghilterra) faticare non poco nella prima partita. "Abbiamo avuto problemi nel primo tempo, ci mancava la velocità. Ci siamo mossi meglio nella ripresa", dice Dunga commentando il 2-1 agli asiatici. "La partita d'esordio è sempre difficile - spiega ancora il tecnico della nazionale verdeoro - perché c'è ansia e voglia di far bene dopo tanto allenamento. Volevamo far gol subito e non ci riuscivamo, per questo c'era una tensione che avvertivo anche dalla panchina. Dopo il primo gol siamo stati più disinvolti". Non ha brillato Kakà, ma Dunga assicura che non c'è alcun caso: "La sua sostituzione era già prevista. E' difficile che, dopo cinque mesi senza aver giocato una partita intera, riesca a stare in campo novanta minuti. E' importante che disputi tre incontri anche non completamente". Delle big che hanno esordito, Dunga promuove a pieni voti la Germania: "E' quella che ha avuto il risultato migliore, però tutte le nazionali, per vincere, devono avere qualità nel difendere ed attaccare". A togliere le castagne dal fuoco al Brasile ci ha pensato Maicon, autore della rete che ha sbloccato il risultato nella ripresa. Ma il suo era un tiro oppure un cross? "E' stato un tiro in porta non un cross", dice il difensore dell'Inter. "Avevo già provato una cosa simile contro il Portogallo in amichevole. Sono contento per il gol e soprattutto per la vittoria. Il primo tempo è stato sofferto, poi nella ripresa è arrivato il gol che ha sbloccato la partita". 
Scoraggiare i dipendenti dal prendere l’auto per recarsi al lavoro. E convertirli a modalità di trasporto alternative ed ecologiche: mezzi pubblici, anzitutto, ma anche car pooling , per i più sportivi bike sharing ed, eventualmente, nuovi minibus a chiamata per trasportare insieme chi vive nella stessa zona. Per i 16mila dipendenti di Palazzo Marino è in arrivo la rivoluzione verde: per ridurre gli spostamenti casa-ufficio al volante, l’amministrazione sta studiando un piano di mobilità sostenibile destinato al personale, da attuare nei prossimi mesi. Impiegati, addetti stampa, segretari, commessi, consulenti, manager: la posta elettronica di tutti i dipendenti avvisa che «nei prossimi giorni i servizi staff di ogni direzione centrale consegneranno a tutti un questionario, la cui compilazione è volontaria, per poter svolgere un’indagine preventiva». Prima di predisporre un piano green sui trasferimenti, il mobility manager (figura che ogni azienda con oltre 300 dipendenti deve avere per legge) del Comune ha infatti bisogno di conoscere (in forma anonima) le loro abitudini quotidiane. Dove vivono e quali mezzi utilizzano solitamente saranno tra le domande poste. Ma anche, e soprattutto, se l’interessato si dichiara disponibile a modificarle, le sue abitudini di viaggio. Un sondaggio simile si era già tentato, in forma sommaria, nel 2003. Quella volta però l’esito era caduto nell’oblio. Oggi Palazzo Marino, provando a emulare altre aziende, private e non, che negli ultimi anni hanno abbracciato filosofie sostenibili, ci riprova mettendo in cantiere una strategia amica dell’ambiente per fare anche dei suoi lavoratori un esempio virtuoso in città. Anche perché a Milano, si stima, che il 45 per cento degli spostamenti riguardi proprio il quotidiano percorso da casa all’ufficio, e ritorno. Il questionario sottoposto ai dipendenti comunali sarà una ricognizione «utile a individuare i possibili interventi a beneficio tutti lavoratori». Interventi che sono, al momento ancora da decidere. Ma tra le ipotesi più probabili rientra, tra tutte, la formazione di equipaggi di colleghi che vivono nella stessa zona e decidono di “condividere” l’auto (car pooling) su cui viaggiare: non più solo due persone a bordo per fare la stessa strada (la media cittadina è addirittura più bassa, 1,2 per veicolo) ma quattro o cinque a bordi di un unico mezzo. Per incentivare impiegati e dirigenti a lasciare a casa l’auto, è un’ipotesi, il Comune potrebbe anche attingere ai finanziamenti (circa cinque milioni) recentemente concessi dalla Regione per interventi in tema di mobilità sostenibile: potrebbero servire a promuovere l’auto usata in gruppo, ma anche il car sharing, il bike sharing e il potenziamento di navette per fare in guppo la spola casalavoro. Fra i possibili interventi, anche l’estensione ai dipendenti di Palazzo Marino (finora esclusi per cavilli burocratici) dei fondi comunali, 900mila euro dal 2007 al 2009, stanziati per l’acquisto di abbonamenti Atm scontati a lavoratori di aziende privati ed enti pubblici. In tre anni ne sono stati sottoscritti circa 20mila. I dipendenti comunali, che hanno già il 20 per cento di sconto sull’abbonamento urbano, potrebbero così avere un ulteriore incentivo. Soddisfatto dell’inizio della svolta verde l’ex assessore ai Trasporti, Edoardo Croci: «L’estensione ai dipendenti di Palazzo Marino  dello sconto per favorire l’utilizzo dei pubblici puliti è opportuna». 
Uno scenario che richiama i giorni neri dell'emergenza rifiuti. Immondizia di ogni genere che sovrasta i passanti e le auto posteggiate. Un caldo torrido che rende l'aria stagnante e favorisce l'insopportabile odore che emanano i sacchetti non raccolti. Tutto ruota attorno a una vertenza fra il Comune e i lavoratori dell’Asìa. Lo sciopero di ieri ha lasciato una pesasante e immediata eredità: 1000 tonnellate di immondizia che si è andata accumulando. Insorgono gli operatori turistici. "I maggiori tour operator internazionali stanno monitorando la situazione e temiamo un crollo vertiginoso con tante disdette se l'emergenza continuerà", denuncia Ettore Cucari, presidente della Fiavet. Ma la Iervolino getta acqua sul fuoco e assicura che presto la raccolta sarà ripristinata. 
E' un reduce. Di un'altra guerra. Che, purtroppo, non può ancora dirsi vinta. Guido Nicolò Longo era uno dei due sbirri che il Viminale paracadutò nell'infermo di Palermo nella seconda metà degli anni Ottanta. L'altro si chiamava Arnaldo La Barbera. Insieme dovevano ricostruire una Squadra mobile colpita al cuore da veleni, sospetti ma, soprattutto, omicidi. Sì perché la mafia aveva assassinato, uno dopo l'altro, i migliori investigatori siciliani. La Barbera capo della nuova Mobile, Longo vice: il Viminale non scelse due diplomatici della polizia. Poche parole, qualche bestemmia, quando occorreva per motivare gli uomini. Tanto, tanto lavoro. Di giorno e di notte. Sempre lì, negli uffici dell'ex convento che ospita la Mobile palermitana. Avvolti dal fumo delle sigarette e dalla polvere di fascicoli troppo a lungo dimenticati negli archivi. Da altri. Giovanni Falcone si fidava di loro. Loro ammiravano Falcone. I risultati cominciarono ad arrivare. Totò Riina intanto dichiarava guerra allo Stato e progettava folli attentati. Che poi realizzò. E toccò anche a Longo, nel frattempo alla Dia di Palermo, indagare su quei massacri e contribuire alla cattura dei macellai di Capaci. Seconda metà degli anni novanta. Riina è dietro le sbarre. Con Bagarella e lo stato maggiore dei Corleonesi. Cosa nostra si inabissa. Ma fa paura un'altra mafia dai mille volti: l'universo parcellizzato della camorra. Cento clan. E su tutti, i Casalesi, metodi e modi da Cosa nostra. Guido Longo lo mandano a Napoli. A capo della Dia. Arriva e subito si stupisce osservando il villino tra il verde di via Pontano: "Ma questo luogo è indifendibile...", sbotta, portando con sè i codici di una guerra alle mafie mai dimenticata. E' alla testa di agenti preparati e motivati. C'è anche Adamo Bove, morto suicida all'inizio dell'indagine Telecom. Una fine inspiegabile per chi ha conosciuto la sua vitalità. Ci sono i Ghostbusters, gli Acchiappafantasmi, un manipolo di 007 che si dedica ad acciuffare i latitanti. Quanti colpi mette a segno la Dia-gestione Longo: Mario Fabbrocino a Buenos Aires, Angelo Nuvoletta, mandante del delitto Siani. E che rischi: è con i suoi quando Giuseppe Autorino ingaggia un conflitto a fuoco il 21 marzo 1998. Il fuggiasco preferirà morire che arrendersi. Una notte d'estate del 1998 Guido Longo sembra impazzito. E' andato lì, a Casal di Principe, sicuro, al cento per cento, che in quella casa si trova il boss dei boss, Francesco Sandokan Schiavone. Ma il padrino è introvabile. Lui urla, più a se stesso che ai suoi: "Non vado via di qui finché non lo trovo". Dodici ore di controlli, abbattimenti, verifiche. Un assedio. Lo trova. Perso tra i suoi dipinti di immagini sacre. Il capoclan è un agnellino: alza le braccia e si complimenta. Fine di una latitanza. Del mito dell'impunità. Longo ha completato la sua missione. Torna a Roma. Altri incarichi. Da giacca e cravatta. Lo promuovono questore. Rieccolo in Campania. A Caserta, e non è un caso. Intanto il fenomeno Casalesi è esploso. C'è un altro stragista in circolazione, Giuseppe Setola. C'è il figlio di Schiavone che segue le orme del padre. Setola lo prendono i carabinieri. Schiavone junior, ieri, la polizia. Merito della Procura anticamorra. Della Mobile di Caserta. Dove il questore si chiama Guido Longo. L'ultimo cacciatore di mafiosi in fuga dalla giustizia. g.marino@repubblica.it 
JOHANNESBURG - Penultima tra le grandi a scendere tra gli umani (manca solo la Spagna), il Brasile non incanta ma non si schianta: 2-1 alla Corea del Nord, non tantissimo se si considera che i coreani stanno all'ultimo posto del ranking mondiale della Fifa, mentre i brasiliani sono i primi. La gara, stanca per quasi un'ora e non certo per colpa dei rossi da corsa, la sblocca Maicon con un destro che è una pensata proprio geniale, una cosa a metà tra il piede felpato e il portiere stordito. Raddoppio di Elano al 72'. E quando la gara sembra moribonda, ecco che la rianima Ji Yun Nam con un gol a suo modo storico. E' la seconda presenza dei nordcoreani alla coppa del mondo, e la prima noi italiani non la dimenticheremo mai: era il 1966, c'era Pak Doo Ik, finto dentista ma vero sicario. Golletto, e azzurri a casa. Anche stavolta i coreani la combinano grossa, mettendo quel pallone nella rete dei sublimi e facendoli arrossire. Il grande Brasile (non ancora) non rischia ovviamente la beffa assoluta, ma forse non immaginava di dover impiegare quasi un'ora per mettere la palla in porta. Davvero bruttino il primo tempo, più vivace il secondo, anche se non ci saranno troppe cose da ricordare. Confortante la partita di Kakà: nessuna gemma, però si vede che sta bene. Esce sorridendo, senza malanni né paure. La vittoria piuttosto opaca dei brasiliani conferma che il mondiale, dopo cinque giorni, non ha padroni assoluti e non mostra troppa bellezza. Hanno un po' tutti il  motore imballato, e questo può consolare noi italiani: la strada verso la coppa è lunga e senza certezze, possibilissimo che non si vedranno meraviglie e che alla fine arrivino i più quadrati, come quattro anni fa in Germania. Quadrato, il Brasile di Dunga lo è di sicuro: due mediani ruvidi come Gilberto Silva e Felipe Melo, una difesa robustissima e assai interista (ma il gol coreano è colpa di Lucio), un brillante terzino sinistro emergente (Bastos), Kakà e altri due (Elano e il trottolino Robinho) alle spalle e ai lati di Luis Fabiano, un po' moscio  al debutto. Per il vero Brasile, meglio ripassare. Per il vero mondiale, idem. 
