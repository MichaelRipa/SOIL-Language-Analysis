MILANO - Tutta colpa della Ericsson, o quasi. E sì, perché se StMicroelectronics ha chiuso in Piazza Affari con uno scivolone ( - 4,59%) bisogna guardare a quello che è accaduto alla Borsa di Stoccolma dove Ericsson è precipitata del 7%. Al mercato, infatti, non sono piaciuti i conti del secondo trimestre presentati dal colosso svedese delle infrastrutture telefoniche. Certo, Ericsson ha raddoppiato gli utili a 1,88 miliardi di corone svedesi rispetto agli 831 milioni dell'anno precedente. Ma le attese degli analisti erano per profitti a quota 2,73 miliardi. Mentre le vendite nette sono scivolate dell'8% a 47,97 mld di corone, risultando inferiori al consensus di 50,3 miliardi. Quanto al rapporto fra Stm ed Ericsson è duplice. Da una parte infatti gli svedesi acquistano i chip prodotti dal gruppo italo-francese guidato da Carlo Bozotti. Mentre dall'altra il mercato è rimasto deluso dai risultati della joint venture fra St e la stessa Ericsson sui chip wireless. St-Ericsson, cosi si chiama la società mista, ha lamentato una perdita operativa di 137 milioni di dollari contro i  - 127 milioni nel 2008 e un giro d'affari in calo del 19,3% a 525 milioni di dollari. A questo punto la cornice in cui inserire lo scivolone di St appare più chiara. Anche se la caduta delle quotazioni prescinde dalla trimestrale. Perché i risultati del colosso del chip sono positivi e sostanzialmente in linea alle attese. La società ha fatto registrare ricavi netti per 2,531 miliardi di dollari, in crescita rispetto ai 1,993 miliardi dello stesso periodo dell'anno scorso. Il margine lordo si è attestato a 968 milioni di dollari, con un incremento del 38%. L'utile netto è stato di 356 milioni di dollari, in forte crescita rispetto alla perdita di 318 milioni registrata l'anno prima. E allora? Come precisa Banca Akros la parte relativa ai chip wireless, che Stm produce in Joint-venture con la svedese Ericsson "resta un problema". Carlo Bozotti, presidente e Ceo di Stm, però non ci sta. Dice: "L'utile netto di 356 milioni di dollari riflette i proventi dalla vendita della Numonyx alla Micron, ma anche il miglioramento nella redditività delle nostre attività principali". Quindi esprime ottimismo per il prossimo futuro: "Ci attendiamo una crescita sequenziale dei ricavi fra il 2% e il 7%, che è pari ad una consistente crescita fra il 13% e il 19% nel confronto con il trimestre dell'anno scorso. Il margine lordo dovrebbe migliorare a circa il 38,8%, più o meno un punto percentuale". Il mercato, però, non si è lasciato convincere. 
Il meglio del rock italiano e internazionale in un unico fine settimana. Quello che sta per cominciare, nel quale si concentreranno gli eventi di chiusura di alcuni fra i principali festival musicali dell’estate. A cominciare da Italia Wave Love Festival che sabato sera, sul Main Stage dello Stadio Picchi di Livorno, vedrà protagonisti gli Underworld, duo britannico da vent’anni fra i punti di riferimento dell’elettronica mondiale: la loro Born Slippy divenne nel ’96 la colonna sonora del film Trainspotting e di un’intera generazione. Seguirà la house del dj livornese Ilario Alicante (25 euro; programma completo su www.italiawave.com). In contemporanea, nel parco della Fortezza Medicea di Arezzo, un altro concerto di culto, quello dei rinati Litfiba: Piero & Ghigo saranno al Play Art Arezzo per l’unica data toscana del loro tour estivo (21,30; 32 euro). E sempre il Play Art ospiterà uno degli eventi clou dell’estate: il ritorno dal vivo, in data unica italiana, dei Belle & Sebastian, fra i capostipiti della scena indie mondiale, che suoneranno insieme ai Baustelle, a Samuel Katarro, ai Nexus e alla Fame di Camilla (dalle 19; 20 euro; www.playarezzo.it). Per il Lucca Summer Festival sabato sera in piazza Napoleone la voce calda e ammaliante della cantante livornese Karima, impegnata in un concerto di beneficienza per gli alluvionati dell’Oltreserchio (21,30; www.summer-festival.com). Sempre sabato, al Parco di Pietra di Roselle (Grosseto), il live di Sananda Maitreya - noto in passato come Terence Trent D’Arby - che presenterà i brani di The Sphinx , il suo ultimo lavoro uscito in capitoli (ore 22; 15 euro; www.cavaroselle.it). Mentre per gli amanti dei dj set la Canniccia di Marina di Pietrasanta vedrà alla consolle un’ospite di eccezione, Skin, ex cantante degli Skunk Anansie (dalle 22). Capitolo teatro. Sabato e domenica nel parco di Villa Romana (via Senese; ore 21; 15 euro, prenotazioni 338/3837954) in un vero tendone da circo allestito per l’occasione andrà in scena la visionaria pièce-concerto Io non sono , firmata dalla regista napoletana Alessandra D’Amato e ispirata ai versi mistici del poeta persiano Jalal al-Din Rumi. Mentre è all’insegna della comicità toscana il weekend proposto da Live On, alla Fortezza da Basso , dove sabato andrà in scena lo spettacolo di Aria Fresca (ore 21; 5 euro), mentre domenica sarà protagonista l'attore Carlo Monni insieme a Banda alle ciance e Tolomei Bros (ore 21,30; ingresso libero). Sul fronte della lirica, infine, al Cantiere di Montepulciano l’acclamato regista britannico Keith Warner presenta una rarità comica del suo connazionale Britten, Albert Herring : la storia di un tizio canzonato da tutti in paese per l’eccessiva sottomissione alla madre (Teatro Poliziano; sabato e domenica ore 21,30; 20/30 euro; 0578/758473). Per le famiglie che rimarranno in città, la biblioteca delle Oblate propone sabato pomeriggio un incontro animato sulla natura per bambini dai 3 ai 7 anni (ore 18; info 055/2616512). Mentre al Museo della Specola sempre sabato, dalle 16 alle 17,30, si terrà un maxi gioco dell’oca. Fuori città, a Vinci , dalle 15,30 di sabato pomeriggio si svolge la Festa dell’Unicorno, kermesse medievale dalle atmosfere fantasy. Sul lungomare di Castagneto Carducci , infine, domenica pomeriggio, si potrà assistere all’esibizione della Pattuglia acrobatica nazionale delle Frecce Tricolori, nell’ambito di Bolgheri Melody. 
Una persona è morta e altre due sono rimaste ferite in un incidente avvenuto sulla provinciale che collega Torre Lapillo, sulla costa a nord di Porto Cesareo, a San Pancrazio Salentino (Brindisi). La vittima è Piero Caramuscia, di 65 anni, di San Pancrazio Salentino. A quanto si è saputo un'Alfa Romeo 147, nella quale viaggiavano due persone, si è scontrata con una Fiat Panda, guidata da Caramuscia, che nell'impatto è uscita di strada. Sul posto sono intervenuti carabinieri, vigili del fuoco di Veglie e i sanitari del 118. Feriti in maniera non grave un trentenne e una donna di 43 anni. 
TEST CON LA SPAL - Valeri Bojinov in gran spolvero nell'amichevole vinta questo pomeriggio per 3-1 dal Parma sulla Spal: a Levico Terme, i gialloblù di Pasquale Marino - sotto per il gol di Cipriani al 10' - hanno trovato il pari al 44' con l'attaccante bulgaro, che nella ripresa (tra il 12' e il 15') ha realizzato altre due reti per il definitivo 3-1. Prima della partita, scambio di magliette fra i rappresentanti delle due tifoserie MERCATO - Il Parma spedisce Marco Rossi in prestito al Bari. La società di viale Partigiani ha reso noto  che il difensore "viene ceduto in prestito con diritto di riscatto della metà" al club pugliese. Con la formula del prestito secco  va al Modena, in serie B, l’attaccante Riccardo Pasi .  Il giocatore è di proprietà di Parma e Bologna che detengono ciascuno la metà  del cartellino. Infine, aggiorna il Parma Fc, "al Gimnasia La Plata (serie A argentina) viene  ceduto in prestito con diritto di riscatto il difensore Pablo Ezequiel  Fontanello ". 
Il Presidente della Fondazione Petruzzelli,  Michele Emiliano, nel corso della riunione del cda, ha chiesto al Consiglio di  amministrazione di condividere all'unanimità l'invito fatto al presidente  della Provincia di Bari, Francesco Schittulli, di accettare la carica di vice-presidente della Fondazione  Petruzzelli. Il Consiglio di amministrazione della Fondazione Petruzzelli ha  approvato all'unanimità. La decisione potrebbe sciogliere l'antica querelle con la Provincia di Bari, al momento non rappresentata nel cda: nei giorni scorsi si era già dimesso dalla carica di vicepresidente Onofrio Sisto, designato dalla precedente giunta Divella, come pure il consigliere Michele Mirabella. Ora l'ingresso di Schittulli o di un rappresentante da lui designato potrebbe permettere il coinvolgimento dell'amministrazione provinciale nella gestione dell'ente lirico. 
Tragedia sfiorata al campo solare davanti al litorale di Vadino ad Albenga. Una decina di bambini che stavano nuotando a pochi metri dalla riva, all'improvviso sono stati spinti dal vento di libeccio e dal mare contro gli scogli di un molo poco distante. Sono stati i bagnini dei Bagni Doria, quelli del campo solare e alcuni ragazzi, intuito l'immininente pericolo, a tuffarsi in acqua e a fare da scudo per evitare che i bambini potessero finire sugli scogli. "I piccoli stavano giocando in acqua quando all'improvviso il mare ha cominciato ad ingrossarsi - racconta il bagnino dei bagni Doria, Alessandro Saccone -. E' stata una cosa davvero improvvisa. I bambini, in difficoltà, rischiavano grosso. Ci siamo subito tuffati in mare e abbiamo cominciato a nuotare. Un bagnino e un ragazzo, facendo da scudo, prima che i bambini potessero finire sugli scogli, si sono fatti male alle gambe e sono costretti alle cure dei medici dell'ospedale per essere medicati". I bambini, al di là dello spavento, non hanno riportato alcuna ferita. 
CITTA' DEL VATICANO  -  Ma non nasce solo da ieri il via alla campagna moralizzatrice del Vicariato di Roma per i preti che svolgono la loro missione pastorale nella diocesi del Papa. Al nuovo altolà lanciato in seguito all'inchiesta choc del settimanale Panorama , il cardinale vicario Agostino Vallini arriva dopo una lunga serie di tappe-richiamo che hanno avuto in Benedetto XVI il padre ispiratore, prima nelle vesti di cardinale prefetto dell'ex Sant'Uffizio, quando nel commento alla Passione del Venerdì Santo del marzo 2005 Joseph Ratzinger sollevò il dramma della pulizia morale nel clero parlando di "sporcizia nella Chiesa". In seguito, nelle vesti di Pontefice romano, in incontri pubblici e privati e durante pubbliche udienze, Benedetto XVI si è fatto sempre carico della necessità di rinnovare la vita ecclesiale a partire dal comportamento di religiosi e sacerdoti  -  ma anche di vescovi e cardinali  -  sia sul piano morale che spirituale. Un tema ripetuto in decine e decine di interventi (omelie, catechesi, discorsi pubblici) e in scomodi documenti redatti negli ultimi mesi in particolare sulla spinta degli scandali dei preti pedofili, ma anche per i comportamenti non proprio limpidi di ecclesiastici e monsignori coinvolti in inchieste giudiziarie per motivi assai poco pastorali. Un interventismo moralizzatore, quello del papa tedesco, che non ha lasciato indifferente nessuno, sia i fautori di una necessaria nuova pulizia nella Chiesa, che i contrari ai richiami papali, giudicati eccessivamente colpevolizzanti per l'intera comunità cattolica. Senza tuttavia dimenticare che non sono pochi quanti, dentro e fuori la Chiesa, accusano i vertici pontifici di essersi mossi in ritardo. Polemiche a parte, papa Ratzinger  -  come si sa  -  la scorsa settimana ha pubblicato le nuove norme per contrastare le pedofilia nella Chiesa universale. A livello di diocesi di Roma, nell'ultimo anno  -  oltre a recepire gli aggiornamenti normativi concepiti dal Papa  -  si è provveduto a fare una sorte screening sulla vita dei preti in attività nella Capitale, una rispettabile comunità composta da 1935 stranieri e 1320 italiani. L'operazione in Vicariato è stata denominata Ricognizione ed è stata fatta, hanno spiegato i collaboratori del cardinale Vallini, per verificare in particolare il rispetto delle norme canoniche dei 1935 sacerdoti stranieri, provenienti da quasi tutti i continenti, con particolare presenze di clero africano e sudamericano. L'inchiesta, resa nota la scorsa settimana, ha messo a punto diritti e doveri dei sacerdoti stranieri presenti a Roma, con particolare attenzione sui loro comportamenti morali. In passato, è stato fatto notare in Vicariato, non pochi sacerdoti stranieri sono stati allontanati e ridotti allo stato laicale proprio a causa dei loro comportamenti immorali. Alcuni di essi, pur non essendo più preti, hanno illecitamente continuato a celebrare Messe e a raccogliere offerte per presunte attività caritative. Ieri, la stretta sui preti omosessuali sulla scia della pubblicazione dell'inchiesta di Panorama su tre sacerdoti  -  sembra in attività nei dicasteri vaticani - che di notte intrattenevano rapporti gay con partner fissi e occasionali, e di giorno vestiti con i sacri paramenti celebravamo Messe in case private e in chiesa.  Da qui il nuovo richiamo del Vicariato che ha invitato i sacerdoti omosessuali "ad uscire allo scoperto e per coerenza ad abbandonare l'abito talare". Un invito fermo edinequivocabile accompagnato dalla promessa che le autorità diocesane non "tollereranno" altri casi simili. Ma, nella diocesi romana  -  oltre alla delusione e allo sbigottimento per quanto emerso dall'inchiesta anonima di Panorama- la sensazione che circola con più insistenza tra gli alti prelati  -  senza escludere i più stretti collaboratori di papa Ratzinger  -  è che la strada per eliminare "la sporcizia" nella Chiesa sarà ancora lunga, difficile ed impervia. 
Si raffreddano le trattative tra Banca Popolare di Milano e i soci di Banca Monte Parma, anche se i negoziati non sono ancora arrivati al punto di rottura. La Fondazione Monte di Parma, azionista di controllo dell'istituto con circa il 68% del capitale, secondo quanto risulta a Radiocor, punta infatti a trovare un partner che non superi il 30% circa nella controllata. Bpm sta trattando l'acquisto del 10% in mano a Banca Sella e potrebbe comprare un altro 15% circa dalla Fondazione di Piacenza e Vigevano, ma palazzo San Vitale, al momento, non sembra disposto a cedere la maggioranza della banca e nemmeno a stringere accordi di governance che di fatto trasferiscano la gestione ad altri soggetti. Una prospettiva che bpm non potrebbe accettare e che dovrà inoltre essere verificata alla luce delle aspettative della Banca d'Italia. La questione, martedì scorso, è stata oggetto di un'informativa al cda da parte del presidente di Bpm, Massimo Ponzellini, che ha comunicato che le trattative al momento continuano. L'operazione, che vedrebbe appare più complicata oggi di quanto sembrava poche settimane fa. Banca Popolare di Milano ha una trattativa in esclusiva con Banca Sella per il suo 10% in Monte Parma e sta "lavorando per un simile impegno con la Fondazione di Piacenza, che ha il 18% dell'istituto e vuole continuare a tenere un 3-4%". L'obiettivo di Bpm, ha confermato esplicitamente il presidente, è tuttavia quello "di andare in maggioranza, anche non immediatamente". Il presidente ha notato che Monte Parma "ha bisogno di una ricapitalizzazione nell'ordine di un centinaio di milioni. "Potremo sottoscriverla interamente - ha aggiunto - oppure entrare con una quota più bassa, ma avendo entro un anno un piano di sviluppo che ci consenta di crescere". Altrimenti, ha concluso, "l'affare non ci interessa". Un cambio alla guida di monte parma potrebbe inoltre essere ben visto da bankitalia, che era già intervenuta imponendo di fatto una rivoluzione al vertice dopo che l'istituto emiliano aveva chiuso il 2009 con il primo bilancio in rosso nella sua storia. 
MILANO - Una giornata interlocutoria per le Borse europee. Si è trattato di una seduta nervosa, dominata dall'attesa per i risultati dello stress test delle banche. Gli operatori, pur ormai abbastanza convinti dell'esito positivo dell'esame cui sono stati sottoposti gli istituti di credito europei, hanno preferito vivacchiare alla giornata. Anche perché, nel pomeriggio, nemmeno Wall Street è riuscita a prendere una direzione precisa, alimentando il clima di incertezza. E' finita, come era prevedibile, con gli indici che si sono mossi a cavallo della parità, impermeabili sia ai dati macro, sia ai dati trimestrali di oggi. I mercati non hanno risentito in mattinata dei dati macro positivi provenienti da Germania e Inghilterra: l'indice Ifo tedesco ha infatti registrato un balzo oltre le attese a luglio, confermando la ripresa nella più importante economia europea, e il Pil inglese è salito dell'1,1% nel secondo trimestre, mostrando una crescita dell'economia a un ritmo di quasi due volte più veloce delle attese. Solo il tonfo di Ericsson (-7%), che ha dato utili in crescita ma sotto le attese, ha condizionato in qualche modo i titoli tecnologici. Male anche i bancari, che però avevano corso molto nelle due sedute precedenti. In finale, la peggiore è stata Milano che ha perso lo 0,44%, Londra ha chiuso a +0,02%, Francoforte +0,39% e Parigi +0,18%. A Piazza Affari, nel settore bancario la peggiore sul paniere principale è stata Bpm (-1,93%), seguita da Mps (-1,54%), Banco Popolare (-1,40%), Ubi (-1,17%), Intesa Sanpaolo (-1,03%), Unicredit (-0,49%). La migliore tra le blue chip è stata Prysmian (+1,75%). Luxottica ha guadagnato l'1,56% sulla scia del buon andamento del settore, in attesa della trimestrale di lunedì. Nel settore bene anche Bulgari (+1,17%). In rialzo Autogrill (+0,89%). Tra i titoli negativi, Telecom Italia (-0,92%) che ha risentito della debolezza delle concorrenti europee, con France Telecom che ha segnato -0,10% a Parigi, Bt Group -0,21%, Deutsche Telekom -0,34%. Le azioni hanno risentito dello scivolone di Ericsson (-7,09%) alla borsa svedese: la società ha mostrato un utile netto in deciso rialzo (+126%), ma meno delle attese e vendite in flessione dell'8%. Ancora positiva Astaldi (2,52%), sulla scia delle indiscrezioni uscite nei giorni scorsi relative a un'accelerazione nei lavori del Cipe per l'approvazione del finanziamento per la linea C di Roma. 
Il meglio del rock italiano e internazionale in un unico fine settimana. Quello che sta per cominciare, nel quale si concentreranno gli eventi di chiusura di alcuni fra i principali festival musicali dell’estate. A cominciare da Italia Wave Love Festival che sabato sera, sul Main Stage dello Stadio Picchi di Livorno, vedrà protagonisti gli Underworld, duo britannico da vent’anni fra i punti di riferimento dell’elettronica mondiale: la loro Born Slippy divenne nel ’96 la colonna sonora del film Trainspotting e di un’intera generazione. Seguirà la house del dj livornese Ilario Alicante (25 euro; programma completo su www.italiawave.com). In contemporanea, nel parco della Fortezza Medicea di Arezzo, un altro concerto di culto, quello dei rinati Litfiba: Piero & Ghigo saranno al Play Art Arezzo per l’unica data toscana del loro tour estivo (21,30; 32 euro). E sempre il Play Art ospiterà uno degli eventi clou dell’estate: il ritorno dal vivo, in data unica italiana, dei Belle & Sebastian, fra i capostipiti della scena indie mondiale, che suoneranno insieme ai Baustelle, a Samuel Katarro, ai Nexus e alla Fame di Camilla (dalle 19; 20 euro; www.playarezzo.it). Per il Lucca Summer Festival sabato sera in piazza Napoleone la voce calda e ammaliante della cantante livornese Karima, impegnata in un concerto di beneficienza per gli alluvionati dell’Oltreserchio (21,30; www.summer-festival.com). Sempre sabato, al Parco di Pietra di Roselle (Grosseto), il live di Sananda Maitreya - noto in passato come Terence Trent D’Arby - che presenterà i brani di The Sphinx , il suo ultimo lavoro uscito in capitoli (ore 22; 15 euro; www.cavaroselle.it). Mentre per gli amanti dei dj set la Canniccia di Marina di Pietrasanta vedrà alla consolle un’ospite di eccezione, Skin, ex cantante degli Skunk Anansie (dalle 22). Capitolo teatro. Sabato e domenica nel parco di Villa Romana (via Senese; ore 21; 15 euro, prenotazioni 338/3837954) in un vero tendone da circo allestito per l’occasione andrà in scena la visionaria pièce-concerto Io non sono , firmata dalla regista napoletana Alessandra D’Amato e ispirata ai versi mistici del poeta persiano Jalal al-Din Rumi. Mentre è all’insegna della comicità toscana il weekend proposto da Live On, alla Fortezza da Basso , dove sabato andrà in scena lo spettacolo di Aria Fresca (ore 21; 5 euro), mentre domenica sarà protagonista l'attore Carlo Monni insieme a Banda alle ciance e Tolomei Bros (ore 21,30; ingresso libero). Sul fronte della lirica, infine, al Cantiere di Montepulciano l’acclamato regista britannico Keith Warner presenta una rarità comica del suo connazionale Britten, Albert Herring : la storia di un tizio canzonato da tutti in paese per l’eccessiva sottomissione alla madre (Teatro Poliziano; sabato e domenica ore 21,30; 20/30 euro; 0578/758473). Per le famiglie che rimarranno in città, la biblioteca delle Oblate propone sabato pomeriggio un incontro animato sulla natura per bambini dai 3 ai 7 anni (ore 18; info 055/2616512). Mentre al Museo della Specola sempre sabato, dalle 16 alle 17,30, si terrà un maxi gioco dell’oca. Fuori città, a Vinci , dalle 15,30 di sabato pomeriggio si svolge la Festa dell’Unicorno, kermesse medievale dalle atmosfere fantasy. Sul lungomare di Castagneto Carducci , infine, domenica pomeriggio, si potrà assistere all’esibizione della Pattuglia acrobatica nazionale delle Frecce Tricolori, nell’ambito di Bolgheri Melody. 
MILANO - Tutta colpa della Ericsson, o quasi. E sì, perché se StMicroelectronics ha chiuso in Piazza Affari con uno scivolone ( - 4,59%) bisogna guardare a quello che è accaduto alla Borsa di Stoccolma dove Ericsson è precipitata del 7%. Al mercato, infatti, non sono piaciuti i conti del secondo trimestre presentati dal colosso svedese delle infrastrutture telefoniche. Certo, Ericsson ha raddoppiato gli utili a 1,88 miliardi di corone svedesi rispetto agli 831 milioni dell'anno precedente. Ma le attese degli analisti erano per profitti a quota 2,73 miliardi. Mentre le vendite nette sono scivolate dell'8% a 47,97 mld di corone, risultando inferiori al consensus di 50,3 miliardi. Quanto al rapporto fra Stm ed Ericsson è duplice. Da una parte infatti gli svedesi acquistano i chip prodotti dal gruppo italo-francese guidato da Carlo Bozotti. Mentre dall'altra il mercato è rimasto deluso dai risultati della joint venture fra St e la stessa Ericsson sui chip wireless. St-Ericsson, cosi si chiama la società mista, ha lamentato una perdita operativa di 137 milioni di dollari contro i  - 127 milioni nel 2008 e un giro d'affari in calo del 19,3% a 525 milioni di dollari. A questo punto la cornice in cui inserire lo scivolone di St appare più chiara. Anche se la caduta delle quotazioni prescinde dalla trimestrale. Perché i risultati del colosso del chip sono positivi e sostanzialmente in linea alle attese. La società ha fatto registrare ricavi netti per 2,531 miliardi di dollari, in crescita rispetto ai 1,993 miliardi dello stesso periodo dell'anno scorso. Il margine lordo si è attestato a 968 milioni di dollari, con un incremento del 38%. L'utile netto è stato di 356 milioni di dollari, in forte crescita rispetto alla perdita di 318 milioni registrata l'anno prima. E allora? Come precisa Banca Akros la parte relativa ai chip wireless, che Stm produce in Joint-venture con la svedese Ericsson "resta un problema". Carlo Bozotti, presidente e Ceo di Stm, però non ci sta. Dice: "L'utile netto di 356 milioni di dollari riflette i proventi dalla vendita della Numonyx alla Micron, ma anche il miglioramento nella redditività delle nostre attività principali". Quindi esprime ottimismo per il prossimo futuro: "Ci attendiamo una crescita sequenziale dei ricavi fra il 2% e il 7%, che è pari ad una consistente crescita fra il 13% e il 19% nel confronto con il trimestre dell'anno scorso. Il margine lordo dovrebbe migliorare a circa il 38,8%, più o meno un punto percentuale". Il mercato, però, non si è lasciato convincere. 
Tragedia sfiorata al campo solare davanti al litorale di Vadino ad Albenga. Una decina di bambini che stavano nuotando a pochi metri dalla riva, all'improvviso sono stati spinti dal vento di libeccio e dal mare contro gli scogli di un molo poco distante. Sono stati i bagnini dei Bagni Doria, quelli del campo solare e alcuni ragazzi, intuito l'immininente pericolo, a tuffarsi in acqua e a fare da scudo per evitare che i bambini potessero finire sugli scogli. "I piccoli stavano giocando in acqua quando all'improvviso il mare ha cominciato ad ingrossarsi - racconta il bagnino dei bagni Doria, Alessandro Saccone -. E' stata una cosa davvero improvvisa. I bambini, in difficoltà, rischiavano grosso. Ci siamo subito tuffati in mare e abbiamo cominciato a nuotare. Un bagnino e un ragazzo, facendo da scudo, prima che i bambini potessero finire sugli scogli, si sono fatti male alle gambe e sono costretti alle cure dei medici dell'ospedale per essere medicati". I bambini, al di là dello spavento, non hanno riportato alcuna ferita. 
Una persona è morta e altre due sono rimaste ferite in un incidente avvenuto sulla provinciale che collega Torre Lapillo, sulla costa a nord di Porto Cesareo, a San Pancrazio Salentino (Brindisi). La vittima è Piero Caramuscia, di 65 anni, di San Pancrazio Salentino. A quanto si è saputo un'Alfa Romeo 147, nella quale viaggiavano due persone, si è scontrata con una Fiat Panda, guidata da Caramuscia, che nell'impatto è uscita di strada. Sul posto sono intervenuti carabinieri, vigili del fuoco di Veglie e i sanitari del 118. Feriti in maniera non grave un trentenne e una donna di 43 anni. 
Il Presidente della Fondazione Petruzzelli,  Michele Emiliano, nel corso della riunione del cda, ha chiesto al Consiglio di  amministrazione di condividere all'unanimità l'invito fatto al presidente  della Provincia di Bari, Francesco Schittulli, di accettare la carica di vice-presidente della Fondazione  Petruzzelli. Il Consiglio di amministrazione della Fondazione Petruzzelli ha  approvato all'unanimità. La decisione potrebbe sciogliere l'antica querelle con la Provincia di Bari, al momento non rappresentata nel cda: nei giorni scorsi si era già dimesso dalla carica di vicepresidente Onofrio Sisto, designato dalla precedente giunta Divella, come pure il consigliere Michele Mirabella. Ora l'ingresso di Schittulli o di un rappresentante da lui designato potrebbe permettere il coinvolgimento dell'amministrazione provinciale nella gestione dell'ente lirico. 
CITTA' DEL VATICANO  -  Ma non nasce solo da ieri il via alla campagna moralizzatrice del Vicariato di Roma per i preti che svolgono la loro missione pastorale nella diocesi del Papa. Al nuovo altolà lanciato in seguito all'inchiesta choc del settimanale Panorama , il cardinale vicario Agostino Vallini arriva dopo una lunga serie di tappe-richiamo che hanno avuto in Benedetto XVI il padre ispiratore, prima nelle vesti di cardinale prefetto dell'ex Sant'Uffizio, quando nel commento alla Passione del Venerdì Santo del marzo 2005 Joseph Ratzinger sollevò il dramma della pulizia morale nel clero parlando di "sporcizia nella Chiesa". In seguito, nelle vesti di Pontefice romano, in incontri pubblici e privati e durante pubbliche udienze, Benedetto XVI si è fatto sempre carico della necessità di rinnovare la vita ecclesiale a partire dal comportamento di religiosi e sacerdoti  -  ma anche di vescovi e cardinali  -  sia sul piano morale che spirituale. Un tema ripetuto in decine e decine di interventi (omelie, catechesi, discorsi pubblici) e in scomodi documenti redatti negli ultimi mesi in particolare sulla spinta degli scandali dei preti pedofili, ma anche per i comportamenti non proprio limpidi di ecclesiastici e monsignori coinvolti in inchieste giudiziarie per motivi assai poco pastorali. Un interventismo moralizzatore, quello del papa tedesco, che non ha lasciato indifferente nessuno, sia i fautori di una necessaria nuova pulizia nella Chiesa, che i contrari ai richiami papali, giudicati eccessivamente colpevolizzanti per l'intera comunità cattolica. Senza tuttavia dimenticare che non sono pochi quanti, dentro e fuori la Chiesa, accusano i vertici pontifici di essersi mossi in ritardo. Polemiche a parte, papa Ratzinger  -  come si sa  -  la scorsa settimana ha pubblicato le nuove norme per contrastare le pedofilia nella Chiesa universale. A livello di diocesi di Roma, nell'ultimo anno  -  oltre a recepire gli aggiornamenti normativi concepiti dal Papa  -  si è provveduto a fare una sorte screening sulla vita dei preti in attività nella Capitale, una rispettabile comunità composta da 1935 stranieri e 1320 italiani. L'operazione in Vicariato è stata denominata Ricognizione ed è stata fatta, hanno spiegato i collaboratori del cardinale Vallini, per verificare in particolare il rispetto delle norme canoniche dei 1935 sacerdoti stranieri, provenienti da quasi tutti i continenti, con particolare presenze di clero africano e sudamericano. L'inchiesta, resa nota la scorsa settimana, ha messo a punto diritti e doveri dei sacerdoti stranieri presenti a Roma, con particolare attenzione sui loro comportamenti morali. In passato, è stato fatto notare in Vicariato, non pochi sacerdoti stranieri sono stati allontanati e ridotti allo stato laicale proprio a causa dei loro comportamenti immorali. Alcuni di essi, pur non essendo più preti, hanno illecitamente continuato a celebrare Messe e a raccogliere offerte per presunte attività caritative. Ieri, la stretta sui preti omosessuali sulla scia della pubblicazione dell'inchiesta di Panorama su tre sacerdoti  -  sembra in attività nei dicasteri vaticani - che di notte intrattenevano rapporti gay con partner fissi e occasionali, e di giorno vestiti con i sacri paramenti celebravamo Messe in case private e in chiesa.  Da qui il nuovo richiamo del Vicariato che ha invitato i sacerdoti omosessuali "ad uscire allo scoperto e per coerenza ad abbandonare l'abito talare". Un invito fermo edinequivocabile accompagnato dalla promessa che le autorità diocesane non "tollereranno" altri casi simili. Ma, nella diocesi romana  -  oltre alla delusione e allo sbigottimento per quanto emerso dall'inchiesta anonima di Panorama- la sensazione che circola con più insistenza tra gli alti prelati  -  senza escludere i più stretti collaboratori di papa Ratzinger  -  è che la strada per eliminare "la sporcizia" nella Chiesa sarà ancora lunga, difficile ed impervia. 
TEST CON LA SPAL - Valeri Bojinov in gran spolvero nell'amichevole vinta questo pomeriggio per 3-1 dal Parma sulla Spal: a Levico Terme, i gialloblù di Pasquale Marino - sotto per il gol di Cipriani al 10' - hanno trovato il pari al 44' con l'attaccante bulgaro, che nella ripresa (tra il 12' e il 15') ha realizzato altre due reti per il definitivo 3-1. Prima della partita, scambio di magliette fra i rappresentanti delle due tifoserie MERCATO - Il Parma spedisce Marco Rossi in prestito al Bari. La società di viale Partigiani ha reso noto  che il difensore "viene ceduto in prestito con diritto di riscatto della metà" al club pugliese. Con la formula del prestito secco  va al Modena, in serie B, l’attaccante Riccardo Pasi .  Il giocatore è di proprietà di Parma e Bologna che detengono ciascuno la metà  del cartellino. Infine, aggiorna il Parma Fc, "al Gimnasia La Plata (serie A argentina) viene  ceduto in prestito con diritto di riscatto il difensore Pablo Ezequiel  Fontanello ". 
Si raffreddano le trattative tra Banca Popolare di Milano e i soci di Banca Monte Parma, anche se i negoziati non sono ancora arrivati al punto di rottura. La Fondazione Monte di Parma, azionista di controllo dell'istituto con circa il 68% del capitale, secondo quanto risulta a Radiocor, punta infatti a trovare un partner che non superi il 30% circa nella controllata. Bpm sta trattando l'acquisto del 10% in mano a Banca Sella e potrebbe comprare un altro 15% circa dalla Fondazione di Piacenza e Vigevano, ma palazzo San Vitale, al momento, non sembra disposto a cedere la maggioranza della banca e nemmeno a stringere accordi di governance che di fatto trasferiscano la gestione ad altri soggetti. Una prospettiva che bpm non potrebbe accettare e che dovrà inoltre essere verificata alla luce delle aspettative della Banca d'Italia. La questione, martedì scorso, è stata oggetto di un'informativa al cda da parte del presidente di Bpm, Massimo Ponzellini, che ha comunicato che le trattative al momento continuano. L'operazione, che vedrebbe appare più complicata oggi di quanto sembrava poche settimane fa. Banca Popolare di Milano ha una trattativa in esclusiva con Banca Sella per il suo 10% in Monte Parma e sta "lavorando per un simile impegno con la Fondazione di Piacenza, che ha il 18% dell'istituto e vuole continuare a tenere un 3-4%". L'obiettivo di Bpm, ha confermato esplicitamente il presidente, è tuttavia quello "di andare in maggioranza, anche non immediatamente". Il presidente ha notato che Monte Parma "ha bisogno di una ricapitalizzazione nell'ordine di un centinaio di milioni. "Potremo sottoscriverla interamente - ha aggiunto - oppure entrare con una quota più bassa, ma avendo entro un anno un piano di sviluppo che ci consenta di crescere". Altrimenti, ha concluso, "l'affare non ci interessa". Un cambio alla guida di monte parma potrebbe inoltre essere ben visto da bankitalia, che era già intervenuta imponendo di fatto una rivoluzione al vertice dopo che l'istituto emiliano aveva chiuso il 2009 con il primo bilancio in rosso nella sua storia. 
MILANO - Una giornata interlocutoria per le Borse europee. Si è trattato di una seduta nervosa, dominata dall'attesa per i risultati dello stress test delle banche. Gli operatori, pur ormai abbastanza convinti dell'esito positivo dell'esame cui sono stati sottoposti gli istituti di credito europei, hanno preferito vivacchiare alla giornata. Anche perché, nel pomeriggio, nemmeno Wall Street è riuscita a prendere una direzione precisa, alimentando il clima di incertezza. E' finita, come era prevedibile, con gli indici che si sono mossi a cavallo della parità, impermeabili sia ai dati macro, sia ai dati trimestrali di oggi. I mercati non hanno risentito in mattinata dei dati macro positivi provenienti da Germania e Inghilterra: l'indice Ifo tedesco ha infatti registrato un balzo oltre le attese a luglio, confermando la ripresa nella più importante economia europea, e il Pil inglese è salito dell'1,1% nel secondo trimestre, mostrando una crescita dell'economia a un ritmo di quasi due volte più veloce delle attese. Solo il tonfo di Ericsson (-7%), che ha dato utili in crescita ma sotto le attese, ha condizionato in qualche modo i titoli tecnologici. Male anche i bancari, che però avevano corso molto nelle due sedute precedenti. In finale, la peggiore è stata Milano che ha perso lo 0,44%, Londra ha chiuso a +0,02%, Francoforte +0,39% e Parigi +0,18%. A Piazza Affari, nel settore bancario la peggiore sul paniere principale è stata Bpm (-1,93%), seguita da Mps (-1,54%), Banco Popolare (-1,40%), Ubi (-1,17%), Intesa Sanpaolo (-1,03%), Unicredit (-0,49%). La migliore tra le blue chip è stata Prysmian (+1,75%). Luxottica ha guadagnato l'1,56% sulla scia del buon andamento del settore, in attesa della trimestrale di lunedì. Nel settore bene anche Bulgari (+1,17%). In rialzo Autogrill (+0,89%). Tra i titoli negativi, Telecom Italia (-0,92%) che ha risentito della debolezza delle concorrenti europee, con France Telecom che ha segnato -0,10% a Parigi, Bt Group -0,21%, Deutsche Telekom -0,34%. Le azioni hanno risentito dello scivolone di Ericsson (-7,09%) alla borsa svedese: la società ha mostrato un utile netto in deciso rialzo (+126%), ma meno delle attese e vendite in flessione dell'8%. Ancora positiva Astaldi (2,52%), sulla scia delle indiscrezioni uscite nei giorni scorsi relative a un'accelerazione nei lavori del Cipe per l'approvazione del finanziamento per la linea C di Roma. 
