Irene Pivetti fa il bis: assessore del Comune di Berceto dallo scorso agosto, ora ricoprirà lo stesso incarico anche nel Comune di Reggio Calabria. Fresca di incarico, l'ex presidente della Camera, definisce la sua nomina un "impegno nel sociale" più che nella politica, visto che lo scenario sarà un'area che necessita di estrema attenzione, sul piano economico ed occupazionale. Rodata dall'esperienza nell'Appennino parmense, che registra problemi di  sottosviluppo, la Pivetti ha dichirato che gestirà il suo lavoro "soprattutto in chiave sociale, con una forte attenzione al territorio. E' una carica che si pone lungo la stessa direttrice dell'attività sociale che sto svolgendo da alcuni anni con l'onlus che ho fondato, 'Learn to be free' (Impara ad essere libero). Il mio obiettivo, che poi è lo stesso della onlus che ho fondato, è di creare sviluppo ed occasioni di lavoro dove non ce ne sono. Un impegno che metterò in atto, dunque, anche a Reggio Calabria con l'aiuto di tutti, e del territorio in particolare". Comunque, anche se per Irene Pivetti non si tratta di un ritorno alla politica, lei che a 31 anni è stata presidente della Camera e che è stata espulsa dalla Lega per la sua contrarietà alla secessione, poco ci manca. Reggio Calabria non è certo Berceto e l'ex presidente della Camera si trova a svolgere un ruolo in una vicenda politica come quella della città più importante della Calabria ed in un Comune che negli ultimi tempi ha agitato le acque del Pdl calabrese e nazionale. Giuseppe Raffa, subentrato nella carica di sindaco dopo l'elezione alla presidenza della Regione, nel marzo scorso, di Giuseppe Scopelliti, ha voluto lanciare un segnale politico forte ai vertici del partito annunciando le sue dimissioni. Ed ha tenuto gli ambienti politici del centrodestra, o almeno una parte di essi, col fiato sospeso non ritirandole se non nell'ultimo giorno utile prima del commissariamento del Comune. "Non ci sentiamo per nulla traditi - ha affermato il sindaco di Berceto Luigi Lucchi - e non potremmo esserlo. Al contrario, sapere che altri, seppure di una grande città, a distanza di un anno, ci emulano ci fa piacere e rileva che Berceto vuole essere e può essere, in tante cose, primo.  Irene Pivetti in un anno di proficuo lavoro ha dimostrato tutto il suo  valore e attaccamento a Berceto e questo, a mio avviso, continuerà con  maggior lena anche grazie alle sue conoscenze, nel settore  dell'amministrazione comunale, che potrà avere a Reggio Calabria" 
E adesso la parola passa alla città. Il primo “sì” alle regole urbanistiche per la Milano del 2030 è arrivato alle 4 del mattino del 14 luglio: dopo sette mesi di lavoro, 55 sedute e mezzo milione di euro spesi tra gettoni, catering e straordinari, il consiglio comunale ha votato l’adozione del Piano di governo del territorio. Ma il percorso del Pgt non è ancora finito. A settembre inizierà il secondo round e quella che molti già chiamano la “battaglia delle osservazioni”. Il documento, infatti, che è già uscito modificato dall’aula di Palazzo Marino, potrà cambiare ancora. E dopo i politici, saranno i cittadini a presentare richieste di correzioni. Se ne attendono migliaia, tanto che in Comune verrà creata una task force per leggerle e valutarle. Ma la mobilitazione è già iniziata. Per spiegare cosa sia il Piano, ma soprattutto per aiutare chi vorrà farlo a inviare un’osservazione, il centrosinistra e la società civile si stanno organizzando: dal tour nelle nove zone con tanto di “kit” di Libertà e Giustizia, Legambiente e Arci alle squadre di esperti di ChiamaMilano fino allo “sportello Pgt” del Pd. Quelle dettate dalla maggioranza per arrivare, entro il prossimo 14 febbraio, all’approvazione definitiva sono tappe forzate. Perché la legge impone scadenze precise: le bozze del Piano si possono già leggere sul sito del Comune, ma la pubblicazione ufficiale avverrà il 15 settembre. Dal 16 ottobre si aprirà il mese a disposizione dei cittadini per presentare agli uffici comunali le proposte di modifica. Poi, dal 15 novembre, scatterà il vero conto alla rovescia: Palazzo Marino dovrà valutare le richieste entro 90 giorni. Se il Consiglio non lo approverà entro questo termine, il Pgt decadrà La battaglia, insomma, non è ancora finita. «Anzi, non è ancora iniziata», avverte Milly Moratti, capogruppo a Palazzo Marino di Milano Civica e fondatrice di ChiamaMilano. È proprio l’associazione ad avere già iniziato a lavorare in vista dell’autunno caldo dell’urbanistica. Sul sito internet è stata preparata una sezione dedicata al Piano. «Ci mettiamo a disposizione della città — spiega Moratti — e cercheremo di dare voce a quanti vorranno cambiare il Pgt. Noi li aiuteremo a farlo nel modo tecnicamente corretto». Come? Da settembre al negozio civico di largo Corsia dei servi ci sarà anche una squadra di architetti, urbanisti ed esperti di diritto che si trasformeranno in consulenti pubblici a disposizione di tutti. Perché per scriverla e presentarla, un’osservazione, bisogna seguire regole precise. A chiarire i passaggi dovrebbe essere lo stesso Comune che, il prossimo mese, pubblicherà sul proprio sito un modulo e fornirà indirizzi e orari degli uffici che accoglieranno le richieste. Ma è per spiegare cosa sia il Pgt che Libertà e Giustizia, dal 16 settembre, con Legambiente e Arci organizzeranno uno speciale tour. Prima una iniziativa di apertura; poi, nove appuntamenti, uno in ogni zona, in cui architetti e urbanisti racconteranno le possibili trasformazioni generali e quelle che ricadranno sui singoli quartieri. Verranno consegnati anche “kit” con tutte le informazioni necessarie sul Piano e per presentare le osservazioni. A fare da consulenti saranno anche i consiglieri del Pd che  apriranno uno “sportello Pgt”. A leggere le richieste dei cittadini saranno invece gli uffici del Comune, che potranno respingerle o accoglierle modificando il documento. Fino a quando la palla tornerà all’aula. «Il Consiglio dovrà avere la possibilità di discuterle — ricorda il capogruppo Pd, Pierfrancesco Majorino — E se la maggioranza non sarà disponibile ad ascoltare la città, l’approvazione sarà a rischio». 
Rubavano cibo e scarpe dagli scaffali della Coop di piazza  Bartali, a Gavinana, nascondendo la merce sotto il passeggino del figlio di  appena cinque mesi. Una coppia, lei una polacca del 79, lui un cittadino  marocchino, sono però stati sorpresi da un vigilante della struttura, che li ha  costretti a restituire il maltolto. Il nordafricano è però riuscito a scappare  con il figlio maggiore (tre anni) prima dell’arrivo degli agenti, mentre la  donna è rimasta sul posto assieme al bambino di cinque mesi. La coppia è stata  denunciata per furto aggravato. La polizia è intervenuta  intorno alle otto di sera, quando un vigilante del supermercato ha notato gli  strani movimenti della coppia intorno agli scaffali e al passeggino. Poi, si è  fatto avanti e li ha costretti a restituire gli oggetti, tra cui un paio di  scarpine e alcune confezioni di generi alimentari, anche per neonati. Poco meno  di 50 euro il valore della merce. Al loro arrivo, le volanti della polizia  hanno trovato la donna polacca in compagnia del figlio di tre mesi. Per lei e  per il suo compagno, irreperibile, è scattata la denuncia per furto aggravato. 
E' stata una serata da brividi, non meteorologicamente parlando, per il Tottenham. Nella gara di andata degli spareggi per accedere alla fase a gironi di Champions League, infatti, la squadra inglese è stata battuta per 3-2 dallo Young Boys a Berna, dopo che gli elvetici conducevano però 3-0. SPURS, INIZIO DA INCUBO - Per gli Spurs, classificatisi quarti nell'ultima Premier League, è stato un inizio di match davvero terribile sul terreno svizzero: dopo nemmeno mezz'ora di gioco gli scatenati padroni di casa avevano segnato tre reti ai più quotati rivali, messi sotto a tutti i livelli. A ridare un po' di coraggio alla formazione guidata da Harry Redknapp era Bassong, accorciando le distanze poco prima dell'intervallo. E nella ripresa, dopo numerosi occasioni per lo Young Boys per aumentare lo scarto, nel finale era Pavyluchenko ad offrire al Tottenham un 3-2 insperato e che lascia aperti i giochi per la sfida di ritorno, in programma mercoledì 25 a White Hart Lane, quando però agli Spurs servirà ben altra prestazione per centrare la qualificazione. SPARTA KO, ZILINA STUPISCE A PRAGA - L'altra sorpresa della serata arriva invece da Praga, dove gli slovacchi dello Zilina, debuttanti a questo livello, hanno sgambettato per 2-0 sul suo campo lo Sparta, in una sorta di derby dell'ex Cecoslovacchia, mettendo una seria ipoteca sull'accesso alla massima competizione europea per club. LO ZENIT DI SPALLETTI BATTE L'AUXERRE – Prosegue il momento positivo dello Zenit San Pietroburgo, inarrestabile nel campionato russo e vincente anche in Europa. La squadra guidata da Luciano Spalletti oggi ha battuto 1-0 i francesi dell'Auxerre: autore del gol partita per la formazione russa Alexander Kerzhakov, a segno dopo appena tre minuti di gioco. Aperti ancora anche gli altri testa a testa, dopo l'affermazione casalinga di misura per i norvegesi del Rosenborg, presenza abituale in Champions, ai danni dei danesi del Copenhagen (2-1), e il pareggio per 1-1 a Kiev fra gli olandesi dell'Ajax e la Dinamo, capace di recuperare il risultato in dieci uomini. I risultati di martedì Zenit San Pietroburgo-Auxerre 1-0 Rosenborg BK-Copenhagen 2-1 Sparta Praga-MSK Zilina 0-2 Young Boys-Tottenham 3-2 Dinamo Kiev-Ajax 1-1 Le partite di mercoledì Werder Brema-Sampdoria Salisburgo-Hapoel Tel-Aviv Basilea-Sheriff Tiraspol Partizan Belgrado-Anderlecht Braga-Siviglia Leggi i commenti I commenti dei lettori 
ROMA - Un settimo posto e altri quattro piazzamenti a premi: nel poker, non è male. Riparte bene per gli italiani l'avventura dell'Ept, il torneo griffato PokerStars giunto ormai alla settima stagione. Il portabandiera degli azzurri nella tappa di Tallinn è stato Nicolò Calia, uscito dal tavolo finale dopo un paio di colpi sfortunati, ma comunque soddisfatto per i 47 mila euro portati a casa. Meglio di lui il giovanissimo Kevin Stani, ultima stella della scuola norvegese, che centra il colpo della vita da 400 mila euro, dopo un inizio di carriera caratterizzato da timidi piazzamenti "in the money". La scuola scandinava continua quindi a dominare la scena, ma questa volta gli italiani si sono difesi bene. Sorride Luca Pagano, che centra il quindicesimo piazzamento a premi (record nell'Ept) anche se ancora una volta rimane nella testa del campione trevigiano un'eliminazione  piuttosto assurda. La mano che condanna il campione PokerStars parte con due assi consegnati dal dealer e un altro piazzato sul tavolo. Il tris sembra inaffondabile fino al flop, ma la quarta e la quinta carta sono due cuori che consegnano il colore all'avversario di turno e strozzano la volata del fenomeno azzurro. Subito dopo Pagano cadono anche Attilio Donato (23esimo), Carlo Bordogna (19esimo) e Simone Farloni (17esimo). La prima tappa si chiude quindi con un bottino di 86 mila euro e la rincorsa alla Picca, il premio che viene assegnato al vincitore di ogni main event, continua con il secondo appuntamento di agosto,  l'Ept portoghese di Vilamoura. Si alza la posta in palio e il buy in in questo caso è di 5 mila euro, ma in compenso salgono il valore del primo posto e del montepremi totale. A seguire la conferma della tappa di  Londra e il ritorno a Vienna dopo ben sei anni di assenza. Con il ritmo di poco più di un torneo al mese, a dicembre l'appuntamento da segnare sul calendario è quello di Praga (due anni fa la vittoria di Bonavena, l'unica azzurra all'European Poker Tour) per passare i primi di gennaio alle Bahamas, con l'unica trasferta oltreoceano del circuito. Si ritorna in Europa verso la fine del mese con l'Ept di Deauville e a febbraio con l'evento di Copenaghen, dove nella scorsa stagione Francesco De Vivo "piazzò la sua bandierina" al secondo posto, in un evento dominato da sempre dagli esponenti della scuola nordeuropea. Confermate anche le due tappe introdotte nella passata stagione. A marzo ci sarà l'Ept Snowfest, in Austria, dal buy in un po' più economico rispetto a tutti gli altri eventi, e ad aprile si torna a Berlino, anche con l'obiettivo di cancellare il brutto incidente della rapina avvenuta nella passata stagione al Grand Hyatt Hotel. Le premesse ci sono tutte, considerando la quantità di giocatori che promette la tappa della capitale tedesca. Chiusura in bellezza, come al solito. Ancora da stabilire le date delle due tappe regine del circuito, ma è prevedibile che gli eventi di Sanremo e Montecarlo saranno giocati tra la fine di aprile e i primi giorni di maggio. Un po' di numeri della passata stagione, la sesta, aiutano a capire l'importanza dell'European Poker Tour, il maggior circuito europeo. Senza contare i tornei minori, nella passata edizione sono stati staccati oltre novemila biglietti per i vari main event, per un montepremi complessivo di 56 milioni di euro. In tutto, sono state rappresentate 96 nazionalità diverse. Finora il giocatore che ha vinto più di tutti è il canadese Glen Chorny, per un bottino complessivo di oltre tre milioni di euro, mentre il primo tra gli italiani è Luca Pagano: i suoi 1,2 milioni di euro vinti all'Ept lo piazzano 34esimo nella classifica generale. Pagano, a quota 15, è però il giocatore dotato di maggiore continuità e domina la classifica dei piazzamenti a premi. (www. totoguida. it) Leggi i commenti I commenti dei lettori 
Sei auto blu con autista, più quattro minibus e pullman da noleggiare giorno per giorno, a seconda degli impegni istituzionali. Sempre a noleggio, ma per cinque anni e senza conducente, altre 221 auto, suddivise tra berline, minivan, furgoni, fuoristrada, necessarie a soddisfare le «esigenze di mobilità» dei dipendenti. Tra novembre e gennaio il parco auto di Palazzo Marino sarà completamente rinnovato, con un nutrito numero di nuove vetture che andranno a sostituire quelle ormai esauste per chilometraggio e usura. Nel mazzo però, con un diverso bando, l’amministrazione ha anche infilato alcune auto di rappresentanza — colori blu scuro o grigio scuro metallizzato quelli richiesti, cilindrata non inferiore a duemila — che potrebbero essere utilizzate, in base alle necessità, da assessori e alti dirigenti, da tempo “costretti” ad accontentarsi di vecchie Fiat Punto bianche. Una capriola del Comune per migliorare il suo parco auto, dopo che il sito del ministero per la Pubblica amministrazione ha certificato che Palazzo Marino è passato da 278 auto nel 2009 a 203 quest’anno. Ma nel maxi ordine di auto — solo per quelle per i dipendenti la base d’asta del bando è di 2.925mila euro Iva esclusa — nessuno ha pensato a inserire, anche solo per motivi di immagine, la richiesta di mezzi elettrici o ibridi. Le auto devono essere a gasolio, Gpl o benzina e devono rispondere ai requisiti della normativa antinquinamento (quindi essere auto Euro 4 o Euro 5). Eppure meno di due mesi fa, a fine giugno, il sindaco Letizia Moratti aveva presentato un prototipo di colonnina urbana per ricaricare le auto ecologiche, assicurando — con gli altri sponsor dell’iniziativa — 200 punti di ricarica in città entro fine anno. Le auto che arriveranno a sostituire quelle esistenti, invece, avranno altre prerogative. Nel bando, infatti, è fissata la possibilità minima di sponsorizzazione su portiere e lunotto posteriore (ma solo della società di noleggio o della casa produttrice) e l’obbligo di incollare lo stemma del Comune. Così, sono richiesti anche diversi tipi di cilindrata: massimo 1200 per 164 citycar, non meno di 1400 per 40 berline, 8 veicoli multispazio e 7 furgoni (per tutti colore unico, il bianco), non meno di 1300 per due piccoli fuoristrada. Una proposta ecologica arriva invece dal consigliere della lista Milano civica Carlo Montalbetti, che ha presentato una mozione per ridurre le emissioni inquinanti dell’amministrazione. Come? Appaltando a società che fanno servizio di pony express in bicicletta, o acquistando delle bici in proprio, per spostare da un ufficio all’altro gli oltre 500mila documenti che ogni anno “viaggiano” tra le 700 sedi comunali per firme e timbri e che impegnano, per questo, 60 auto, di cui 27 di proprietà degli stessi messi comunali. Commenta Montalbetti: «Affidando le consegne ai pony in bici si risparmierebbero soldi, si contribuirebbe a migliorare l’aria che respiriamo e, infine, si darebbe l’esempio ai milanesi». 
La carriera politica di Francesco Cossiga, presidente emerito della Repubblica morto oggi alle 13 al policlinico Gemelli di Roma, e la storia della città di Bologna si intrecciarono drammaticamente nell'estate di trent'anni fa. Cossiga nel 1980, anno delle stragi di Ustica della stazione centrale, era presidente del Consiglio. I protagonisti di quelle vicende lo hanno voluto ricordare oggi. Bonfietti: "Ci aveva lasciato speranza". "Negli ultimi tempi", commenta Daria Bonfietti, presidente dell'Associazione famigliari delle vittime di Ustica, ''ci aveva lasciato un messaggio di speranza, perché tendeva  a raccontare pezzi di verità importanti che ci hanno permesso di riaprire le  indagini sulla vicenda''. "Speriamo  - prosegue Bonfietti - che siano utili per  arrivare finalmente alle responsabilità di quell'evento. La sua presa di  posizione é stata importante''. Mambro: "Mi dispiace". Cossiga è sempre restato convinto dell'innocenza di Francesca Mambro e Giusva Fioravanti, condannati per la strage del 2 agosto. "Mi dispiace tanto...", è ciò che riesce a dire Francesca Mambro, alla notizia della scomparsa del presidente Cossiga. 
TEL AVIV (Israele) – L'Italbasket può ancora sognare: è questo il verdetto della trasferta in terra d'Israele, dove gli azzurri di Simone Pianigiani mettono a segno una vittoria pesante per il morale e la classifica. Il 76-81 fatto segnare quest'oggi a Tel Aviv non basta a ribaltare il -8 di Bari ma fa capire a tutte le contendenti del girone che quest'Italia è ancora viva e spera nella qualificazione diretta all'Europeo lituano del 2011. AZZURRI SUBITO DETERMINATI - L'Italia parte a tutta alla Nokia Arena: Belinelli, Gigli, Bargnani (10 punti nel primo quarto), Maestranzi e Carraretto formano il quintetto base, capace di piazzare subito un break di 8-0.  È sempre la stella dei Toronto Raptors a trascinare gli azzurri (26 punti, record in maglia azzurra), limitando la reazione israeliana e consentendo all'Italia di chiudere sul 17-22 il primo quarto. Nel secondo periodo, però, tornano le amnesie difensive che troppe volte si sono viste in questo percorso di qualificazione e Israele riesce ad arrivare anche al pareggio, prima della risposta azzurra, lucida e convinta, che porta le due squadre all'intervallo sul 39-48. BELINELLI LEONE NEL FINALE - Nel terzo quarto gli azzurri arrivano addirittura a portare il vantaggio in doppia cifra (massimo vantaggio +15 sul 69-54), con Israele che riesce a limitare i danni fino al 60-69. Qualche conclusione troppo forzata degli uomini di Pianigiani, nell'ultimo quarto, favorisce Israele che si riporta sotto e sembra voler strozzare l'urlo in gola agli azzurri. A quel punto è Belinelli (per lui 14 punti, 8 rimbalzi e 6 assist) a difendere il vantaggio azzurro, costringendo gli israeliani al fallo sistematico e consentendo agli azzurri di rimanere aggrappati a quel +5 che non cambierà più. La prossima tappa della corsa verso Euro 2011 riporterà gli azzurri tra le mura amiche del Palaflorio di Bari, dove venerdì l'Italia affronterà la Lettonia nella partita che dirà se davvero è ancora lecito sperare in un posto nella kermesse continentale. PIANIGIANI FELICE - ''Vincere qui, davanti a questo pubblico (14 mila spettatori alla Nokia Arena, ndr), con una squadra così forte, facendo noi la partita, è stata una grande prova di maturità e forza morale - dice il ct azzurro Pianigiani - perché abbiamo attaccato benissimo ogni tipo di difesa e tutti gli assetti che ci hanno preparato. Sinceramente ci saremmo meritati di ribaltare la differenza canestri nei loro confronti. Ci voleva, finalmente, una grande partita per testimoniare la crescita di questo gruppo. Una vittoria del genere ci serve per continuare a lavorare e crescere". Israele-Italia 76-81 (17-22, 39-48, 60-69) Israele : Limonad 3 (1/2, 0/1), Ohayon, Naimy (0/2 da tre), Bluthental 7 (2/4, 1/2), Pnini (0/2, 0/2), Casspi 20 (4/8, 1/6), Burstein 10 (2/2, 2/3), Eliyahu 19 (7/10), Halperin 15 (3/4, 2/4), Rothbart ne, Green 2 (1/4), Kokia. Italia : Giachetti 5 (1/2 da tre), Mancinelli 9 (3/4, 1/5), Bargnani 26 (13/19, 0/3), Mordente 6 (2/3 da tre), Crosariol 4 (1/1), Ress (0/1), Gigli 6 (2/3, 0/2), Vitali ne, Aradori ne, Belinelli 14 (5/6, 0/4), Maestranzi 11 (3/8 da tre), Carraretto (0/2 da tre). Coach: Pianigiani Arbitri : Engin Kennerman (Tur), Daniel Hierrezuelo (Spa), Sasa Maricic (Srb) Italia : Tiri da due: 24/34, tiri da tre: 7/29, tiri liberi: 12/19. Rimbalzi: 36. Assist: 17. Israele : Tiri da due: 20/36, tiri da tre: 6/20, tiri liberi: 18/25. Rimbalzi: 31. Assist: 18 Leggi i commenti I commenti dei lettori 
E' una squadra giovane, "forse la più giovane del campionato", ma è pronta a dar battaglia e a "savarsi divertendosi", giocando "in modo frizzante". Questa la formula che secondo Claudio Sabatini permetterà alla Virtus di affrontare le rivali. La nuova squadra, che vede sempre in panchina l'allenatore Lino Lardo, è stata presentata questo pomeriggio, ma mancano il  finlandese Koponen, e i nuovi Kemp, Homan e Poeta. Koponen, in ripresa dopo un infortunio, secondo Sabatini è  "il vero acquisto di  quest'anno, visto che venderlo sarebbe stato un  affare''. FOTO La nuova Virtus Virtus  non ancora completa, attende il ''non secondario'' arrivo di una guardia americana. ''Il  profilo è di un rookie, cerchiamo un giovane. Ma non abbiamo fretta'', precisa  Sabatini. 
