Un boliviano ubriaco di 32 anni è finito in carcere a Milano: dopo essersi presentato a una festa di bambini sudamericani, ha preso a morsi l'orecchio sinistro del padre del festeggiato staccandoglielo quasi del tutto. E' accaduto in un locale di via Ponte Nuovo dove era in corso un piccolo party tra sudamericani per il compleanno di un bimbo. Ad un certo punto nel bar è entrato il boliviano, sotto i fumi dell'alcol, e ha cominciato a prendere a morsi l'orecchio del papà del festeggiato, un connazionale di 37 anni, tranciandoglielo quasi completamente. Subito è intervenuto il padre di uno degli invitati per cercare di fermare il boliviano. Da qui è nata una rissa. L'uomo poco dopo è stato arrestato dalla polizia. La vittima è stata trasportata all'ospedale San Raffaele. 
Prova ad alzare il tono di voce, sovrastato dal rumore delle auto che sfrecciano accanto ai giardini dove è stata celebrata messa con un altare improvvisato grazie a uno scaffale Ikea. Ma le sue parole sono chiare quando, durante l'omelia, spiega di aver "provato dolore sia come donna sia come sacerdote" per il no della Chiesa a farle celebrare la messa nella cappella dove da diacona ha potuto farlo per cinque anni. Maria Vittoria Longhitano, la prima donna ordinata prete in Italia nell'ambito della Chiesa vetero cattolica, è stata costretta a celebrare in strada, nei giardini di via Caterina da Forlì, a Milano, la sua prima messa. FOTO La prima messa del prete donna La chiesa dove per cinque anni ha detto messa è a pochi metri eppure è irragiungibile. A pochi passi da quell'altare sistemato con accanto una croce di legno, nei giardini, davanti a una trentina di fedeli tra i quali ci sono omosessuali, transgender. Ad assistere ci sono Andrea, il marito, e la sorella di Maria Vittoria. Lei, spiegano, ha ricevuto il divieto a celebrare nella cappella di solito concessa ai fedeli della chiesa vetero cattolica. Ma da quando è stata ordinata sacerdote per la Chiesa vetero cattolica, che pure è in dialogo ecumenico con il Vaticano, nell'istituto don Orione, dove si trova la cappella, non può più entrare. Cita due donne "perseguitate" nella sua omelia, la neosacerdotessa. Una è della sua terra: Emanuela Loy, la prima poliziotta vittima della mafia. Poi ricorda la strage di Capaci anche nella liturgia e cita un'altra martire, Santa Rita. "La santa dei miracoli impossibili" a cui, spiega, da bambina era devota e a cui chiedeva di poter fare il chierichetto. "Oggi mi sento come mi sentivo allora, discriminata perchè non potevo servire messa - dice Maria Vittoria - ma come diceva padre Pio: più grande è la croce più forte ed efficace è l'opera di redenzione". Lei non si è persa d'animo e insieme con ifedeli, che hanno assistito alla messa sulle sedie sistemate nei giardini davanti al Don Orione ("quelle ce le ha prestate la chiesa"), ha voluto comunque celebrare la sua prima volta come "pretessa", così come affettuosamente la chiamano i suoi amici. "Offriamo a Dio le nostre debolezze - ha detto Maria Vittoria durante la messa - siamo deboli, poveri, piccoli con i nostri peccati e le nostre sofferenze ma tutto ciò che è negativo Dio ha il potere di trasformarlo in forza". Quasi un messaggio, quello della prima donna ordinata prete in Italia, all'altra Chiesa, quella che è rimasta dietro al cancello del Don Orione mentre Maria Vittoria spargeva l'incenso e dava l'eucaristia in strada. Per celebrare messa in strada - anzi, nei giardini - una mano alla neosacerdotessa l'ha data il Comune di Milano, che ha concesso l'utilizzo del suolo e dato i permessi in due giorni. Ma dalla prossima domenica la prima donna prete forse troverà anche una chiesa: è quella della Chiesa battista in via Jacopino da Tradate e (forse) anche una chiesa Valdese. "Li però - sorride Maria Vittoria - dovrò evitare l'incenso: è l'unica cosa che non si può fare, ma una donna può stare dietro l'altare". 
LISBONA  - Manca ancora l'annuncio ufficiale di addio all'Inter, ma Josè Mourinho ha già ben chiara la sua nuova missione. Ovvero regalare la Champions League al Real Madrid, che da anni si ferma agli ottavi, dopo essere riuscito in analoga impresa alla guida dei nerazzurri, proprio al 'Santiago Bernabeù (ironia del destino). "E' una sfida allettante perché tutti la danno per persa, perché è un tipo di club, non dico come giocatori ma come gruppo, che non si inquadra perfettamente in quello che è il mio modo di lavorare e guidare  -  sottolinea all'emittente portoghese 'TVI' lo Special One -. Ma per me è una sfida giocare un campionato contro il Barcellona che ha fatto 100 punti ed è una supersquadra. Vincere una Champions che manca da otto anni è allettante". NESSUNA PAURA DELLE STELLE IN SPOGLIATOIO - Il tecnico di Setubal anche in questo caso, però, precisa di non aver incontrato ancora nessuno, a parlare col Real è stato il suo procuratore Jorge Mendes, "Ma la decisione è mia, non sua. Voglio sentire le persone, tastare il polso, sapere esattamente cosa pretendono da me  -  spiega Mou  - e le condizioni, non strutturali, perché le conosco, ma mentali che mi possono offrire, perché non voglio avere alcuna paura di iniziare il mio lavoro. Ma penso che il matrimonio si consumerà". L'allenatore di Setubal non ha paura dello spogliatoio blanco, perché "le stelle sono ora nell'Inter, sono loro i campioni d'Europa" e ai suoi futuri giocatori invia un messaggio: "le stelle non sono loro, non è l'allenatore ma la squadra, se tutti capiamo questo come è successo quando ero al Porto, al Chelsea e all'Inter, le vittorie arriveranno". IL MESSAGGIO A CRISTIANO RONALDO - Tra le merengue troverà un illustre connazionale, Cristiano Ronaldo, che per la finale di Champions si è 'improvvisatò tifoso nerazzurro. "Ho visto l'appoggio di Ronaldo con piacere e soddisfazione  -  commenta Mou  -  ma era anche naturale, a parti invertite avrebbe avuto il mio. Non c'erano portoghesi nel Bayern, c'era nell'Inter e l'Inter ha eliminato il grande avversario del Real, impedendogli di fare festa a Madrid. Detto questo, per il rapporto che ci unisce, che è ancora piccolo ma è di rispetto e stima per il tempo che siamo stati in Inghilterra, poiché sappiamo che lui è il miglior giocatore del mondo e io uno dei migliori allenatori, visto che siamo entrambi portoghesi, credo che il suo appoggio fosse normale e lo ringrazio. Ma il suo appoggio ora lo voglio con tanti gol". Ci sperano anche al 'Bernabeu', stadio con cui già ieri lo Special One ha iniziato a prendere confidenza. "Se sarà la mia casa per un po' di tempo, saprò entrarci col piede giusto e con la sensazione, anche se non sono superstizioso, che le cose cominceranno bene e finiranno bene". Mourinho ha grande fiducia in quello che potrà fare al Real, confortato da quanto fatto in nerazzurro. "Sento che sarò ancora una volta il miglior allenatore del mondo - continua -. Ho vinto campionato e Coppa Italia, ho vinto la Champions e ora voglio vincere il trofeo di miglior allenatore del mondo", precisando comunque di non sentirsi "il migliore in assoluto ma tra i migliori, è un grande 2010 per me". CHE PERSECUZIONE CONTRO L'INTER - Vincere per la seconda volta la Champions non è stato diverso dal 2004 ma "credo che la reazione sia stata diversa, probabilmente, perché si sapeva che era la mia ultima partita con un gruppo fantastico, che ho avuto il piacere di allenare, con molti giocatori verso la fine della carriera che hanno inseguito questo sogno dopo aver vissuto una generazione di insuccessi a livello europeo". "Congedarmi da gente come Zanetti, Cordoba, Materazzi, Toldo, queste persone fantastiche per non dire degli altri, non è stato molto facile", ammette Mourinho. Ma dietro la sua probabile partenza c'è anche l'Italia. "Non è una questione di critica, hanno cercato di destabilizzare un club che non è molto amato in Italia - il pensiero dello Special One -, che in termini mediatici è dietro il Milan, che in termini di tifo è dietro la Juventus, un club che ha un profilo diverso, con molti giocatori stranieri, con un allenatore straniero, con un presidente con un grande potenziale economico e un profilo diverso nella gestione. L'Inter è un club diverso, le critiche non sono un problema, il problema è stata la persecuzione, con punizioni assurde, due o tre partite finite con nove giocatori, un attacco contro una squadra che avrebbe dovuto vincere lo scudetto molto tempo prima". MILITO MERITAVA PRIMA UN GRANDE CLUB - Ma alla fine i nerazzurri hanno vinto tutto e questo grazie anche a Diego Milito, decisivo nelle partite decisive. "Com'è che un giocatore che arrivava dal Genoa ha fatto una stagione eccezionale? Io faccio un'altra domanda - replica -. Com'è che questo giocatore è stato al Genoa e al Saragozza fino ai 30 anni? E' questa la vera domanda, perché questo ragazzo meritava di giocare in un grande club da più tempo. Ancora è in tempo per fare quello che fa oggi, andare al Mondiale e giocare altri due-tre anni ai più alti livelli - sottolinea -. Ma ripeto: perché noi allenatori dei grandi club europei siamo stati ciechi e abbiamo lasciato Milito giocare al Saragozza e al Genoa?". Leggi i commenti I commenti dei lettori 
REGGIO EMILIA - Fra tre settimane, scrive la Gazzetta di Reggio, verrà emessa la sentenza sulla delicata vicenda di Pino La Monica, accusato di atti pedofili da sue 9 ex allieve. Ma l’educatore-attore è tornato nel mirino delle polemiche per un lavoro svolto con minori. Un’attività peraltro mai nascosta da Pino, anzi raccontata attraverso Faceebook con toni entusiastici e foto a corredo.  Il corso ha coinvolto una classe seconda («La mitica 2ªC») e con quei ragazzi La Monica - insieme a due colleghi - ha costruito il videoclip musicale «Sperare nell’impossibile». Un corso che si è tenuto a Parma, nel Centro italiano opere femminili salesiane (Ciofs), cioè in uno dei cento centri di formazione professionale, sparsi per l’Italia, ispirati al pensiero di don Giovanni Bosco (santo patrono dell’ordine salesiano) e che mirano all’inserimento lavorativo degli studenti. Un’attività lavorativa che ha fatto però storcere il naso a più d’uno nei siti e blog che affrontano - a volte anche con toni molto accesi - le problematiche legate alla pedofilia. "Pino può, anzi deve continuare a lavorare (ci mancherebbe altro), ma ha tutte le carte in regola - scrive nel suo blog Massimiliano Frassi, fondatore e presidente dell’Associazione Prometeo che da anni si occupa di lotta alla pedofilia - per farlo sempre e solo con gli adulti. Deve passare la regola, per lui e per tutti coloro i quali sono accusati di questo gravissimo reato, che non devono stare accanto ad un bambino fino a quando non sarà chiarita la loro posizione. Quanto al Ciofs chiedo: è questo il modo con cui selezionate i vostri educatori? Queste sono le persone a cui consegnate i nostri figli? Sulla base di quali valori?". Valutazioni che il difensore di La Monica - l’avvocato modenese Tullio Virgili - non condivide. "E’ una polemica vecchia - parte in quarta il legale sempre sulle colonne del quotidiano del gruppo l'Espresso - che già s’era affacciata durante il processo relativamente a dei corsi tenuti da Pino al palasport di Reggio. Come allora in aula, ribadisco che il mio assistito è un uomo libero, non ha restrizioni e sta facendo queste attività nella perfetta legalità. So che lavora come libero professionista, grazie ad alcune convenzioni con enti. L’ente salesiano di Parma l’ha incaricato di quel corso? Indipendentemente da quello che sta vivendo Pino - conclude l’avvocato Virgili - l’ha ritenuto meritevole di fiducia". Sabato scorso - al teatro Corso di Rivalta - sempre La Monica, nelle vesti di regista, ha proposto "La favola del figlio rubato" e lo spettacolo ha visto la partecipazione degli allievi del corso propedeutico al teatro condotto dallo stesso Pino. Case-famiglia e bimbi dati in affidamento (coinvolgenti spesso bimbi tolti da situazioni di abusi) è il tema toccato dallo spettacolo. Un’iniziativa stigmatizzata da Frassi: "Che La Monica si metta a fare “cultura” su questo tema mi sembra quantomeno improprio". Tiziano Soresina 
WASHINGTON - Il Pentagono si prepara al futuro e Obama non ha dubbi, la sicurezza informatica "una delle sfide più serie che gli Stati Uniti devono affrontare sia in termini economici sia in termini di sicurezza nazionale". Per questo il Pentagono ha nominato il primo cyber-generale della sua storia: il generale a quattro stelle Keith Alexander è stato nominato responsabile del Cyber Command, il Comando che ha lo specifico compito di 'combattere' sulle reti informatiche del mondo. La nomina di Alexander segue l'assegnazione da parte del ministero della Difesa americano di 30 mila uomini aggiuntivi ai cosiddetti "fronti della guerra cibernetica". In totale sotto il Cyber Command operano circa 90mila uomini. Cominciata sotto l'amministrazione Bush, la "divisione cibernetica" del Pentagono si è rafforzata sotto l'amministrazione Obama. Il nuovo presidente americano considera Il futuro è arrivato e anche se il Pentagono nega, per molti osservatori è il segno che 'Guerre Stellari' non è più fantascienza, ma realtà: l'America è pronta a entrare fisicamente nell'era degli armamenti spaziali. E' in orbita da oltre un mese, e transita regolarmente ogni 90 minuti sopra Iraq, Iran, Afghanistan e Pakistan, un minishuttle americano senza piloti che il Pentagono ha tenuto rigorosamente segreto. Si chiama X-37B, è guidato da un centro dell'Air Force in Colorado ed è dotato di sensori molto più potenti e sensibili di un satellite normale. A scoprirne l'esistenza sono stati gruppi di osservatori spaziali che hanno cominciato a monitorare quella specie di stella luminosa capace di ruotare intorno alla Terra ogni 90 minuti percorrendo l'orbita che passa, appunto, alta sopra Iraq, Iran, Aghhanistan e Pakistan. Interpellato dal New York Times , il Pentagono si è limitato a confermare l'esistenza di X-37B ma ha uffialmente escluso che il mini-shuttle possa essere considerato in alcun modo una sorta di nuovo armamento spaziale. La sua funzione è analoga a quella di un qualsiasi satellite, solo molto più potente e dunque in grado di fornire informazioni utili a chi è impegnato in conflitti sul terreno. Delle dimensioni di circa un quarto rispetto alla navetta spaziale della Nasa, il 'satellite' è lungo meno di 9 metri, ha un'apertura alare di circa 4 metri e ha in realtà tutte le caratteristiche di uno shuttle. Due le differenze fondamentali: non ha uomini a bordo e può restare in orbita fino a nove mesi prima di fare rientro sulla Terra, perché è dotato di batterie a pannelli solari che gli consentono di funzionare molto più a lungo. Il 'drone' spaziale X-37B è stato lanciato il 22 aprile scorso dalla Florida e farà ritorno in una base California, ma il Pentagono non ha precisato altro sull'esperimento. Il settosegretario del'Air Force per i programmi spaziali, Gary E. Payton, rispondendo al New York Times si è limitato a sottolineare che il velivolo "non è dotato di capacità offensiva". "Questo programma sperimentale è volto a cercare tecnologia a sostegno della riduzione del rischio"  ha detto, senza precisare altro. Secondo il New York Times , il programma X-37 B è cominciato otto anni fa, sviluppato dalla Nasa, quindi nel 2006 è subentrata l'Air Force. Il mini-shuttle rientra in un programma che il Pentagono definisce "sviluppo di sistemi di armamento e selezionati supporti da combattimento per il Dipartimento della Difesa". 
Il giorno dopo la grande festa, mentre la città si riprende dalla sbornia da Champions, piazza del Duomo si sveglia in mezzo a quintali di rifiuti e coperta da un tappeto di bottiglie rotte. Uno scenario da day after che l’Amsa si affretta a cercare di cancellare, ma i segni della notte di baldoria sono troppo evidenti perché la Curia possa non notarli. E lo sconcerto è grande: «Alla vigilia della partita — dicono in Curia — era stato fatto un appello al buonsenso e al rispetto non solo della cattedrale, ma anche del centro della città. Il nostro appello, però, è caduto pressoché nel vuoto. E, visto che non mancheranno eventi sportivi nel futuro immediato, quanto è successo sabato notte serva da amara lezione». FOTO La festa all'alba a San Siro / I tifosi in piazza Duomo / Il balcone nerazzurro per la tripletta / I gol nerazzurri in Champions / Le tre Inter regine d'Europa Di parere opposto il sindaco Letizia Moratti, comprensiva verso l’entusiasmo dei tifosi nerazzurri: «Dopo 45 anni... che festeggino», ha commentato il sindaco durante la visita in via Padova. Aggiungendo: «Avrei detto la stessa cosa per i milanisti: la polizia ha fatto un lavoro straordinario che io difendo». Nella notte di Madrid, a Milano è successo di tutto. Soprattutto intorno al Duomo. Decine i tifosi feriti per i cocci di bottiglia che ricoprivano la piazza. Almeno 150 gli ubriachi colti da malore e soccorsi dal 118 in piazzetta Reale. Un venezuelano di 41 anni ha spaccato su una transenna una bottiglia di birra, ferendo al viso con le schegge una ragazza poco distante, finita in codice verde al Niguarda. Diverse persone sono state male per il gas delle bombolette spray — quelle delle trombette — usato per produrre fiammate con gli accendini. Nella confusione, due nordafricani ne hanno approfittato per minacciare con un coltello un ragazzo e derubarlo dello zaino. Un’altra rapina a un tifoso è avvenuta in via Manzoni, mentre per tutta la notte in diverse zone della città sono andati a fuoco cassonetti e sono stati danneggiati gli impianti del bike sharing. In Curia, ora, l’umore è nero, nonostante la festa dei tifosi non abbia causato danni alla cattedrale e non abbia intralciato sabato la liturgia pomeridiana della Pentecoste, con i fedeli fatti uscire dal lato, per precauzione, e il sagrato difeso da transenne, violato nel tentativo di mettere una bandiera sul portone. E dire che alla vigilia l’arciprete del Duomo, monsignor Luigi Manganini, aveva lanciato un appello: «Si eviti di trasformare la piazza in uno stadio e il sagrato in un bivacco». Manganini da anni combatte una battaglia persa in partenza, quella per preservare piazza del Duomo — che è di proprietà demaniale — da grandi eventi che possano «contrastare con la funzione religiosa», oltre che civile, dello spazio. Mentre l’Amsa con 250 uomini in strada continuava il programma di pulizie straordinarie cper riportare la piazza alle condizioni normali, Manganini si è chiuso in un «silenzio molto doloroso, sconcertato». Il perché lo sintetizza in poche parole: «Spero che, in futuro, in presenza di eventi di questo tipo, si facciano bene i conti. Concentrare decine di migliaia di persone in un solo luogo, nonostante tutte le precauzioni, è una follia desolante». Considerazioni che il vicesindaco Riccardo de Corato non fa, quando traccia un «bilancio, sia sotto il profilo della gestione del traffico sia della sicurezza, tutto sommato positivo». Il vicesindaco sottolinea piuttosto «un centinaio di sequestri, per un totale di 6.000 lattine e bottiglie di birra e oltre 2.000 gadget venduti abusivamente». Un bottino frutto dei controlli in piazza Duomo e dintorni da parte dei circa 40 uomini della polizia locale schierati dal Comune. De Corato li ringrazia: «Per la prima volta si è potuto tenere fuori dalla piazza gli autonegozi, evitando così situazioni di pericolo». 
MILANO  - Un addio scontato, prevedibile eppure non troppo gradito: Massimo Moratti parla dopo il trionfo in Champions League analizzando la situazione di Josè Mourinho, sempre più destinato alla panchina del Real Madrid. "Non abbiamo mai avuto un dialogo vero sul suo futuro, è stato fatto tutto attraverso la comunicazione. Lui è un grande professionista, peccato per il tempismo della sua scelta che non è stato splendido, visto che i giocatori leggono i giornali come tutti". ATTRATTO DALLE SFIDE  - Il patron nerazzurro è convinto che la scelta del tecnico portoghese non sia legata a fattori economici. "E' attratto dalla sfida, da questa nuova avventura  -  rivela Moratti ai microfoni di Sky Sport  -  e conoscendolo un pochino, non tantissimo, credo sia questa la cosa che più lo coinvolge, forse più dei soldi. Rimane un po' di amarezza: non c'è mai stato un tentativo di farmi capire direttamente. Stava a me valutare e non entrare con il pugno duro perché ci tenevo troppo che finisse bene l'annata". GRUPPO FORTISSIMO  - Le voci sull'addio del portoghese non hanno comunque minato la tranquillità della squadra. "Non ho mai pensato che questo potesse accadere  -  prosegue il presidente interista  -  perché conosco la serietà dell'uomo che certamente si sarebbe impegnato ancor di più per evitare che ci fossero alibi da parte di qualcuno. Al di là della stima che tutti abbiamo dimostrato nei suoi confronti, ha preso questa decisione per dimostrare di essere bravo dappertutto. Si può giudicare in ogni modo, ma è una persona fatta così". MILITO? INCEDIBILE  - Se Mourinho sembra ormai certamente del Real Madrid, le voci attorno al nome di Diego Alberto Milito hanno turbato Moratti, che vuole blindare il suo centravanti, straordinario protagonista nel finale di stagione con il gol nella finale di Coppa Italia, il timbro sullo scudetto con la rete di Siena e la doppietta che ha steso il Bayern Monaco. "C'è una differenza tra Milito e il nostro tecnico: Mourinho ha una clausola per cui può andarsene a determinate condizioni, Diego no. Qui finisce il discorso, rimarrà con noi". Leggi i commenti I commenti dei lettori 
NEW YORK  - Neppure la tournée oltre Oceano regala un sorriso alla Juventus in questa stagione davvero da dimenticare. Nella prima amichevole americana, infatti, i bianconeri, ancora agli ordini di Alberto Zaccheroni, cedono per 3-1 ai New York Red Bulls. TRAVERSA DI DEL PIERO - Priva dei nazionali, la Juve va in campo con Manninger in porta, Zebina e Grosso esterni di difesa, mentre la coppia centrale è formata da Bernardini (Livorno) e Brandao (Siena). A centrocampo Marrone, l'atalantino Padoin, Candreva e Diego, in avanti tocca a Del Piero e Trezeguet. Il primo tempo è piacevole. Nonostante i 22 gradi con un alto tasso di umidità, le squadre fanno vedere un buon gioco. In casa bianconera vivace Diego e soprattutto Del Piero, che al 40' colpisce la traversa con un gran sinistro al volo, su assist di Padoin. La reazione dei Red Bulls, che non schierano tutta la formazione titolare visto l'imminente impegno di campionato del prossimo weekend, si concretizza pochi minuti dopo con una bella girata di Chinn, neutralizzata da una grande parata di Manninger. SUCCEDE TUTTO NELLA RIPRESA - Nella ripresa, con Zaccheroni che stravolge la formazione iniziale, partono forte i Red Bulls, in gol due volte nel giro di cinque minuti: al 5' Hall insacca riprendendo palla dopo una conclusione di Garcia finita sulla traversa, poi al 10' raddoppia Chinn su cross dalla sinistra di Miller. Il team della Grande Mela chiude definitivamente i conti alla mezz'ora con Angel, pescato in area da Richards, mentre solo a un minuto dalla fine arriva la rete della bandiera per la Juventus firmata da Amauri. ORA I VIOLA, POI IL ROMPETE LE RIGHE - I bianconeri giocheranno un'altra amichevole martedì a Toronto con la Fiorentina, che stasera ha pareggiato 1-1 a Montreal con l'Impact (per i locali a segno Agourram all'8 del primo tempo, pari viola al 17' della ripresa con il giovane Seferovic). Poi il ritorno a Torino e il rompete le righe. Appuntamento per tutti ai primi di luglio a Pinzolo, nel Trentino, per il ritiro di preparazione ai preliminari di Europa League e al campionato. Leggi i commenti I commenti dei lettori 
LA MADDALENA - Una delusione via l'altra: oggi Azzurra ha subito la sconfitta da parte dei franco/tedeschi di All4One, il team condotto dal fuoriclasse tedesco Jochen Schumann, skipper e stratega con quattro medaglie olimpiche (tre ori e un argento) e tre campagne di Coppa America al suo attivo. Questa seconda giornata del Louis Vuitton Trophy, che si svolge a La Maddalena fino al 6 giugno, è stata molto fiacca per tutti i concorrenti, che hanno atteso a lungo il vento mentre il Comitato di Regata è stato costretto a posticipare più volte la partenza dei match; alle 17 circa, quando il vento è calato del tutto, il Principal Race Officer Peter "Luigi" Reggio ha annullato tutte le regate non ancora completate, incluso il secondo match di Azzurra contro i russi di Synergy, partito cinque minuti prima a favore del team italiano. Ospite a bordo di Azzurra come 18esimo uomo, Riccardo Bonadeo, presidente del team Azzurra e Commodoro dello YCCS. Nell'unica regata completata oggi, Francesco Bruni, skipper e timoniere di Azzurra coadiuvato alla tattica da Tommaso Chieffi, è partito a sinistra, mentre il francese Sebastien Col ha scelto la destra. Nonostante una buona partenza in piena velocità, Azzurra è rimasta sfavorita dalla destra, mentre la barca avversaria procedendo libera a sinistra ha potuto allungarsi registrando distacchi crescenti: 28 secondi alla prima bolina, 31 alla prima boa di sottovento, 39 alla seconda bolina e 20 secondi sul traguardo. Leggi i commenti I commenti dei lettori 
