GENOVA - Giampiero Gasperini è il ritratto della delusione dopo il derby perso dal Genoa con la Sampdoria: "Il Genoa ha fatto globalmente una buona partita, forse anche meglio della Samp che ha sfruttato bene il gol e su quello ha costruito la sua partita. Fatico a ricordare altre loro occasioni". All'andata il Genoa dominò: "Cosa è cambiato in un girone? Un episodio, loro hanno segnato e hanno potuto giocare così. Noi - continua l'allenatore del Genoa ai microfoni di Sky Sport - abbiamo fatto la nostra prestazione, abbiamo creato occasioni solo noi. Il pari avrebbe fatto svoltare al partita, ma alla fine il risultato è quello e fa vedere le cose diversamente". Il Genoa ha collezionato soltanto tre punti nelle ultime cinque partite: "Dispiace, perché potevamo raccogliere molti più punti, e dispiace perdere il derby specie se giochi probabilmente meglio del tuo avversario.Costruire 4-5 opportunità in una partita così bloccata non è poco. Ora abbiamo altre cinque partite per finire al meglio nostro campionato". Se il Genoa non sembra aver molto ormai da chiedere a questo campionato, diverso il discorso per i "cugini", quarti e in piena lotta Champions League. "Se la Samp è favorita? Ci sono anche il Palermo, la Juve, forse anche il Napoli. Per me queste squadre se la possono giocare ad armi pari fino alla fine". Leggi i commenti I commenti dei lettori 
LONDRA - L'astensionismo è un problema anche in Gran Bretagna, e ogni cinque anni, in prossimità delle elezioni, le cassette delle lettere dei sudditi di Sua Maestà si riempono di voluminosi depliant che spiegano loro come fare per iscriversi alle liste elettorali e per andare a votare. Ma questa volta è diverso. Da questa settimana, i 23 milioni di utenti britannici di Facebook, non appena collegati al sito di social network più famoso del mondo, si troveranno di fronte a un messaggio della Commissione Elettorale che chiede loro se sono iscritti nel registro dei votanti e, se non lo sono, offre un link alla pagina web dove si possono registrare immediatamente. Alle ultime elezioni l'affluenza alle urne era stata del 61 per cento, ma solo del 37 per cento tra i giovani frai 18 e i 24 anni. Per le legislative del 6 maggio prossimo si spera, e si prevede, che la percentuale del voto giovanile sarà più alta, principalmente grazie a Facebook. GUARDA I VIDEO ONLINE DEI CANDIDATI Queste, del resto, vengono presentate come le prime elezioni veramente "digitali" per il Regno Unito. Beninteso, internet esisteva e si era fatta già sentire anche alle precedenti elezioni nazionali britanniche, nel 2005; ma pochi anni di distanza fanno un'enorme differenza per i progressi nella diffusione, nell'uso e nelle modalità del web. Non solo per portare più elettori alle urne, naturalmente, ma anche e soprattutto per portarli a votare per questo o quel partito. Laburisti, conservatori e liberal-democratici, i tre principali partiti che si affrontano nel voto in programma fra poco più di tre settimane, hanno studiato bene la lezione degli Stati Uniti, dove la rete ha giocato un ruolo cruciale nella corsa alla Casa Bianca del 2008, in particolare per quanto riguarda la campagna di Barack Obama e la sua capacità di connettere con gli internauti. Tutti i partiti britannici hanno ridisegnato i loro siti, riempendoli di podcast, link e blog dalla campagna elettorale. Un diluvio di email è stato indirizzato verso l'elettorato, rimpiazzando quasi completamente la vecchia distribuzione di messaggi elettorali per posta. Ma è noto che non molti leggono la cosiddetta "junk mail", la posta che arriva da sconosciuti, generalente con messaggi promozionali o pubblicitari, e ancora meno viene letta se serve a promuovere un candidato. Ecco allora che la via più appropriata per raggiungere gli elettori è quella di usare i siti di social network, ovvero un mezzo di cui la gente tende a fidarsi di più, dove anche la voce di uno sconosciuto viene generalmente considerata come quella di un amico, almeno potenziale. Sarah Brown, la moglie del primo ministro Gordon Brown, ha cominciato a lasciare messaggi su Twitter , brevi osservazioni e commenti sulla campagna elettorale del Labour, alla quale la first-lady ufficialmente non partecipa, se non accompagnando il marito a eventi pubblici: ebbene, in pochi giorni ha radunato un seguito di oltre un milione di fans che la seguono in questo apparentemente privato cinguettio digitale. Quanto a David Cameron, leader dei conservatori, la sua pagina su Facebook ha già 30 mila "amici", che restano in contatto pressoché permanente con lui e sono diventati la prima cintura di trasmissione delle notizie sulla sua campagna elettorale. Chi di Twitter colpisce, attenzione, di Twitter rischia di perire: è stato il caso di Stuart MacLennan, 24enne candidato laburista a un seggio in Scozia, una delle nuove leve del partito: il quale, entusiasta del nuovo mezzo tecnologico, ha lasciato su Twitter una scia di messaggi (ora cancellati) impertinenti o, a suo modo di vedere, spiritosi, durante un lungo viaggio in treno. Ha preso in giro il commercio equo e solidale, digitando: "voglio frutta coltivata da schiavi"; si è fatto beffe degli avversari, scrivendo: "è mio dovere tirare calci nelle palle a quel cretino di Cameron"; ha preso per i fondelli perfino qualche compagno di partito, come la deputata laburista Diane Abbott, definendola "quella fottuta idiota". Poche ore più tardi il Labour lo ha estromesso dalle liste elettorali, a causa del suo linguaggio "totalmente inaccettabile". E' uno dei problemi di internet, commentano gli esperti: in tivù o su un giornale, la gaffe di un politico ha vita breve, viene presto dimenticata, ma sul web rimane per sempre, chiunque può andarla a ripescare, dunque bisogna stare molto più attenti. Se ne sono accorti sia Brown che Cameron, quando hanno entrambi deciso di farsi intervistare su mumsnet.com , il sito internet "delle mamme", creato qualche anno fa e già forte di 800 mila membri, con milioni di donne che lo visitano ogni mese. Brown ha fatto una figuraccia non sapendo rispondere a una domanda sul suo biscotto preferito: in seguito si è scoperto che non ha risposto semplicemente perché non aveva visto la domanda, "sono i biscotti al cioccolato di ogni tipo", ha detto, ma era ormai troppo tardi, in Parlamento tutti hanno cominciato a ridere di lui, "vuole fare il premier e non sa neanche decidere quale è la risposta politicamente corretta da dare a una domanda sul suo biscotto preferito", ha ironizzato Cameron. Al quale però è andata ancora peggio: nella sua intervista su mumsnet , il leader dei Tory non ha saputo dire quanti pannolini al giorno vengono dati gratuitamente dal servizio sanitario nazionale ai genitori di un neonato disabile. Proprio lui, che ne aveva uno, morto nel 2008 all'età di due anni. E proprio lui che si è sempre vantato di cambiare personalmente i pannolini ai figli. Dicono che queste saranno le "musnet election", le elezioni in cui il sito delle mamme avrà un peso decisivo, e in tal caso, viste le gaffe dei suoi due avversari, potrebbe guadagnarci il terzo incomodo, Nick Clegg, leader dei liberal-democratici, che non ha fatto gaffe perché non è stato ancora intervistato ma che potrebbe risultare simpatico alle donne anche perché sua moglie è l'unica, fra le tre potenziali first-lady, che ha continuato a lavorare (fa l'avvocato) e a non fare campagna elettorale (senonché l'hanno accusato che è anche questo un modo di farla: tipo la vecchia battuta di un film di Nanni Moretti, "mi notano di più se sto in disparte..."). In ogni modo, anche i lib-dem puntano sul web: hanno creato un sito, chiamato Labservative.com , comunione fra le parole Labour e Conservatives, che è una parodia delle posizioni politiche degli altri due partiti. Ebbene, è visitato dal doppio di quelli che hanno visto, su YouTube, il video in cui Samantha Cameron, moglie del leader conservatore, ha rivelato di essere incinta. Beninteso, il web spesso offre solo una nicchia: 4 mila persone hanno guardato Gordon Brown su Facebook , contro 4 milioni che hanno visto la sua intervista "umanizzante" sulla rete privata Itv (quando si è messo quasi a piangere ricordando la morte di un figlio - una tragedia che lo accomuna a Cameron).  Non solo: il gruppo sociale che solitamente vota di più, i pensionati, è anche lo stesso che naviga meno su internet, e in qualche modo bisogna pur raggiungerlo. Per questo i tre candidati alla leadership hanno moltiplicato le visite porta a porta e i comizi improvvisati. Con una novità, tuttavia: ora anche questi vengono filmati, e poco dopo si possono vedere su YouTube o sui siti dei tre partiti. Un ultimo dettaglio: i lib-dem hanno tre persone nello staff di Clegg che si occupano a tempo pieno soltanto di "new media", ovvero di internet, Youtube, Facebook, Twitter e simili; il Labour ne ha cinque; i Tory ne hanno nove. Sono loro quelli che hanno investito più uomini, mezzi e soldi sul web. Vedremo se il risultato li ripagherà alle urne. 
SIRIGU 6: Sul gol del Chievo non può nulla. La palla di De Paula gli passa beffarda sotto le gambe. Compie un paio di buoni interventi sui calci piazzati di Bentivoglio. CASSANI 6: Limita al massimo la sua spinta. Si limita a controllare la fase difensiva e lo fa senza problemi. Solo in qualche rara occasione prova la sortita in avanti. KJAER 6,5: Una sola sbavatura nel corso del primo tempo ampiamente compensata da una gara perfetta con una chiusura determinante nel finale di partita su Granoche. Ci prova anche in avanti sfiorando il gol di testa. GOIAN 5,5: Le tossine del derby sono ancora in circolo. Sembra iniziare in maniera timorosa e sul gol di De Paula si fa battere nettamente dall'attaccante del Chievo nella difesa del pallone. Cresce con il passare dei minuti. BALZARETTI 6,5: La sua azione offensiva sulla fascia è costante. Dal suo piede partono tantissimi cross e spesso la spinta rosanero è affidata proprio alle sue sortite. Bravo anche in fase di ripiegamento. MIGLIACCIO 6,5: Dà il meglio quando il Palermo passa in svantaggio. La partita si fa spigolosa e lui viene fuori con tutta la sua carica agonistica sempre preziosa. LIVERANI 7: Suo l'assist per il gol di Pastore, si procura il rigore, gioca in maniera eccellente e intelligente. Dà ordine a tutta la manovra e si fa vedere anche davanti alla difesa. NOCERINO 6,5: peccato per quell'errore sul gol del Chievo. Macchia un'altra grande prestazione nella quale il centrocampista napoletano recupera decine di palloni macinando chilometri su chilometri. PASTORE 6,5: Segna un bel gol, ne sbaglia un altro. Serve in verticale Liverani nell'azione del rigore. A volte è però troppo compassato e in quelle occasioni finisce per non incidere. (Dal 45' st BUDAN sv ) CAVANI 5: Non è il solito Cavani. Nel senso che corre inutilmente e a vuoto. Sbaglia tanto e non è mai nel vivo dell'azione rosanero. Da sottolineare però il fatto che non si risparmia mai. (Dal 37' st BERTOLO sv ). MICCOLI 7,5: Ancora una doppietta. Batte il record di gol in serie A. Sfiora la marcatura in molte altre occasioni. Insomma, il Palermo è sempre appeso alle sue reti. (Dal 23' st HERNANDEZ 6: Ci prova subito e dà vivacità a tutto l'attacco rosanero). 
"QUEST'UOMO mi ha cambiato la vita", ha detto di lui commosso Shel Shapiro, il cantautore e storico leader dei Rokes con il quale Edmondo Berselli ha passato questi anni scrivendo e raccontando gli anni Sessanta attraverso la musica che ne ha colorato il senso. Musica musa di eventi e versi per cantare la storia, e dargli un senso. Così Berselli ha descritto un Paese che non poteva essere sezionato, né diviso. Veloce, ironico, preciso e appassionato di musica tanto da scrivere libri sulle canzoni e sui cantautori. Di quelli che qualcosa avevano da dire, di quelli che avevano detto la loro opinione, cantandola. Guccini, che cantò la sua Modena, la "piccola città, bastardo posto" dove Berselli passò l'adolescenza. E poi le poesie De André, i fermimmagine di De Gregori, gli esperimenti di Battiato, il male di Tenco. Le gambe lunghe di Celentano anche. Berselli avrebbe potuto consigliare i mille dischi da avere, non l'ha mai fatto. Le liste restano liste senza parole. Nell'ultimo periodo gli anni Sessanta sono rientrati nella sua vita e dalla sua vita sono usciti di nuovo fuori graffianti, senza nostalgia. Berselli quegli anni li ha raccontati perché servissero a evidenziare il più cauto silenzio degli 'Zero'. "Confesso. Mi arrendo senza condizioni" scrive su la Repubblica il 19 dicembre 2009. "Ammetto che non appena qualcuno accenna alla top ten delle preferenze, musicali, cinematografiche o letterarie, un velo oscuro precipita nella mia mente. Non ricordo nulla. Degli ultimi dieci anni, poi. Buio assoluto sugli Anni Zero (oppure anche zero assoluto sugli anni del buio). Mi sembra che niente degli ultimi anni possa essere ricordato". Non solo canzonette, Berselli era affascinato dalle canzoni vere. E così s'intitola un suo libro uscito nel '99 e riedito in una versione più arricchita nel 2007. Canzoni. Storia dell'Italia leggera (ed. Il Mulino). La storia si può cantare, con Mina e il beat dei capelloni, con Mogol, Battisti, Vasco Rossi e Baglioni, fino a Max Pezzali. Era legato al beat perché "felicemente eclettico negli stili, nei suoni, nei colori, eclettico nei modi di comportarsi, di pensare, di agire" e Berselli raccontava atmosfere, pensieri e parole da cucire insieme a finezze analitiche e ritornelli pop. Nello stesso anno esce anche Adulti con riserva. Com'era allegra l'Italia prima del '68 (ed. Mondadori), la prima versione di quello che in seguito proprio con Shapiro è diventato un progetto tridimensionale, uno spettacolo teatrale, un Dvd, un Cd. Da toccare, guardare e ascoltare. Perché oggi la parola scritta parla troppo piano. Un tempo Bob Dylan, Beatles e Rolling Stones erano in grado con la musica di muovere le teste, non solo a ritmo, anche in alto, verso la visione più assoluta di un sogno. A renderla reale, politica, come successe nel Sessantotto, quando le opinioni presero il sopravvento sulla fantasia. Eppure gli anni Sessanta restano una stagione di un'istante, un lungo istante che ha dato forma al futuro. Berselli ne ha parlato con affetto distaccato. Da giornalista, da osservatore, senza variazioni fantastiche. Ma attraverso fatti, linee precise, messaggi. Ecco Modugno che irrompe sulla scena musicale con "Volare", mentre arrivano le inchieste di Giorgio Bocca sul Giorno . Tutto unito, un solo disegno, che suona, o che si contorce e che poi va anche a votare. Berselli ne ha descritto i colori dopo il grigiore dei Cinquanta prima di quello degli anni che viviamo. Oggi che la politica non nutre più alcuna fantasia di ribellione. La cultura di oggi resta il prodotto di quella accelerazione, di quello stato d'animo in cui sembrava, per la prima volta, che ci fosse spazio per un'attesa. Non era un sognatore, ma Berselli i sogni li sapeva raccontare. E parlare con qualcuno che non fosse un 'critico' era importante anche per chi gli concedeva le interviste sapendo che la giusta distanza tra artista e giornalista lui l'avrebbe rispettata. Facendone la sua forza, penna contro plettro. Con ironia. "Noi giornalisti siamo una comunità di maldicenti privati e di elogiatori pubblici. Sparliamo dei personaggi famosi e ne scriviamo bene", disse alla conferenza stampa di presentazione di un suo libro al Mulino . Berselli la musica la ascoltava senza criticarla. Il criticabile era solo un altro aspetto della società. Con Shapiro ha scritto Storie sogni & Rock'n'roll (2007 Promo Music - Corvino Meda Editore). La storia è diventata morbida con l'accento inglese del cantante dei Rokes, che l'ha riportata in vita a tre dimensione come oggi si usano gli occhialetti per andare al cinema. E i suoni che Berselli ha preso e messo in fila sono diventati gli strumenti per raccontare quel passato nato per essere usato contro il conformismo, le convenzioni e le abitudini. Nel 2009 la precisazione. Con ...Sarà una bella società (2009 Promo Music - Corvino Meda Editore ) tornano più forti gli slogan e le strofe delle canzoni interrogano la nostra società. Quello di Berselli è un invito, lo è sempre stato. A ritrovare i pensieri e i sentimenti di allora per cercare, come ha scritto "nelle canzoni di oggi una consapevolezza altra, che ci aiuti a guardare al futuro". La storia non si ferma, non si è fermata mai. Era questo il bello, questo il gioco e Berselli raccontava il presente. Recessione, crisi, ogni cosa poteva avere un senso, lo stesso, vista da caleidoscopi diversi. Anche i Rokes piangono, scriveva nel 2009 su la Repubblica . Saper raccontare la storia usando pennarelli sempre diversi gli fece vincere la seconda edizione del premio "Viareggio Terzapagina". Il riconoscimento istituito per ricordare la figura di Cesare Garboli che viene attribuito sulla base degli articoli di giornalismo culturale pubblicati sui più importanti quotidiani e riviste. Edmondo Berselli è stato scelto per i pezzi intitolati «Lambretta» e «Mamma», pubblicati su la Repubblica . Questa la motivazione: "con arguzia e sapienza di scrittura viene ricostruita la storia di due miti fondanti della cultura nazionale del dopoguerra". Senza giudizio, apparente, Berselli ha cantato molto forte. Senza esagerare, senza stonare, senza lasciare scie di nostalgia. Nelle ultime righe di Adulti con riserva , scrive: "Anch'io voglio guardare con ottimismo al futuro. Abbinare un colore al senso delle cose che cambiano. Anch'io voglio continuare ad avere una speranza; o magari due o tre. Perché anch'io sono un bambino degli anni Sessanta. Perché anch'io sono un eclettico". Leggi i commenti I commenti dei lettori 
Ordine d'arrivo 1. Valentino Rossi    (Ita) Yamaha               in  42'50"099 alla media di 165,789 Km/h 2. Jorge Lorenzo      (Esp) Yamaha                a      1"022 3. Andrea Dovizioso   (Ita) Honda                        1"865 4. Nicky Hayden       (Usa) Ducati                       1"876 5. Ben Spies          (Usa) Yamaha                       3"903 6. Randy De Puniet    (Fra) Honda                        9"322 7. Dani Pedrosa       (Esp) Honda                       16"508 8. Colin Edwards      (Usa) Yamaha                      19"867 9. Loris Capirossi    (Ita) Suzuki                      20"893 10. Hiroshi Aoyama    (Jpn) Honda                       21"100 11. Marco Simoncelli  (Ita) Honda                       31"638 12. Hector Barbera    (Esp) Ducati                      32"573 13. Marco Melandri    (Ita) Honda                       40"780 Giro più veloce: (5°) C.Stoner 1'55"537 a 167,634 Km/h Classifica mondiale 1. Valentino Rossi    (Ita) 25 punti 2. Jorge Lorenzo      (Esp) 20 3. Andrea Dovizioso   (Ita) 16 4. Nicky Hayden       (Usa) 13 5. Ben Spies          (Usa) 11 6. Randy De Puniet    (Fra) 10 7. Dani Pedrosa       (Esp)  9 8. Colin Edwards      (Usa)  8 9. Loris Capirossi    (Ita)  7 10. Hiroshi Aoyama    (Jpn)  6 11. Marco Simoncelli  (Ita)  5 12. Hector Barbera    (Esp)  4 13. Marco Melandri    (Ita)  3 Classifica Costruttori 1. Yamaha 25 2. Honda 16 3. Ducati 13 4. Suzuki 7 Poi arrivo in volata per il terzo posto: Dovizioso passa Hayden ed è terzo! Secondo Lorenzo Rossi taglia vittorioso il traguardo Dovizioso giù dal podio Hayden attacca e passa Dovizioso! Lorenzo è un po' più veloce di Dovizioso ULTIMO GIRO! E' lotta fra Lorenzo e Dovizoso Rossi vola verso la vittoria Lorenzo è secondo, poi Dovizioso e Hayden Due giri alla fine Lorenzo attacca anche Dovizioso, ora è secondo Rossi è fuori dalla portata di tutti Lorenzo ora si fa sotto a Dovizioso Lorenzo attacca e passa: Hayden è quarto, giù dal podio Rossi è scappato via. Ora la lotta è per la seconda posizione: Dovizioso, Hayden e Lorenzo sono appiccicati Ecco le posizioni: Rossi, Dovizioso, Hayden, Lorenzo, Spies, DePuniet, Pedrosa, Edwards, Capirossi, Aoyama Tre giri alla fine Il più veloce in pista ora è Lorenzo che sta attaccando Hayden Rossi vola verso la vittoria Rossi aumenta ancora il vantaggio, la gara si è decisa tutta in questo giro Alle spalle di Hayden nel frattempo sta rimontando Lorenzo Rossi è volato via: ha un secondo di vantaggio Quattro giri alla fine Nuovo rettilineo, nuovo sorpasso: Dovizioso ripassa Hayden e si ripiazza in seconda posizione Ora Rossi ha nove decimi su Hayden HAYDEN SORPASSO CAPOLAVORO, Dovizioso è dietro Rossi guadagna ancora terreno sul misto Gara da REC+PLAY, duelli infiniti Rossi ora tenta il giro a vita persa e guadagna un po' su Dovizioso, ma dopo il rettilineo il piccolo 'strappo' è ricucito Posizioni invariate, primo Rossi, poi Dovizioso. Ma se Dovizioso fa la stessa manovra all'ultimo giro vince la corsa: qui il traguardo sta ben oltre metà rettilineo... E infatti Dovizioso attacca e passa in rettilineo Rossi, ma Valentino resiste e lo ripassa in staccata La moto di Rossi sembra la meno stabile del terzetto. Di sicuro è la più lenta in rettilineo. Ed è lì che Dovizioso cercherà sicuramente di attaccarlo Sette giri alla fine, ora i tre di testa sono vicinissimi! Altro che: Dovizioso attacca Rossi. Se Valentino ora non si sbriga perde la prima posizione... Da quello che si capisce, a occhio, Rossi si sta tenendo 'in tasca' il giro record da usare solo se serve. Evidentemente il rischio di scivolare è alto Siamo a 8 giri dalla fine Dovizioso è a soli due decimi da Rossi Se continua così assisteremo a una volata a tre per la prima posizione Ecco le posizioni: Rossi, Dovizioso, Hayden, Lorenzo, Spies, DePuniet, Pedrosa, Edwards, Capirossi Dovizioso però aumenta il ritmo e ora si sta avvicinando a Rossi In ogni caso Hayden sta facendo una gara eccezionale, lontano anni luce da quanto ci aveva fatto vedere lo scorso anno Hayden è appiccicato alla Honda di Dovizioso ma non si decide ad attaccarlo Spies nel frattempo sta guadagnando terreno su Lorenzo Rossi cerca di staccare Dovizioso. Ora Valentino ha un vantaggio di mezzo secondo Siamo a 12 giri dalla fine Ecco le posizioni: Rossi, Dovizioso, Hayden, Lorenzo, Spies, DePuniet, Pedrosa, Edwards, Capirossi Hayden si rifà sotto, cerca l'attacco a Dovizioso Rossi ha staccato tutti, alle sue spalle Dovizioso, poi Hayen Pedrosa sta perdendo terreno dopo una partenza a razzo Anche DePuniet infila Pedrosa Pedrosa lo ripassa in rettilineo, ma Spies lo ripassa in staccata in fondo, gara spettacolo per Spies Spies è quinto Spies attacca e passa: Pedrosa è alle sue spalle Siamo a 13 giri dalla fine Spies sta per attaccare Pedrosa Ora però il gruppo si sta ricompattando Dovizioso ora cerca di recuperare il distacco nei confronti di Rossi. Vedremo: di sicuro ha staccato Hayden Grande gara anche di Spies, campione del mondo in carica della Superbike, passato quest'anno alla MotoGp: è sesto ma sta attaccando Pedrosa Rossi rimane saldamente al comando e ha staccato un po' Hayden e Dovizioso Ora l'onore Ducati è nella mani del rinato Hayden che - miracolo - sta tenendo dietro Dovizioso ed è stabilmente in seconda posizione. Grandissima gara la sua Dovizioso passa Pedrosa Siamo a 16 giri dalla bandiera a scacchi Aveva due secondi di vantaggio, errore clamoroso di Stoner CADE STONER! Giro record di Stoner. Guadagna ancora terreno su Rossi E infatti lo passa! Incredibile Hayden che è incollato alla Honda di Pedrosa, e ora sembra anche in condizioni di passarlo Ora Stoner ha un vantaggio su Rossi di quasi un secondo Rossi attacca e passa Pedrosa Rossi sembra avere problemi in rettilineo a rimanare in scia alla Honda di Pedrosa. Di Stoner invece hanno già tutti perso le tracce... Siamo a 18 giri alla fine Stoner ha già un bel vantaggio su Pedrosa, ma Rossi è incollato alla sua Honda Stoner vola via: giro veloce per il funambolo della Ducati (1.56.008) Ecco le posizioni: Stoner, Pedrosa, Rossi, Hayden, Dovizioso, Lorenzo, Spies, DePuniet, Capirossi Tutto da rifare, ora Stoner tenta la fuga Stoner affianca in rettilineo Pedrosa e lo passa in fondo alla staccata Rossi però non molla ed è vicinissimo a Stoner Stoner è inferocito e attacca ancora. Ora ha nel mirino Pedrosa e la prima posizione Ora in testa è Pedrosa, poi Stoner e quindi Rossi. Mezzo giro ed è cambiato tutto E Stoner attacca anche Rossi e lo passa Stoner passa Hayden Primo giro completato, Pedrosa attacca e passa Rossi Dovizioso parte male ma recupera subito Hayden è terzo, grande partenza. Al quarto posto c'è Stoner Rossi però attacca subito e passa Pedrosa Rossi parte bene e batte Stoner, ma è Pedrosa che si infila in testa alla prima curva PARTITI! SEMAFORO ROSSO Moto schierate Giro di riscaldamento completato, le moto sono di nuovo sulla griglia di partenza Le moto sono partite tutte senza problemi per il giro di riscaldamento La partenza sarà molto importante per Rossi e soci: se Stoner scapperà subito via sarà difficile per tutti tenere il suo ritmo indiavolato e la gara per gli inseguitori potrebbe finire subito Parte la Safety car, fra poco le moto faranno il giro di ricognizione Rossi, Lorenzo e Simoncelli scendono in pista con la tuta con airbag (si gonfia in caso di caduta) In classe 125 invece ha vinto Nico Terol (Aprilia) davanti ai connazionali Efrem Vasquez (Derbi) e Marc Marquez (Derbi). Quarta piazza per l'altro spagnolo Pol Espargaro (Derbi), mentre il tedesco Sandro Cortese è giunto quinto. Nel frattempo nella prima gara della storia della Moto2 ha dominato un completo outsider, il giapponese Shoya Tomizawa in sella ad una Suter. Il nipponico, che già correva nella 250 non aveva mai brillato, sembra invece che questa classe sia fatta per lui. Alle sue spalle sono giunti lo spagnolo Alex Debon (FTR) e il francese Jules Cluzel (Suter). Quarto posto per lo spagnolo Toni Elias (Moriwaki). Quinto un sorprendente Roberto Rolfo (Suter) che partiva 12/o. Il piemontese è stato autore di una bella rimonta e nel finale ha anche lottato con Elias per il quinto posto. Loris Capirossi su Suzuki scende in pista con il numero 300 sulla carena. L'italiano corre, infatti, in questa occasione il suo 300esimo Gp e compie 20 anni di corse. Capirossi ha al suo attivo tre titoli mondiali, due in 125 (1990-1991) e uno in 250 (1996). Non solo: gli manca un podio per arrivare a quota 100 in carriera. I piloti sono in pista, sulla griglia di partenza, pronti per il giro di riscaldamento Le moto sono fuori dai box, pronte per scendere in pista Nel warm up solita storia, Casey Stoner ha di nuovo battuto tutti congelando il cronometro su un tempo molto simile a quello fatto vedere in prova (1'55"530), sufficiente a tenere ancora una volta dietro Valentino Rossi (Yamaha) lontano quasi quattro decimi dal leader. Terzo tempo per Jorge Lorenzo (Yamaha) a poco più di otto decimi da Stoner. Dopo Rossi, il migliore degli italiani è Andrea Dovizioso (Honda) in settima posizione, poi Capirossi (Suzuki) in 10/a, Melandri (Honda) 13/o e Simoncelli (Honda) 15/o. Ecco la griglia di partenza 1. Casey Stoner (AUS/Ducati)             1:55:007 2. Valentino Rossi (ITA/Yamaha)          a  0.355 3. Jorge Lorenzo (ESP/Yamaha)               0.513 4. Randy de Puniet (FRA/Honda)              0.824 5. Loris Capirossi (ITA/Suzuki)             0.892 6. Andrea Dovizioso (ITA/Honda)             0.956 7. Dani Pedrosa (ITA/Honda)                 0.983 8. Colin Edwards (USA/Yamaha)               0.998 9. Nicky Hayden (USA/Ducati)                1.156 10. Hiroshi Aoyama (JAP/Honda)               1.220 Tutto pronto per la gara del Qatar della MotoGp, la partenza è prevista alle 10 ora italiana Leggi i commenti I commenti dei lettori 
In moto sul carro attrezzi: così il vincitore del Gp del Qatar, Valentino Rossi, è tornato ai box. Sembrava una delle solite gag del funambolo di Tavullia e invece no: Valentino aveva solo finito la benzina dopo aver tagliato il traguardo. Un modo spettacolare per chiudere una gara ancora più spettacolare perché fin dalla prima curva i duelli non sono certo mancati. Peccato solo che in questi duelli sia mancato proprio Stoner che si è 'asfaltato', come dicono i piloti, dopo appena cinque giri. Motivo? Pura ingordigia: allora Stoner aveva un vantaggio enorme, già 2,4 secondi sui suoi inseguitori, ma evidentemente ne voleva ancora di più... Peccato, per lui, e per lo spettacolo che, in ogni caso, non è certo mancato: secondo è arrivato Jorge Lorenzo dopo una furibonda rimonta, mentre al terzo posto si è piazzato Andrea Dovizioso con la Repsol Honda Hrc che è riuscito a battere al fotofinish la Ducati di Nicky Hayden. Va detto però che, a proposito dell'atteso duello Rossi-Stoner, da quello che si è visto nei primi giri, lo scontro all'arma bianca fra i due non ci sarebbe mai stato: Stoner ha dimostrato subito di avere un passo notevolossimo. E il suo distacco iniziale va anche considerato alla luce della sua orrenda partenza visto che si è fatto passare prima da Pedrosa, poi da Hayen e Rossi, il tutto prima ancora di impostare la curva: un disastro per chi parte dalla pole... Eppure Stoner in un baleno si è rimangiato tutti e si è piazzato in testa, fino al quinto giro, però. Alla fine insomma ci siamo ritrovati con due piloti italiani sul podio, ma la gara mostra anche altri motivi per festeggiare: la Honda non è un bidone come sembrava nei test invernali (non sente le regolazioni, è inguidabile, ecc.); Hayden non è un paracarro ma un grande pilota, capace di infiammare il pubblico e di duellare a lungo con i piloti più forti e Ben Spies, fresco arrivo in MotoGp dalla Superbike è un pilota che può competere subito con i top rider. Tutte garanzie di un campionato da "Rec Play", dalla prima all'ultima gara. Per il resto solite conferme: Lorenzo va come un razzo, Capirossi non sente l'età, Dovizioso è il pilota Honda più in palla e Pedrosa il migliore in partenza. Ah, dimenticavamo: Rossi è sempre l'uomo da battere. Un dettaglio che per i suoi avversari ormai è un vero incubo... Ordine d'arrivo 1. Valentino Rossi    (Ita) Yamaha               in  42'50"099 alla media di 165,789 Km/h 2. Jorge Lorenzo      (Esp) Yamaha                a      1"022 3. Andrea Dovizioso   (Ita) Honda                        1"865 4. Nicky Hayden       (Usa) Ducati                       1"876 5. Ben Spies          (Usa) Yamaha                       3"903 6. Randy De Puniet    (Fra) Honda                        9"322 7. Dani Pedrosa       (Esp) Honda                       16"508 8. Colin Edwards      (Usa) Yamaha                      19"867 9. Loris Capirossi    (Ita) Suzuki                      20"893 10. Hiroshi Aoyama    (Jpn) Honda                       21"100 11. Marco Simoncelli  (Ita) Honda                       31"638 12. Hector Barbera    (Esp) Ducati                      32"573 13. Marco Melandri    (Ita) Honda                       40"780 Giro più veloce: (5°) C.Stoner 1'55"537 a 167,634 Km/h Classifica mondiale 1. Valentino Rossi    (Ita) 25 punti 2. Jorge Lorenzo      (Esp) 20 3. Andrea Dovizioso   (Ita) 16 4. Nicky Hayden       (Usa) 13 5. Ben Spies          (Usa) 11 6. Randy De Puniet    (Fra) 10 7. Dani Pedrosa       (Esp)  9 8. Colin Edwards      (Usa)  8 9. Loris Capirossi    (Ita)  7 10. Hiroshi Aoyama    (Jpn)  6 11. Marco Simoncelli  (Ita)  5 12. Hector Barbera    (Esp)  4 13. Marco Melandri    (Ita)  3 MOTO2 Ordine d'arrivo 1. Shoya Tomizawa (Gia/Suter)             41:11.768 2. Alex Debon (Spa/FTR)                   a   4.656 3. Jules Cluzel (Fra/Suter)                   4.789 4. Toni Elias (Spa/Moriwaki)                  6.978 5. Roberto Rolfo (Ita/Suter)                  7.178 Classifica mondiale 1. Shoya Tomizawa        25 punti 2. Alex Debon            20 3. Jules Cluzel          16 4. Toni Elias            13 5. Roberto Rolfo         11 CLASSE 125 Ordine d'arrivo 1. Nicolas Terol (Spa/Aprilia)              38:25.644 2. Efren Vasquez (Spa/Derbi)                a   2.395 3. Marc Marquez (Spa/Derbi)                     2.420 4. Pol Espargaro (Spa/Derbi)                    2.840 5. Sandro Cortese (Ger/Derbi)                   3.526 Classifica mondiale 1. Nicolas Terol   25 punti 2. Efren Vasquez   20 3. Marc Marquez    16 4. Pol Espargaro   13 5. Sandro Cortese  11 Leggi i commenti I commenti dei lettori 
ROSSI E LE SUE DIFFICOLTA' - "La mia moto - spiega il pilota Yamaha - andava piano in rettilineo, prendevo secondi sugli inseguitori ma poi venivo riavvicinato. "Come diceva il Drake se rompi la macchina subito dopo il traguardo vuol dire che è stata la gara perfetta. E io ho finito la benzina dopo aver tagliato il traguardo". Così Valentino Rossi ha commentato la sua vittoria al Gp del Qatar. "Stoner spingeva al massimo - ha poi commento Rossi- se fosse rimasto in piedi, sarebbe stato più difficile. La mia moto andava piano in rettilineo, prendevo secondi sugli inseguitori ma poi venivo riavvicinato. Comunque grazie al team, vincere qui è stato importantissimo e sono felicissimo". "In ogni caso sono contento, è un risultato importantissimo, ha concluso Valentino Rossi, si vedeva Stoner che stava tirando come un dannato. Anche dopo non è stato facile: l'asfalto era un pò scivoloso, e in rettilineo la moto andava un po' piano. Il sorpasso di Dovizioso mi ha dato la scossa e ho fatto 2-3 giri al massimo. È andata bene. Ma ora siamo preoccupati, la nostra Yamaha va troppo piano, almeno rispetto a Honda e Ducati. E' un problema che dovremmo risolvere". "Ho fatto il massimo che potevo - spiega Rossi -, con una partenza razzo, ma non ero abbastanza veloce per stare davanti. Siamo abbastanza preoccupati per la nostra velocità, e per questo i 25 punti di oggi valgono oro, sono contento per il lavoro della squadra e perchè era dal 2005 che non vincevo la prima gara. Stoner non era poi così lontano, ma sarebbe stato difficile batterlo. Scivolavo moltissimo durante la gara e ho consumato più benzina, ho avuto fortuna perchè è finita dopo il traguardo. Enzo Ferrari diceva che la macchina migliore è quella che si rompe subito dopo il traguardo...". Infine Rossi dedica la vittoria "a un mio amico, Bud, che purtroppo non c'è più". LORENZO OLTRE IL LIMITE - "Sono molto stanco, ho dato il 110 per cento sia fisicamente che come stile di guida. Ho fatto il massimo, la moto non era proprio al meglio, ma questo secondo posto vale più di qualche vittoria del passato". Così Jorge Lorenzo, secondo al Gp del Qatar, ha commentato la sua bella gara. STONER SORRIDENTE - "A essere onesto - ha spiegato Stoner - la moto è stata stupenda in tutti il week end, avevo la possibilità di vincere, ma sono partito male, mi sono ritrovato quarto dalla pole, ho comunciato a sorpassare tutti e l'ho fatto facilmente, mi sono ritrovato in testa, poi quando ho iniziato a fare il passo di gara, sono caduto alla curva 4. Peccato. So che avrei dovuto vincere questa corsa, ero il più veloce, e non sono preoccupato, la moto va benissimo, sono fiducioso per il futuro". Leggi i commenti I commenti dei lettori 
GENOVA - Un po' ci scherza su Gigi Delneri, sulle possibilità della Sampdoria di arrivare al quarto posto dopo la vittoria nel derby. Ai microfoni Sky, contrariamente alle consuete dichiarazioni prudenti, il tecnico indica la favorita per il posto Champions: "E' la Sampdoria".  Sulla gara: "Vittoria importante, per la soddisfazione dei tifosi e per la classifica". Partita guardinga dei doriani: "All'andata abbiamo concesso troppo e li abbiamo agevolati, stavolta la squadra è stata molto più attenta". Cassano ancora decisivo dopo quella fase di riflessione: "E' stato un momento in cui la situazione mi portava ad essere poco popolare, ma il gruppo si è cementato, è stato un bene per tutti". CAPITAN PALOMBO - Grande protagonista della gara, il capitano della Samp Angelo Palombo: "Non è una serata normale, dopo tre derby persi non potevamo sbagliare anche questo. Champions? Viviamo gara dopo gara, abbiamo le carte per giocarcela. Cassano? Peccato che abbia preso una botta altrimenti poteva altro di buono". Un pensiero per i tifosi: "La vittoria è dedicata soprattutto a loro, in città dopo i tre derby persi hanno sofferto parecchio. Il Mondiale? Non ci penso, penso a far bene e basta". Leggi i commenti I commenti dei lettori 
