Era meglio uscire subito, ed era meglio non illudersi così. La pallina con il nome della Samp era già dentro l'urna del sorteggio dei gironi di Champions League. Andar fuori a due minuti dalla qualificazione fa male, molto male. La Sampdoria aveva meritato la vittoria, aveva anche meritato la qualificazione, aveva fatto tre gol, segnato i gol necessari per l'impresa - l'aveva detto Di Carlo "Siamo pronti per l'impresa" - e invece sul 3-0 ecco quel gol che spegne l'incantesimo. Da lì in poi le cose sono precipitate: si capiva fin dal 92' che sarebbe finita male, molto male. Fino a quel momento, fino a quel gol maledetto di Rosenberg sul finale dei tempi regolamentari, Cassano & Pazzini avevano fatto cose incredibili. Una coppia fantastica: dribbling, tacchi, colpi di testa e sventole al volo. Cassano e Pazzini avevano trascinato la Sampdoria dentro la Champions League. Proprio nel momento in cui si pensava che avessero perso la guida materiale e spirituale della Samp eccoli esplodere in una serata che a Genova ricorderanno a lungo: prima per la gioia e poi per il dolore. La qualificazione della Samdporia era una buona notizia prima di tutto per i tifosi blucerchiati ai quali scocciava molto riaffacciarsi nel più grande torneo di Europa dopo 18 anni, per poi riuscirne subito. Ma invece è andata a finire proprio così... Soprattutto era una buona notizia per il calcio italiano sotto molti profili. La quarta squadra del campionato italiano stava eliminando la terza del campionato tedesco, e siccome lottiamo spalla a spalla con la Germania per la quarta squadra in Champions League ci attacchiamo a tutto, a ogni eliminazione, a ogni risultato, a ogni gol. Ma alla fine tutto si è rovesciato e la festa la fanno il Werder, la Germania e la loro classifica Uefa. Purtroppo... Erano stati quindici minuti eccezionali, bellissimi e assolutamente inaspettati: dopo la scoppola e i clamorosi errori difensivi dell'andata era inimmaginabile una rimonta del genere. Il Werder di Marassi si era trasformato nella Samp di Brema: ma fino al 92', dopo è cambiato tutto il mondo blucerchiato si è rovesciato. La buona forma e l'ispirazione di Cassano resta comunque  una buona notizia per la nazionale: la partita col Werder ci ha detto che Cassano è sempre un giocatore d'élite e di classe superiore e che tutte le speranze riposte in lui dopo la delusione mondiale non sono andate sprecate con la partita sbagliata di Brema. Certo di partite così ce ne vogliono tante, e non può essere sufficiente un Cassano a intermittenza. Alla Samp e alla nazionale necessita l'assistman, l'uomo di fantasia, quel dribbling che apre le difese e fa saltare i difensori. Di Carlo l'aveva fatto uscire per fargli prendere gli applausi: Antonio è rimasto in panchina ad assistere alla tortura dei tempi supplementari, con la rabbia in corpo e quasi le lacrime agli occhi. La stessa immagine di lui agli Europei in Portogallo, quando l'Italia del Trap andò fuori al primo turno. La nazionale ha bisogno in ogni caso di una coppia così, ammesso che non rimanga troppo segnata da questa partita. Pazzini con la sua doppietta ritroverà probabilmente la nazionale a partire da questo fine settimana quando Prandelli ufficializzerà le convocazioni per le partite con l'Estonia e le Far Oer, gare valide per le qualificazioni europee. In Sudafrica Lippi non aveva creduto nell'attaccante portandolo quasi come turista e a sorpresa nella prima convocazione di Prandelli il suo nome non c'era. Tanto che si era cominciato a sospettare che tra i due ci fosse ancora qualche ruggine dei tempi della Fiorentina. Ma il ct ha chiarito che secondo lui a Firenze non avrebbe trovato le condizioni per esplodere come gli è successo con la Samp, e che comunque per lui ci sarà certamente spazio nella nuova nazionale. Bisogna vedere adesso se l'eliminazione della Samp dalla Champions League non lo riproponga ancora come uomo mercato. Difficile ma nulla è escluso. Su di lui in questi giorni di mercato aveva messo gli occhi la Juventus, un trasferimento dai più considerato normale e scontato per la presenza in bianconero di Marotta e Delneri. Con lui alla Juventus si sarebbe ingrandita la costola blucerchiata. Ma un po' la Juve ha capito che non poteva tirare troppo la corda col presidente Garrone, un po' il mirino della Juventus si è spostato su Di Natale. Chissà dunque come finirà: intanto l'aver giocato in Champions gli chiude comunque molte strade. Per l'eliminazione non si possono dare colpe a Domenico Di Carlo: l'impresa l'aveva fatta per davvero, la Samp aveva dominato, ha pagato caro l'unico errore a tempo scaduto. Il pubblico ha capito e ha applaudito. Nel '92 la Samp di Vialli e Mancini - i blucerchiati mancavano dalla Champions League da allora - giunse fino alla finale di Wembley col Barcellona. Che peccato doversi fermare adesso. Leggi i commenti I commenti dei lettori 
È rischio aumenti per il trasporto pubblico. L’ultima possibilità per cercare di alleggerire un taglio che continua a definire «insostenibile» scadrà in autunno. Perché la Regione ci prova ancora. E lancia un ultimo appello al governo: «Ho ribadito al ministro Altero Matteoli la necessità di un provvedimento straordinario per sistemare i danni di questa Finanziaria», dice l’assessore ai Trasporti, Raffaele Cattaneo. Danni pesanti: 300 milioni in meno di contributi al Pirellone, che ricadranno a cascata sui Comune e sulle aziende locali. E che potranno portare a scelte dolorose: «Le alternative — dice Cattaneo — sono un taglio dei servizi del 30 per cento o un aumento delle tariffe del 60 per cento. In un momento di crisi non vorremmo imboccare nessuna delle due strade». Anche se per l’assessore, l’aumento dei biglietti non è un tabù. È lui a definire l’assetto del trasporto pubblico locale fondato su tariffe basse un «residuo del socialismo reale. È un pezzo del welfare, ma le basse tariffe innescano una spirale negativa di bassi investimenti e bassa qualità dei servizi offerti». Il confronto tra Matteoli e Cattaneo è avvenuto al Meeting di Cl, a Rimini. L’assessore ha spiegato la necessità «di cambiare l’ottica con cui si guarda al trasporto pubblico. Non è vero che la gente pagando di meno è contenta, come dimostra l’esempio dell’Europa dove i prezzi sono più alti del 50-60 per cento». Eppure, più che una leva per migliorare la qualità, i rincari — che scatterebbero dal prossimo anno — potrebbero essere una scelta obbligata per fare fronte ai tagli. «Il mio obiettivo è riuscire a non tagliare il servizio e a mantenere le tariffe invariate — aggiunge Cattaneo — ma tra questo obiettivo e le conseguenze della manovra c’è il lavoro dei prossimi mesi per chiedere modifiche al governo e distribuire i tagli in giunta». Un aumento, in realtà, è già partito: il Pirellone ha approvato un ritocco del 2,39 per cento in più. A protestare è il sindaco di Sesto San Giovanni, Giorgio Oldrini, che ha tappezzato le fermate del metrò del suo comune con volantini contro Atm e Milano. Se per la città il biglietto è rimasto invariato, per i ticket e abbonamenti interurbani o cumulativi le modifiche — in vigore da settembre — ci sono state: «Ed è inaccettabile — attacca — che ricada sempre tutto sull’hinterland. Non possiamo continuare a pagare per Milano che mantiene il biglietto a un euro». Per arginare la batosta, si potrà iniziare a eliminare le corse o le tratte meno utilizzate. Ma potrebbe non bastare. Anche in Provincia i primi effetti della crisi economica si sono fatti sentire: sono stati cancellati gli sconti per gli abbonamenti allargati a tutti dei pendolari: «Continueremo a incentivare solo gli studenti e le fasce deboli. Rischiamo anche una futura razionalizzazione delle corse», spiega l’assessore ai Trasporti, Giovanni De Nicola. Che dice: «È finita l’epoca in cui potevamo dare tutto a tutti: il costo del trasporto non deve ricadere solo sulla fiscalità pubblica». Da qui l’ok di Palazzo Isimbardi a un aumento dei prezzi, ma in base alle possibilità: «Dovremo sostenere chi non può permetterselo, ma qualcuno mi deve spiegare perché la collettività deve sacrificarsi per pagare un biglietto a prezzo politico ai benestanti». Il capogruppo del Pd in Regione, Luca Gaffuri, contesta: «Il rischio reale di aumenti delle tariffe esiste. L’assessore Cattaneo non può lavarsi le mani e scaricare le responsabilità su altri: già ora il servizio non è efficiente. Siamo pronti a scendere in piazza con i pendolari». 
Tre indizi fanno una prova. Due quasi. Se così fosse l'Alfa Romeo starebbe davvero per passare ai tedeschi della Volkswagen. O meglio "quasi". Le conferme o "gli indizi" sono infatti per ora due. Il primo arriva da "Automobilwoche", rivista specializzata tedesca che cita un "importante manager" della casa di Wolfsburg che avrebbe rilasciato la seguente dichiarazione: "Alfa Romeo è un marchio apprezzato a livello mondiale con geni sportivi e una grande tradizione. Se fosse possibile ottenere un tale tesoro, non dovremmo esitare. Potrebbe contribuire a consolidare la nostra strategia"". Un portavoce della casa tedesca non ha voluto commentare la notizia, mentre analisti interpellati dalla rivista hanno reagito positivamente in quanto ritengono che il marchio sarebbe perfettamente complementare con la strategia del gruppo di copertura dei diversi segmenti. La seconda indiscrezione arriva da Giorgetto Giugiaro che in un'intervista al mensile Quattroruote ha detto due cose sull'argomento: "La prima è che l'interesse per l'Alfa è senza dubbio precedente a quello per l'Italdesign. La seconda è che se i tedeschi vogliono prendere l'Alfa, non lo fanno semplicemente per aggiungere una pietra preziosa allo scettro. Evidentemente credono che la Casa possa dare ancora buoni frutti". Le smentite da Torino sono state immediate ma non bastano, ovviamente, a mettere a tacere questa specie di tormentone che va avanti da mesi. Il piano presentato da Marchionne prevede infatti un obiettivo di vendite di 500 mila unità nel 2014, a fronte delle 102 mila del 2009 e lo sbarco in Usa nel 2012. Quintuplicare le vendite è sembrato per tutti un obiettivo irraggiungibile. O quasi. Perché un modo ci sarebbe, almeno secondo il responsabile dell'ufficio studi della "Credit Suisse", Arndt Ellinghorst: "diventare parte del gruppo Volkswagen". 
Il presidente della Sampdoria subito dopo la partita: "E' un vero peccato. Meritavamo di passare. Il primo tempo è stato meraviglioso e i nostri gol più belli dei loro. C'è grande delusione. Sapevamo che sarebbe stata difficile dopo l'andata a Brema, ma i ragazzi hanno messo passione e sudore per la maglia, in una cornice di pubblico festante. Andiamo in campionato e in Europa League con una squadra molto forte, la migliore da quando sono presidente". I tifosi invocano un nuovo portiere ma Garrone risponde convinto: "Il nostro portiere oggi è stato grande e tutta la difesa ha giocato bene nonostante l'assenza di Lucchini". ( marco lignana ) 
"Una partita che vinci 3-0 devi gestirla meglio. Siamo calati tanto fisicamente, abbiamo dato tanto per fare due gol, loro hanno aspettato che abbassassimo i ritmi e ci hanno colpito con 2-3 tiri in porta al massimo". Tanta amarezza nelle parole di Angelo Palombo dopo la vittoria della Sampdoria per 3-2 sul Werder Brema ai supplementari che però non basta ad accedere alla fase a gironi della Champions League. "L'esperienza loro ha pesato - riconosce il capitano blucerchiato - Loro hanno subito tanto ma appena abbiamo abbassato il ritmo, con i grandi giocatori che hanno ci hanno fatto gol. Peccato, era un sogno, tanti soldi per la società. Pazienza, ci riproveremo". Senza gli introiti della Champions, la Samp rischia di essere smantellata. "Credo che la squadra rimarrà così - replica Palombo - Servono grandi giocatori, io anzi acquisterei". 
Sempre più giovani sognano il camice bianco: gli aspiranti medici, in questi giorni, hanno letteralmente preso d’assalto le segreterie di Bicocca, Statale e San Raffaele per iscriversi ai prossimi test d’ingresso. Sarà per il desiderio di avere un posto sicuro e ben retribuito in tempi di crisi, sarà per il fascino che la professione da sempre emana, fatto sta che le domande negli atenei milanesi hanno fatto registrare un’impennata decisa rispetto allo scorso anno. Il risultato più sorprendente è alla Bicocca, dove le domande sono addirittura il 40 per cento in più rispetto al 2009, a fronte di un aumento di soli 10 posti disponibili. Aumento che si riflette anche sulle altre professioni sanitarie come odontoiatria e veterinaria e sui corsi triennali della facoltà di Medicina come fisioterapia, infermieristica e ostetricia. All’università di piazza dell’Ateneo Nuovo i neodiplomati che il 2 settembre si presenteranno per il test d’ammissione sono 1092, «un risultato assolutamente senza precedenti — fanno sapere dall’ateneo — soprattutto se raffrontato con il 2009, quando gli iscritti furono 784». Un trend, quello della Bicocca, che è in costante crescita dal 2007, quando fecero richiesta appena 598 ragazzi. Significativo anche il dato sulle lauree triennali mediche, praticamente raddoppiate rispetto allo scorso anno, crescita che si spiega con l’aumento dei posti disponibili autorizzato dal ministero dell’Istruzione. Anche al San Raffaele ci saranno più esaminandi del solito, ma con una particolarità. A trainare l’aumento di domande per l’ateneo fondato da don Verzé è infatti l’International Md program, ovvero il corso di Medicina e chirurgia in lingua inglese che dà un’abilitazione per diventare medici anche negli Stati Uniti: 303 nuovi studenti che si aggiungono ai 3.500 del percorso tradizionale. «Questo corso — spiegano dall’ufficio comunicazione — è attivo da quest’anno e ha catalizzato le domande di studenti provenienti da tutto il mondo». Alla Statale, invece, i dati non sono ancora definitivi perché le iscrizioni chiuderanno il 27 di agosto, ma già adesso, per quanto riguarda Medicina, i numeri hanno sfondato il tetto dei duemila, raggiungendo quelli dello scorso anno, e in queste ore il tasso di crescita è di circa 100 nuove domande al giorno. Anche nella facoltà di via Celoria la novità riguarda l’inglese: da quest’anno è infatti attiva l’International medical school all’Humanitas. Le lezioni sono tenute in lingua e a farle sono i cosiddetti “visiting professor”, ovvero luminari in arrivo da università europee e nordamericane. Per quanto riguarda gli altri corsi a numero chiuso, invece, i numeri descrivono una realtà diversa. A fronte di un aumento di richieste per entrare nel mondo della Sanità, infatti, perdono appeal le facoltà che formano psicologi e insegnanti. Se in Cattolica le domande per questi corsi sono rimaste sostanzialmente invariate rispetto allo scorso anno, in Bicocca gli aspiranti psicologi sono scesi di circa 50 unità, mentre sono addirittura crollate, da 897 a 651, le richieste per Scienze della formazione primaria. 
Sulla strada di Luigi Giuseppe Villani verso la vice presidenza di Iren si frappone il Pdci di Reggio Emilia. Il partito, il cui segretario di Reggio Emilia, Donato Vena, sarà alle assemblee ordinarie e straordinarie degli azionisti di Iren previste per il 27 e 28 agosto, in rappresentanza dello 0,007% del capitale sociale della nuova multiutility, propone infatti quattro punti da discutere davanti ai soci. Tra questi il no alla nomina del candidato consigliere regionale del Pdl Giuseppe Villani, indicato alla vice presidenza dell'ex Enia in quota Comune di Parma dal sindaco Pietro Vignali come già anticipato dal nostro sito ( LEGGI ). Villani, secondo i Comunisti Italiani, avrebbe inviato i documenti a Iren e alla Consob omettendo di indicare nel proprio curriculum che fino a pochi giorni prima aveva svolto il ruolo di consigliere comunale nel Comune di Noceto. "La malafede di Villani - attacca il segretario Vena - sta nel fatto che è stato già approvato dal Governo e attende solo la pubblicazione del Presidente della Repubblica il regolamento di attuazione dell’art. 23 bis del Decreto legge 25/06/2008, n. 112, convertito con modifiche dalla legge 06/08/08, n. 133 che all’art. 8 comma 3 secondo il quale 'non possono essere nominati amministratori di società partecipate da enti locali coloro che nei tre anni precedenti alla nomina hanno ricoperto la carica di amministratore, di cui all’articolo 77 del decreto legislativo 18 agosto 2000, n. 267, e successive modificazioni, negli enti locali che detengono quote di partecipazione al capitale della stessa società'". Villani, aggiunge Vena, "commette anche un’altra violazione che denunceremo in assemblea".  Il Codice di autodisciplina di Iren prevede al punto 1.3 che “Gli  amministratori accettano la carica quando ritengono di poter dedicare allo  svolgimento diligente dei loro compiti il tempo necessario….". "Ma come potrà  dedicarsi allo svolgimento diligente dei compiti da vice presidente della  società, considerando che diventerà anche componente di diritto del comitato esecutivo (art. 26 dello statuto), se svolge le mansioni di consigliere  regionale ? Delle due l’una: o svolgerà una delle due cariche (vice presidente  e consilgiere regionale) 'non con dignità e assiduità' ma solo con l’obiettivo di  incassare due stipendi; o in assemblea s’impegni verso gli azionisti a  dimettersi dalla carica di consigliere regionale dopo la nomina; ma su questo  ritorneremo anche in altre sedi a farci sentire". Le altre tre proposte del Pdci prevedono due modifiche allo statuto proposte dal consiglio di amministrazione e la riduzione del 10% sui compensi degli amministratori. A proposito di compensi, Villani sommerebbe ai 200 mila euro annui per la vicepresidenza Iren i circa 5 mila euro al mese di stipendio da consigliere regionale (è al terzo mandato e attualmente capogruppo Pdl in assemblea legislativa) più rimborsi spese compresi tra 2.660 euro e 6 mila euro. ( f.n. ) 
ROMA - La grande sorpresa della prima serata delle gare di ritorno dei play-off di Champions League è l'eliminazione del Siviglia, piegao anche al ritorno in Spagna (3-4), dopo l'1-0 in Portogallo, dallo Sporting Braga. All'Anderlecht non basta il 2-2 dell'andata per superare un Partizan mai domo che trova la forza per andare avanti ai rigori. L'Hapoel gestisce al meglio la vittoria per 2-3 in Austria pareggiando 1-1 a Tel Aviv mentre il Basilea bissa il successo in Svizzera (1-0) a Tiraspol battendo lo Sheriff con un secco 0-3. SIVIGLIA-SP. BRAGA 3-4 Protagonista negli ultimi due anni con due ottavi raggiunti, il Siviglia esce clamorosamente di scena dalla Champions, sorpreso da un grande Sporting Braga. Gli spagnoli partono forte ma al 31' vengono gelati da Matheus, già match-winner dell'andata, che approfitta di un'incertezza di Palop, su tiro non irresistibile da fuori di Paulo Cesar, per insaccare da pochi passi. La serata diventa da incubo per il Siviglia al 58' quando Lima, appena entrato, raddoppia con un destro al volo su cross dalla destra di Matheus. Kanoutè e compagni non mollano e con due destri in diagonale di identica fattura di Luis Fabiano e Jesus Navas raddrizzano il risultato a 6' dal termine. Ma la speranza di confezionare il miracolo dura il giro di una lancetta d'orologio: il tempo di vedere scattare Lima in contropiede e depositare in rete dopo aver saltato anche Palop in uscita. La serata per l'attaccante dello Sporting diventa da favola quando al 90' mette a segno la tripletta con un perfetto colpo di testa su angolo dalla sinistra. Per il Siviglia c'è giusto il tempo di rendere meno pesante il ko con la rete del 3-4, realizzata di testa da Kanoutè. ANDERLECHT-PARTIZAN 4-5 dcr Il Partizan elimina a sorpresa l'Anderlecht ai rigori al termine di una gara ricca di emozioni ed episodi controversi. Costretti a rimontare dopo il 2-2 dell'andata, i serbi partono determinati e volano sullo 0-2 grazie al centravanti brasiliano Cleo che prima (9') infila la porta con un perentorio stacco di testa su angolo dalla sinistra di Iliev e poi (53') raddoppia con un preciso sinistro in diagonale. L'Anderlecht non si dà per vinto e nel giro di appena 7' raddrizza la situazione. Il gol della speranza lo realizza al 64' Lukaku con un colpo di testa su cross dalla sinistra di Polak. Quindi il 2-2, al 71', è opera di Gillet che scaraventa sotto l'incrocio, con un gran destro di controbalzo, un pallone servitogli ai 25 mt da Biglia. I belgi, poco dopo, si vedono annullare dall'arbitro Thomson il gol del 3-2 di Lukaku per inesistente fuorigioco e sono costretti ai supplementari dove non accade nulla. Si va i rigori dove i belgi si rivelano meno precisi, fallendo la trasformazione con Suarez, Biglia e Boussoufa e mandano il Partizan in paradiso. HAPOEL TEL-AVIV-SALISBURGO 1-1 Il Salisburgo sogna a lungo l'impresa a Tel Aviv dopo la sconfitta per 2-3 dell'andata ma alla fine si deve arrendere alla miglior organizzazione della squadra israeliana. Il gol della speranza per gli ospiti ariva in circostanze fortunose: al 42', su un cross dalla destra di Ngwat-Mahop, Enyeama pasticcia respingendo il pallone addosso al compagno Douglas che segna il più carambolesco degli autogol. L'Hapoel non si disunisce e nella ripresa, dopo aver colpito un palo con Vermouth, agguanta il meritato pari al 92' con Zahavi che sorprende Tremmel con un preciso sinistro sul primo palo. SHERIFF-BASILEA 0-3 Già vittorioso all'andata (1-0) il Basilea chiude senza affanni la pratica qualificazione, ridimensionando il sorprendente Sheriff. In Moldavia gli svizzeri soffrono solo un tempo. Poi nella ripresa dilagano, mettendo sul piatto della bilancia il maggior spessore tecnico. Sblocca il risultato al 74' Streller con un perfetto stacco di testa su punizione da sinistra di Frei. Raddoppia all'80' Frei che approfitta di un'incertezza di Stoyanov su cross dalla sinistra di Stocker per insaccare da pochi passi. Infine triplica, all'87', ancora Frei che scavalca in contropiede il portiere con un morbido pallonetto. Leggi i commenti I commenti dei lettori 
Sempre più giovani sognano il camice bianco: gli aspiranti medici, in questi giorni, hanno letteralmente preso d’assalto le segreterie di Bicocca, Statale e San Raffaele per iscriversi ai prossimi test d’ingresso. Sarà per il desiderio di avere un posto sicuro e ben retribuito in tempi di crisi, sarà per il fascino che la professione da sempre emana, fatto sta che le domande negli atenei milanesi hanno fatto registrare un’impennata decisa rispetto allo scorso anno. Il risultato più sorprendente è alla Bicocca, dove le domande sono addirittura il 40 per cento in più rispetto al 2009, a fronte di un aumento di soli 10 posti disponibili. Aumento che si riflette anche sulle altre professioni sanitarie come odontoiatria e veterinaria e sui corsi triennali della facoltà di Medicina come fisioterapia, infermieristica e ostetricia. All’università di piazza dell’Ateneo Nuovo i neodiplomati che il 2 settembre si presenteranno per il test d’ammissione sono 1092, «un risultato assolutamente senza precedenti — fanno sapere dall’ateneo — soprattutto se raffrontato con il 2009, quando gli iscritti furono 784». Un trend, quello della Bicocca, che è in costante crescita dal 2007, quando fecero richiesta appena 598 ragazzi. Significativo anche il dato sulle lauree triennali mediche, praticamente raddoppiate rispetto allo scorso anno, crescita che si spiega con l’aumento dei posti disponibili autorizzato dal ministero dell’Istruzione. Anche al San Raffaele ci saranno più esaminandi del solito, ma con una particolarità. A trainare l’aumento di domande per l’ateneo fondato da don Verzé è infatti l’International Md program, ovvero il corso di Medicina e chirurgia in lingua inglese che dà un’abilitazione per diventare medici anche negli Stati Uniti: 303 nuovi studenti che si aggiungono ai 3.500 del percorso tradizionale. «Questo corso — spiegano dall’ufficio comunicazione — è attivo da quest’anno e ha catalizzato le domande di studenti provenienti da tutto il mondo». Alla Statale, invece, i dati non sono ancora definitivi perché le iscrizioni chiuderanno il 27 di agosto, ma già adesso, per quanto riguarda Medicina, i numeri hanno sfondato il tetto dei duemila, raggiungendo quelli dello scorso anno, e in queste ore il tasso di crescita è di circa 100 nuove domande al giorno. Anche nella facoltà di via Celoria la novità riguarda l’inglese: da quest’anno è infatti attiva l’International medical school all’Humanitas. Le lezioni sono tenute in lingua e a farle sono i cosiddetti “visiting professor”, ovvero luminari in arrivo da università europee e nordamericane. Per quanto riguarda gli altri corsi a numero chiuso, invece, i numeri descrivono una realtà diversa. A fronte di un aumento di richieste per entrare nel mondo della Sanità, infatti, perdono appeal le facoltà che formano psicologi e insegnanti. Se in Cattolica le domande per questi corsi sono rimaste sostanzialmente invariate rispetto allo scorso anno, in Bicocca gli aspiranti psicologi sono scesi di circa 50 unità, mentre sono addirittura crollate, da 897 a 651, le richieste per Scienze della formazione primaria. 
È rischio aumenti per il trasporto pubblico. L’ultima possibilità per cercare di alleggerire un taglio che continua a definire «insostenibile» scadrà in autunno. Perché la Regione ci prova ancora. E lancia un ultimo appello al governo: «Ho ribadito al ministro Altero Matteoli la necessità di un provvedimento straordinario per sistemare i danni di questa Finanziaria», dice l’assessore ai Trasporti, Raffaele Cattaneo. Danni pesanti: 300 milioni in meno di contributi al Pirellone, che ricadranno a cascata sui Comune e sulle aziende locali. E che potranno portare a scelte dolorose: «Le alternative — dice Cattaneo — sono un taglio dei servizi del 30 per cento o un aumento delle tariffe del 60 per cento. In un momento di crisi non vorremmo imboccare nessuna delle due strade». Anche se per l’assessore, l’aumento dei biglietti non è un tabù. È lui a definire l’assetto del trasporto pubblico locale fondato su tariffe basse un «residuo del socialismo reale. È un pezzo del welfare, ma le basse tariffe innescano una spirale negativa di bassi investimenti e bassa qualità dei servizi offerti». Il confronto tra Matteoli e Cattaneo è avvenuto al Meeting di Cl, a Rimini. L’assessore ha spiegato la necessità «di cambiare l’ottica con cui si guarda al trasporto pubblico. Non è vero che la gente pagando di meno è contenta, come dimostra l’esempio dell’Europa dove i prezzi sono più alti del 50-60 per cento». Eppure, più che una leva per migliorare la qualità, i rincari — che scatterebbero dal prossimo anno — potrebbero essere una scelta obbligata per fare fronte ai tagli. «Il mio obiettivo è riuscire a non tagliare il servizio e a mantenere le tariffe invariate — aggiunge Cattaneo — ma tra questo obiettivo e le conseguenze della manovra c’è il lavoro dei prossimi mesi per chiedere modifiche al governo e distribuire i tagli in giunta». Un aumento, in realtà, è già partito: il Pirellone ha approvato un ritocco del 2,39 per cento in più. A protestare è il sindaco di Sesto San Giovanni, Giorgio Oldrini, che ha tappezzato le fermate del metrò del suo comune con volantini contro Atm e Milano. Se per la città il biglietto è rimasto invariato, per i ticket e abbonamenti interurbani o cumulativi le modifiche — in vigore da settembre — ci sono state: «Ed è inaccettabile — attacca — che ricada sempre tutto sull’hinterland. Non possiamo continuare a pagare per Milano che mantiene il biglietto a un euro». Per arginare la batosta, si potrà iniziare a eliminare le corse o le tratte meno utilizzate. Ma potrebbe non bastare. Anche in Provincia i primi effetti della crisi economica si sono fatti sentire: sono stati cancellati gli sconti per gli abbonamenti allargati a tutti dei pendolari: «Continueremo a incentivare solo gli studenti e le fasce deboli. Rischiamo anche una futura razionalizzazione delle corse», spiega l’assessore ai Trasporti, Giovanni De Nicola. Che dice: «È finita l’epoca in cui potevamo dare tutto a tutti: il costo del trasporto non deve ricadere solo sulla fiscalità pubblica». Da qui l’ok di Palazzo Isimbardi a un aumento dei prezzi, ma in base alle possibilità: «Dovremo sostenere chi non può permetterselo, ma qualcuno mi deve spiegare perché la collettività deve sacrificarsi per pagare un biglietto a prezzo politico ai benestanti». Il capogruppo del Pd in Regione, Luca Gaffuri, contesta: «Il rischio reale di aumenti delle tariffe esiste. L’assessore Cattaneo non può lavarsi le mani e scaricare le responsabilità su altri: già ora il servizio non è efficiente. Siamo pronti a scendere in piazza con i pendolari». 
Era meglio uscire subito, ed era meglio non illudersi così. La pallina con il nome della Samp era già dentro l'urna del sorteggio dei gironi di Champions League. Andar fuori a due minuti dalla qualificazione fa male, molto male. La Sampdoria aveva meritato la vittoria, aveva anche meritato la qualificazione, aveva fatto tre gol, segnato i gol necessari per l'impresa - l'aveva detto Di Carlo "Siamo pronti per l'impresa" - e invece sul 3-0 ecco quel gol che spegne l'incantesimo. Da lì in poi le cose sono precipitate: si capiva fin dal 92' che sarebbe finita male, molto male. Fino a quel momento, fino a quel gol maledetto di Rosenberg sul finale dei tempi regolamentari, Cassano & Pazzini avevano fatto cose incredibili. Una coppia fantastica: dribbling, tacchi, colpi di testa e sventole al volo. Cassano e Pazzini avevano trascinato la Sampdoria dentro la Champions League. Proprio nel momento in cui si pensava che avessero perso la guida materiale e spirituale della Samp eccoli esplodere in una serata che a Genova ricorderanno a lungo: prima per la gioia e poi per il dolore. La qualificazione della Samdporia era una buona notizia prima di tutto per i tifosi blucerchiati ai quali scocciava molto riaffacciarsi nel più grande torneo di Europa dopo 18 anni, per poi riuscirne subito. Ma invece è andata a finire proprio così... Soprattutto era una buona notizia per il calcio italiano sotto molti profili. La quarta squadra del campionato italiano stava eliminando la terza del campionato tedesco, e siccome lottiamo spalla a spalla con la Germania per la quarta squadra in Champions League ci attacchiamo a tutto, a ogni eliminazione, a ogni risultato, a ogni gol. Ma alla fine tutto si è rovesciato e la festa la fanno il Werder, la Germania e la loro classifica Uefa. Purtroppo... Erano stati quindici minuti eccezionali, bellissimi e assolutamente inaspettati: dopo la scoppola e i clamorosi errori difensivi dell'andata era inimmaginabile una rimonta del genere. Il Werder di Marassi si era trasformato nella Samp di Brema: ma fino al 92', dopo è cambiato tutto il mondo blucerchiato si è rovesciato. La buona forma e l'ispirazione di Cassano resta comunque  una buona notizia per la nazionale: la partita col Werder ci ha detto che Cassano è sempre un giocatore d'élite e di classe superiore e che tutte le speranze riposte in lui dopo la delusione mondiale non sono andate sprecate con la partita sbagliata di Brema. Certo di partite così ce ne vogliono tante, e non può essere sufficiente un Cassano a intermittenza. Alla Samp e alla nazionale necessita l'assistman, l'uomo di fantasia, quel dribbling che apre le difese e fa saltare i difensori. Di Carlo l'aveva fatto uscire per fargli prendere gli applausi: Antonio è rimasto in panchina ad assistere alla tortura dei tempi supplementari, con la rabbia in corpo e quasi le lacrime agli occhi. La stessa immagine di lui agli Europei in Portogallo, quando l'Italia del Trap andò fuori al primo turno. La nazionale ha bisogno in ogni caso di una coppia così, ammesso che non rimanga troppo segnata da questa partita. Pazzini con la sua doppietta ritroverà probabilmente la nazionale a partire da questo fine settimana quando Prandelli ufficializzerà le convocazioni per le partite con l'Estonia e le Far Oer, gare valide per le qualificazioni europee. In Sudafrica Lippi non aveva creduto nell'attaccante portandolo quasi come turista e a sorpresa nella prima convocazione di Prandelli il suo nome non c'era. Tanto che si era cominciato a sospettare che tra i due ci fosse ancora qualche ruggine dei tempi della Fiorentina. Ma il ct ha chiarito che secondo lui a Firenze non avrebbe trovato le condizioni per esplodere come gli è successo con la Samp, e che comunque per lui ci sarà certamente spazio nella nuova nazionale. Bisogna vedere adesso se l'eliminazione della Samp dalla Champions League non lo riproponga ancora come uomo mercato. Difficile ma nulla è escluso. Su di lui in questi giorni di mercato aveva messo gli occhi la Juventus, un trasferimento dai più considerato normale e scontato per la presenza in bianconero di Marotta e Delneri. Con lui alla Juventus si sarebbe ingrandita la costola blucerchiata. Ma un po' la Juve ha capito che non poteva tirare troppo la corda col presidente Garrone, un po' il mirino della Juventus si è spostato su Di Natale. Chissà dunque come finirà: intanto l'aver giocato in Champions gli chiude comunque molte strade. Per l'eliminazione non si possono dare colpe a Domenico Di Carlo: l'impresa l'aveva fatta per davvero, la Samp aveva dominato, ha pagato caro l'unico errore a tempo scaduto. Il pubblico ha capito e ha applaudito. Nel '92 la Samp di Vialli e Mancini - i blucerchiati mancavano dalla Champions League da allora - giunse fino alla finale di Wembley col Barcellona. Che peccato doversi fermare adesso. Leggi i commenti I commenti dei lettori 
ROMA - La grande sorpresa della prima serata delle gare di ritorno dei play-off di Champions League è l'eliminazione del Siviglia, piegao anche al ritorno in Spagna (3-4), dopo l'1-0 in Portogallo, dallo Sporting Braga. All'Anderlecht non basta il 2-2 dell'andata per superare un Partizan mai domo che trova la forza per andare avanti ai rigori. L'Hapoel gestisce al meglio la vittoria per 2-3 in Austria pareggiando 1-1 a Tel Aviv mentre il Basilea bissa il successo in Svizzera (1-0) a Tiraspol battendo lo Sheriff con un secco 0-3. SIVIGLIA-SP. BRAGA 3-4 Protagonista negli ultimi due anni con due ottavi raggiunti, il Siviglia esce clamorosamente di scena dalla Champions, sorpreso da un grande Sporting Braga. Gli spagnoli partono forte ma al 31' vengono gelati da Matheus, già match-winner dell'andata, che approfitta di un'incertezza di Palop, su tiro non irresistibile da fuori di Paulo Cesar, per insaccare da pochi passi. La serata diventa da incubo per il Siviglia al 58' quando Lima, appena entrato, raddoppia con un destro al volo su cross dalla destra di Matheus. Kanoutè e compagni non mollano e con due destri in diagonale di identica fattura di Luis Fabiano e Jesus Navas raddrizzano il risultato a 6' dal termine. Ma la speranza di confezionare il miracolo dura il giro di una lancetta d'orologio: il tempo di vedere scattare Lima in contropiede e depositare in rete dopo aver saltato anche Palop in uscita. La serata per l'attaccante dello Sporting diventa da favola quando al 90' mette a segno la tripletta con un perfetto colpo di testa su angolo dalla sinistra. Per il Siviglia c'è giusto il tempo di rendere meno pesante il ko con la rete del 3-4, realizzata di testa da Kanoutè. ANDERLECHT-PARTIZAN 4-5 dcr Il Partizan elimina a sorpresa l'Anderlecht ai rigori al termine di una gara ricca di emozioni ed episodi controversi. Costretti a rimontare dopo il 2-2 dell'andata, i serbi partono determinati e volano sullo 0-2 grazie al centravanti brasiliano Cleo che prima (9') infila la porta con un perentorio stacco di testa su angolo dalla sinistra di Iliev e poi (53') raddoppia con un preciso sinistro in diagonale. L'Anderlecht non si dà per vinto e nel giro di appena 7' raddrizza la situazione. Il gol della speranza lo realizza al 64' Lukaku con un colpo di testa su cross dalla sinistra di Polak. Quindi il 2-2, al 71', è opera di Gillet che scaraventa sotto l'incrocio, con un gran destro di controbalzo, un pallone servitogli ai 25 mt da Biglia. I belgi, poco dopo, si vedono annullare dall'arbitro Thomson il gol del 3-2 di Lukaku per inesistente fuorigioco e sono costretti ai supplementari dove non accade nulla. Si va i rigori dove i belgi si rivelano meno precisi, fallendo la trasformazione con Suarez, Biglia e Boussoufa e mandano il Partizan in paradiso. HAPOEL TEL-AVIV-SALISBURGO 1-1 Il Salisburgo sogna a lungo l'impresa a Tel Aviv dopo la sconfitta per 2-3 dell'andata ma alla fine si deve arrendere alla miglior organizzazione della squadra israeliana. Il gol della speranza per gli ospiti ariva in circostanze fortunose: al 42', su un cross dalla destra di Ngwat-Mahop, Enyeama pasticcia respingendo il pallone addosso al compagno Douglas che segna il più carambolesco degli autogol. L'Hapoel non si disunisce e nella ripresa, dopo aver colpito un palo con Vermouth, agguanta il meritato pari al 92' con Zahavi che sorprende Tremmel con un preciso sinistro sul primo palo. SHERIFF-BASILEA 0-3 Già vittorioso all'andata (1-0) il Basilea chiude senza affanni la pratica qualificazione, ridimensionando il sorprendente Sheriff. In Moldavia gli svizzeri soffrono solo un tempo. Poi nella ripresa dilagano, mettendo sul piatto della bilancia il maggior spessore tecnico. Sblocca il risultato al 74' Streller con un perfetto stacco di testa su punizione da sinistra di Frei. Raddoppia all'80' Frei che approfitta di un'incertezza di Stoyanov su cross dalla sinistra di Stocker per insaccare da pochi passi. Infine triplica, all'87', ancora Frei che scavalca in contropiede il portiere con un morbido pallonetto. Leggi i commenti I commenti dei lettori 
"Una partita che vinci 3-0 devi gestirla meglio. Siamo calati tanto fisicamente, abbiamo dato tanto per fare due gol, loro hanno aspettato che abbassassimo i ritmi e ci hanno colpito con 2-3 tiri in porta al massimo". Tanta amarezza nelle parole di Angelo Palombo dopo la vittoria della Sampdoria per 3-2 sul Werder Brema ai supplementari che però non basta ad accedere alla fase a gironi della Champions League. "L'esperienza loro ha pesato - riconosce il capitano blucerchiato - Loro hanno subito tanto ma appena abbiamo abbassato il ritmo, con i grandi giocatori che hanno ci hanno fatto gol. Peccato, era un sogno, tanti soldi per la società. Pazienza, ci riproveremo". Senza gli introiti della Champions, la Samp rischia di essere smantellata. "Credo che la squadra rimarrà così - replica Palombo - Servono grandi giocatori, io anzi acquisterei". 
Tre indizi fanno una prova. Due quasi. Se così fosse l'Alfa Romeo starebbe davvero per passare ai tedeschi della Volkswagen. O meglio "quasi". Le conferme o "gli indizi" sono infatti per ora due. Il primo arriva da "Automobilwoche", rivista specializzata tedesca che cita un "importante manager" della casa di Wolfsburg che avrebbe rilasciato la seguente dichiarazione: "Alfa Romeo è un marchio apprezzato a livello mondiale con geni sportivi e una grande tradizione. Se fosse possibile ottenere un tale tesoro, non dovremmo esitare. Potrebbe contribuire a consolidare la nostra strategia"". Un portavoce della casa tedesca non ha voluto commentare la notizia, mentre analisti interpellati dalla rivista hanno reagito positivamente in quanto ritengono che il marchio sarebbe perfettamente complementare con la strategia del gruppo di copertura dei diversi segmenti. La seconda indiscrezione arriva da Giorgetto Giugiaro che in un'intervista al mensile Quattroruote ha detto due cose sull'argomento: "La prima è che l'interesse per l'Alfa è senza dubbio precedente a quello per l'Italdesign. La seconda è che se i tedeschi vogliono prendere l'Alfa, non lo fanno semplicemente per aggiungere una pietra preziosa allo scettro. Evidentemente credono che la Casa possa dare ancora buoni frutti". Le smentite da Torino sono state immediate ma non bastano, ovviamente, a mettere a tacere questa specie di tormentone che va avanti da mesi. Il piano presentato da Marchionne prevede infatti un obiettivo di vendite di 500 mila unità nel 2014, a fronte delle 102 mila del 2009 e lo sbarco in Usa nel 2012. Quintuplicare le vendite è sembrato per tutti un obiettivo irraggiungibile. O quasi. Perché un modo ci sarebbe, almeno secondo il responsabile dell'ufficio studi della "Credit Suisse", Arndt Ellinghorst: "diventare parte del gruppo Volkswagen". 
Il presidente della Sampdoria subito dopo la partita: "E' un vero peccato. Meritavamo di passare. Il primo tempo è stato meraviglioso e i nostri gol più belli dei loro. C'è grande delusione. Sapevamo che sarebbe stata difficile dopo l'andata a Brema, ma i ragazzi hanno messo passione e sudore per la maglia, in una cornice di pubblico festante. Andiamo in campionato e in Europa League con una squadra molto forte, la migliore da quando sono presidente". I tifosi invocano un nuovo portiere ma Garrone risponde convinto: "Il nostro portiere oggi è stato grande e tutta la difesa ha giocato bene nonostante l'assenza di Lucchini". ( marco lignana ) 
Sulla strada di Luigi Giuseppe Villani verso la vice presidenza di Iren si frappone il Pdci di Reggio Emilia. Il partito, il cui segretario di Reggio Emilia, Donato Vena, sarà alle assemblee ordinarie e straordinarie degli azionisti di Iren previste per il 27 e 28 agosto, in rappresentanza dello 0,007% del capitale sociale della nuova multiutility, propone infatti quattro punti da discutere davanti ai soci. Tra questi il no alla nomina del candidato consigliere regionale del Pdl Giuseppe Villani, indicato alla vice presidenza dell'ex Enia in quota Comune di Parma dal sindaco Pietro Vignali come già anticipato dal nostro sito ( LEGGI ). Villani, secondo i Comunisti Italiani, avrebbe inviato i documenti a Iren e alla Consob omettendo di indicare nel proprio curriculum che fino a pochi giorni prima aveva svolto il ruolo di consigliere comunale nel Comune di Noceto. "La malafede di Villani - attacca il segretario Vena - sta nel fatto che è stato già approvato dal Governo e attende solo la pubblicazione del Presidente della Repubblica il regolamento di attuazione dell’art. 23 bis del Decreto legge 25/06/2008, n. 112, convertito con modifiche dalla legge 06/08/08, n. 133 che all’art. 8 comma 3 secondo il quale 'non possono essere nominati amministratori di società partecipate da enti locali coloro che nei tre anni precedenti alla nomina hanno ricoperto la carica di amministratore, di cui all’articolo 77 del decreto legislativo 18 agosto 2000, n. 267, e successive modificazioni, negli enti locali che detengono quote di partecipazione al capitale della stessa società'". Villani, aggiunge Vena, "commette anche un’altra violazione che denunceremo in assemblea".  Il Codice di autodisciplina di Iren prevede al punto 1.3 che “Gli  amministratori accettano la carica quando ritengono di poter dedicare allo  svolgimento diligente dei loro compiti il tempo necessario….". "Ma come potrà  dedicarsi allo svolgimento diligente dei compiti da vice presidente della  società, considerando che diventerà anche componente di diritto del comitato esecutivo (art. 26 dello statuto), se svolge le mansioni di consigliere  regionale ? Delle due l’una: o svolgerà una delle due cariche (vice presidente  e consilgiere regionale) 'non con dignità e assiduità' ma solo con l’obiettivo di  incassare due stipendi; o in assemblea s’impegni verso gli azionisti a  dimettersi dalla carica di consigliere regionale dopo la nomina; ma su questo  ritorneremo anche in altre sedi a farci sentire". Le altre tre proposte del Pdci prevedono due modifiche allo statuto proposte dal consiglio di amministrazione e la riduzione del 10% sui compensi degli amministratori. A proposito di compensi, Villani sommerebbe ai 200 mila euro annui per la vicepresidenza Iren i circa 5 mila euro al mese di stipendio da consigliere regionale (è al terzo mandato e attualmente capogruppo Pdl in assemblea legislativa) più rimborsi spese compresi tra 2.660 euro e 6 mila euro. ( f.n. ) 
