MILANO - E' un Rafa Benitez meno flemmatico del solito quello che commenta il pari con la Sampdoria. In particolare il tecnico nerazzurro lamenta la presunta irregolarità del gol di Guberti, a suo dire viziato da un fallo di Cassano: "Dopo aver subito un gol come questo non è stata facile. Tutti abbiamo visto che era fallo: Cassano guardava il collaboratore dell'arbitro, sapeva di aver fatto fallo". "Il suo errore ha cambiato tutto - spiega Benitez ai microfoni di Sky -. Siamo andati avanti, ma almeno abbiamo dimostrato di avere carattere. L'arbitro oggi non mi è piaciuto, non ha fatto bene, ma non dico niente di più, questa è solo la mia opinione". Sul pareggio con la Samp, il tecnico spagnolo dice che "abbiamo avuto occasioni, ma la questione è avere un po' più di cattiveria davanti alla porta. Occasioni ne abbiamo ad ogni partita, ma vanno concretizzate". Una sterilità offesiva che l'assenza di Milito non aiuta: "Abbiamo problemi con Milito e Pandev - spiegaBenitez -: sono due attaccanti che dovrebbero fare gol. Comunque la squadra va migliorando, non è facile gestire tutte queste partite, comunque è importante che giovani come Biabany e Coutinho mostrino tutta questa  voglia di vincere". La Lazio intanto è a +4: "Ma io sono preoccupato solo di migliorare la mia squadra, il campionato è ancora troppo lungo per questi discorsi" Non si preoccupa più di tanto della classifica neanche Walter Samuel: "Cosa è mancato per vincere? Non è mancato niente, la squadra ha giocato bene, ha giocato tanto, ma in casa non possiamo lasciare punti, era importante vincere". Sul primato della Lazio in classifica. "Manca tantissimo alla fine del campionato, la Lazio sta facendo bene ma abbiamo fiducia nel nostro gruppo, stiamo facendo bene. Speriamo che con il rientro degli altri compagni di squadra si possa fare meglio. Segna solo Eto'o? Dovrebbe continuare sempre così" Leggi i commenti I commenti dei lettori 
La “Prima giornata stabiese della minigonna” sarà oggi, e il clou è previsto per le 16, con un sitin davanti al Comune. Tutte le abitanti di Castellammare di Stabia, e non solo, sono invitate a presentarsi in abiti “assai succinti” per protestare contro il nuovo regolamento di polizia urbana, voluto dal sindaco del Pdl Luigi Bobbio, oggi all’esame del consiglio comunale. «La città ha bisogno di un decoro — scrivono in una nota le donne del centrosinistra stabiese — che non può essere misurato con il centimetro sui vestiti delle donne>. <Esso viene assicurato dal buon governo, dall’esempio, dai centri di aggregazione sociale, dagli incontri culturali, dalla crescita sociale e dalla garanzia dei diritti. Cosa c’entra in tutto questo l’abbigliamento delle donne? L’amministrazione Bobbio  continuano  è maschilista, o poco attenta ai veri problemi delle donne perché: ha chiuso il centro antiviolenza che ha seguito il percorso di 85 donne in difficoltà; ha polverizzato le politiche sociali; ha dimenticato la commissione pari opportunità e il rischio chiusura del servizio di mammografia, né ha dato informazioni sul finanziamento regionale di 1.300.000 euro per gli asili nido». Hanno aderito il consigliere regionale Angela Cortese, la presidente Commissione pari opportunità della Regione Fiorella Girace, la vicepresidente della stessa commissione in Provincia Ilaria Perrelli, la parlamentare Maria Fortuna Incostante, Antonella Cammardella già consigliere regionale. Lo slogan: “Adesso multateci tutte”. 
ROMA - Se il buon giorno si vede dal mattino, allora per Cuneo sarà un'altra stagione di primissimo piano. Il debutto in campionato per i campioni d'Italia è stata quasi una formalità contro una Rpa-LuigiBacchi.it San Giustino priva dell'opposto titolare Dias, rimasto in tribuna per non aver ricevuto il transfer dalla federazione brasiliana. Anche la BreBanca Lannutti doveva fare a meno di Wijsmans, che attende il buon fine della pratica 'da italiano', ma non per questo però ha problemi, vincendo con un facile 3-0 (25-16, 25-15, 25-20) con 13 punti di Parodi e Nikolov. L'undicesima stagione di Serie A1 inizia con un successo anche per l'Itas Diatec Trentino. Nel match d'esordio al PalaTrento la formazione campione del mondo e d'Europa conquista infatti i tre punti in palio superando 3-0 (25-21, 26-24, 25-18) la BCC-NEP Castellana Grotte degli ex Rak e Gallotta e soprattutto di Radames Lattari, come previsto ricoperto di applausi dal pubblico trentino. Non è bastata quindi l'assenza di Kaziyski ed il comprensibile sistema di gioco gialloblu ancora in costruzione, specialmente in ricezione, per consentire ai pugliesi di lottare alla pari: i veri mattatori sono Stokr e Juantorena, autori di 33 punti complessivi. Anche la Lube Banca Marche Macerata brinda al debutto con una prova di forza: al PalaFontescodella il Tonno Callipo Vibo Valentia cade per 3-0 (25-19, 25-22, 25-20) sotto i colpi di Savani, a referto con 16 punti. La Sisley Treviso deve faticare per avere la meglio per 3- 1 (21-25, 27-25, 25-23, 25-18) della tenace Yoga Forlì: Fei dimentica le amarezze mondiali e mette a terra 17 palloni (16 di Horstink), vincendo il titolo onorifico di Mvp della serata. Detto dello 0-3 (23-25, 21-25, 19-25) con cui nell'anticipo di sabato l'Acqua Paradiso Monza Brianza ha espugnato il parquet della Copra Morpho Piacenza, i due tie-break della giornata inaugurale vanno in scena a Latina e a Roma. L'Andreoli si fa sorprendere in casa dalla Casa Modena per 3-2 (27-25, 21-25, 19-25, 25-18, 21-19), al termine di una maratona di oltre due ore effettive, nonostante i 20 punti di un immarcabile Starovic; dura anche di più il faccia a faccia tra la M.Roma e la Marmi Lanza Verona, con i capitolini che la spuntano 3-2 (25-22, 21-25, 25-22, 18-25, 21-19) con 30 punti di un monumentale Poey. SISLEY TREVISO - YOGA FORLì 3-1 (21-25, 27-25, 25-23, 25-18) - SISLEY TREVISO: Fei 17, Horstink 16, Kovar 2, Papi 3, Farina (L), Boninfante, De Togni, Bontje 4, Pujol 3, Maruotti 8, Vanin (L), Bjelica 10. Non entrati Szabo. All. Piazza. YOGA FORLì: Falasca 17, Bacci, Diachkov 12, De Pandis (L), Saitta 5, Kovacevic 15, Bellei, Oivanen 7, Bovolenta 9. Non entrati Cuturic, Olivucci, Ainsworth. All. Molducci. ARBITRI: Pasquali, Zucca. NOTE - Spettatori 1300, incasso 4600, durata set: 28', 31', 28', 23'; tot: 110'. BRE BANCA LANNUTTI CUNEO - RPA-LUIGIBACCHI.IT SAN GIUSTINO 3-0 (25-16, 25-15, 25-20) - BRE BANCA LANNUTTI CUNEO: Henno (L), Parodi 13, Galic, Fortunato 9, Grbic 4, Peda 2, Nikolov 13, Patriarca 8, Rossi, Volkov 6. Non entrati Mastrangelo, Montagna, Carletti. All. Giuliani. RPA-LUIGIBACCHI. IT SAN GIUSTINO: Zhukouski 1, Van Den Dries 3, Schwarz 1, Bartoletti 8, Giovi (L), Finazzi 3, Nikic 7, Maric 13, Cester 2, Steuerwald. Non entrati Braga, Lo Bianco. All. Zanini. ARBITRI: Sobrero, Braico. NOTE - Spettatori 3900, incasso 28000, durata set: 23', 24', 27'; tot: 74'. COPRA MORPHO PIACENZA - ACQUA PARADISO MONZA BRIANZA 0-3 (23-25, 21-25, 19-25) - COPRA MORPHO PIACENZA: Popp 14, Semenzato 4, Marra (L), Gonzalez 4, Ruiz 1, Perazzolo, Nilsson 4, Zlatanov 18, Tencati 9. Non entrati Piano, Massari, Boschi. All. Lorenzetti. ACQUA PARADISO MONZA BRIANZA: Rauwerdink 13, Krumins 1, Forni, Buti 5, Rooney 18, Travica 2, Gavotto 17, Shumov 4, Exiga (L). Non entrati Cetrullo, Pesenti, Zito, Molteni. All. Monti. ARBITRI: Cesare, La Micela. NOTE - Spettatori 2900, incasso 15000, durata set: 32', 29', 27'; tot: 88'. ITAS DIATEC TRENTINO - BCC-NEP CASTELLANA GROTTE 3-0 (25-21, 26-24, 25-18) - ITAS DIATEC TRENTINO: Birarelli 6, Della Lunga 4, Juantorena 15, Vieira De Oliveira 2, Sala 7, Bratoev 3, Sokolov, Stokr 18, Garcia Pires Ribeiro 1, Bari (L). Non entrati Leonardi, Zygadlo, Colaci. All. Stoytchev. BCC-NEP CASTELLANA GROTTE: Milushev 3, Rak 10, Cozzi 6, Guglielmi (L), Guerra 10, Patriarca, Falaschi 2, Torre, Dvoranen 7, Rodriguez 9, Gallotta 1. Non entrati Pagano, Cicola. All. Lattari. ARBITRI: Padoan, Puecher. NOTE - Spettatori 3100, incasso 27000, LUBE BANCA MARCHE MACERATA - TONNO CALLIPO VIBO VALENTIA 3-0 (25-19, 25-22, 25-20) - LUBE BANCA MARCHE MACERATA: Savani 16, Paparoni (L), Vermiglio 1, Stankovic 6, Martino 8, Omrcen 9, Podrascanin 6. Non entrati Marchiani, Conte, Vadeleux, Van Walle, Cacchiarelli. All. Berruto. TONNO CALLIPO VIBO VALENTIA: Coscione 1, Suljagic 1, Anderson 11, Kindgard, Baroti, Simeonov 10, Ananiev 13, Barone 9, Fanuli (L). Non entrati Ferraro. All. Di Pinto. ARBITRI: Ippoliti, Perri. NOTE - Spettatori 1800, incasso 4500, durata set: 23', 25', 23'; tot: 71'. ANDREOLI LATINA - CASA MODENA 2-3 (25-27, 25-21, 25-19, 18-25, 19-21) - ANDREOLI LATINA: Kovacevic 19, Popelka, Kohut 10, Gitto, Sottile 1, Nonne, Pieri (L), Spairani 9, Vujevic 16, Starovic 29, Giombini 2. Non entrati Labardi. All. Medei. CASA MODENA: Manià (L), Fabroni, Kooistra 9, Dennis 19, Berezhko 14, Kooy 22, Casadei 2, Esko 5, Creus Larry 9, Casoli 1, Piscopo. Non entrati Ciabattini, Diaz. All. Prandi. ARBITRI: Cipolla, Pessolano. NOTE - Spettatori 960, incasso 6000, durata set: 28', 26', 25', 22', 26'; tot: 127'. M. ROMA VOLLEY - MARMI LANZA VERONA 3-2 (25-22, 21-25, 25-22, 18-25, 21-19) - M. ROMA VOLLEY: Poey 30, Zaytsev 8, Paolucci 1, Lebl 12, Uriarte 1, Cesarini (L), Saraceni 3, Bencz, Yosifov 14, Cisolla 11. Non entrati Tomatis, Corsini, Corsano. All. Giani. MARMI LANZA VERONA: Latelli 2, Pajenk 15, Kosmina 2, Brunner 8, Meoni, Lasko 26, Smerilli (L), Lotman, Zingel, Cala Gerardo 14, Herpe 9. Non entrati Bolla. All. Bagnoli. ARBITRI: Boris, Castagna. NOTE - Spettatori 1900, incasso 7400, durata set: 28', 26', 29', 29', 25'; tot: 137'.Serie A1 Leggi i commenti I commenti dei lettori 
LONDRA - La cognata di Tony Blair si è convertita all'Islam dopo aver avuto un'esperienza religiosa in Iran. Lo riferisce il Mail on Sunday . In base a quanto scrive il domenicale britannico, la giornalista Lauren Booth, 43 anni, sorellastra di Cherie Blair, adesso indossa l'hijab, il velo che copre parzialmente il volto, quando lascia l'abitazione, prega cinque volte al giorno e visita le moschee locali quando può. La donna ha raccontato al giornale di essersi convertita all'Islam sei settimane fa dopo aver visitato il santuario di Fatima al-Masumeh nella città iraniana di Qom. "Era un martedì sera, mi sono seduta e ho avvertito questa carica di spiritualità, beatitudine e gioia", ha raccontato al Mail On Sunday . Al suo ritorno in Gran Bretagna ha deciso di convertirsi immediatamente. "Adesso non mangio carne di maiale e leggo il corano tutti i giorni. Sono a pagina 60. E inoltre non bevo un drink da 45 giorni, il periodo più lungo in 25 anni", ha aggiunto. La conversione di Lauren Booth fa seguito a quella dell'ex premier britannico Tony Blair che alla fine del 2007 è diventato cattolico come la moglie. 
MILANO - E' soddisfatto Mimmo Di Carlo per il pari colpo dalla Sampdoria al Meazza contro l'Inter: "Abbiamo giocato contro la squadra più forte d'Europa, abbiamo preparato la gara cercando di non lasciare spazio alle ripartenze. Probabilmente giocando un po' di più la palla avremmo messo in maggiore difficoltà l'Inter, ma sono contento della squadra soprattutto dopo la sconfitta col Metalist". "Non è facile riprendere subito i ritmi - dice ancora Di Carlo -. Poli si sta riprendendo, e peccato per l'infortunio di Curci altrimenti avrei inserito un altro attaccante per una delle nostre punte e questo ha cambiato un po' i piani. Poteva essere importante mettere dentro anche Pozzi che negli spazi che si sono aperti avrebbe potuto provare a segnare il gol vittoria. Mi tengo comunque la prestazione, mi tengo il punto e abbiamo dimostrato che la Samp c'è". Leggi i commenti I commenti dei lettori 
Due rave party con centinaia di persone bloccati nel giro di poche ore. E in entrambi i casi decisiva è stata la segnalazione dei residenti al 113. Stavolta le forze dell'ordine sono riuscite ad evitare che si ripetesse per l'ennesima volta l'assurdo 'rito' delle ambulanze che accorrono in soccorso dei giovani che abusano di alcol e droghe, come è accaduto agli inizi di ottobre nei locali dell'ex Croce Rossa a Fara in Sabina , in provincia di Rieti. In quel caso una ragazza finì addiritura in coma. All'una e trenta della notte di sabato sono arrivate alla polizia le prime segnalazioni di una festa in via di Torcervara e di un frastuono provocato dai suoni emessi dai potenti impianti installati dagli organizzatori in un capannone dell'ex stabilimento "Romanazzi". La questura ha fatto scattare i controlli che hanno dato un riscontro positivo. Visto il gran numero di persone presenti alla festa, nelle zona sono stati fatti arrivare rinforzi dal commissariato San Basilio. Sono intervenuti anche carabinieri e gli agenti della polizia municipale. Per gli organizzatori dell'iniziativa, di 33, 20 e 21 anni, è scattata la denuncia per i reati di invasione di edifici, disturbo alla quiete. La polizia postale sta verificando in che modo è stato lanciato il passaparola per radunare tante persone al rave. Nel pomeriggio di oggi un altro party è stato bloccato dalla polizia. Questa volta gli organizzatori non sono riusciti nemmeno a montare il materiale che sarebbe poi servito a diffondere la musica in un'area aperta in via Marcio Rutilio, al Casilino. Anche in questa circostanza è stata decisiva la segnalazione dei residenti al 113, che hanno riferito di un gruppo di persone, circa 70, che stavano attrezzando l'area con un tendone e delle casse. La centrale operativa ha inviato sul posto alcuni agenti che hanno identificato i presenti. I quattro organizzatori, tutti giovani, che avevano portato anche un gruppo elettrogeno per l'alimentazione degli strumenti anche in vista della notte, saranno denunciati per occupazione di suolo pubblico e manifestazione non preavvisata. Proprio alcuni giorni fa, di fronte al ripetersi delle iniziative, anche nelle aree del litorale, il questore di Roma ha allertato le forze dell'ordine a segnalare ogni possibile organizzazione di rave party, anche per evitare che iniziative non autorizzate possano generare rischi per la sicurezza e la salute dei partecipanti, oltre che disagi per i residenti nelle aree interessate dalle feste. La questura invita anche i proprietari di terreni o edifici in disuso e quindi maggiormente esposti a rischio di occupazioni abusive, a mettere in sicurezza le strutture, contribuendo così a ridurre il rischio, nonché ad intensificare la vigilanza e dare immediata comunicazione di ogni anomalia riscontrata. 
«Tu conosci il mio naturale, e ben puoi comprendere l´orgasmo da cui è posseduto il mio fisico eccitato da nervi sensibilissimi e da un´immaginazione esaltata, quindi se non mi vuoi consunto dall´amore e dallo spasimo usa la massima sollecitudine, e concorri al compimento de´ miei voti, e del dolce destino che mi si prepara». Napoli, 22 giugno 1821. In preda al febbrile desiderio per una dodicenne napoletana, Nicola (si firma così) Paganini scrive questa lettera all´amico Luigi Germi. A 39 anni il violinista genovese ha sedotto le donne di mezza Europa, ma non resiste al candore della piccola Carolina Banchieri, ed è pronto a sposarla in pochi giorni per averla: «Finalmente ho risoluto di seguitare le leggi del core e quelle dello Stato, e di prendere moglie». Un proposito che finora si credeva incompiuto, ma dopo quasi due secoli riemergono dagli archivi di Stato e della diocesi di Napoli gli atti del processo di matrimonio. Li ha ritrovati il musicologo campano Luigi Sisto, docente di Storia degli strumenti musicali all´università di Roma Tor Vergata. Paganini si lega con rito civile alla ragazzina del quartiere San Giuseppe il 30 agosto del 1821, per poi ricevere il sacramento tra la fine di settembre e i primi di ottobre nella piccola chiesa di San Liborio alla Carità. Alle ore 20 del 30 agosto i due innamorati giurano solenne promessa di matrimonio davanti all´ufficiale comunale Annibale Marchese, con il consenso dei genitori della Banchieri e in presenza di quattro testimoni. «Noi secondando la loro dimanda - si legge negli Atti dello Stato civile - dopo di avere ad essi letto i documenti (…) e i dritti ed obblighi rispettivi degli sposi, abbiam ricevuto da ciascuna delle parti la dichiarazione ch´esse solennemente promettono di celebrare il matrimonio innanzi la Chiesa, secondo le forme prescritte dal Sacro Concilio di Trento». Prima del rito religioso però Paganini deve attestare di essere celibe: i continui viaggi in Europa fanno sospettare che abbia già contratto matrimonio. Nell´attesa di ricevere da Genova i documenti necessari, diventa un´ossessione quella «amabile ragazza figlia di un´onestissima famiglia, che unisce alla bellezza la più severa educazione». Il violinista la vuole «quantunque non abia dote». Chiede allora a Germi di procurargli un atto di battesimo alterato per sembrare più giovane, e gli suggerisce un escamotage per ottenere un consenso scritto al matrimonio dalla madre analfabeta. Lo prega inoltre di attestare la solidità del proprio patrimonio. «Addio mio caro amico - scrive emozionato - mi riserbo a mostrarti la mia Venere, e a farti confessare che Paganini in tutto sfugge la mediocrità. Credimi». Il primo settembre il parroco della chiesa di San Liborio, don Gabriele Caputo, rende dichiarazione delle avvenute pubblicazioni, lo stesso farà il giorno dopo il parroco della chiesa di Ss. Francesco e Matteo, a cui fa capo Paganini che vive sui quartieri spagnoli. L´11 i due giurano nel palazzo arcivescovile al cospetto del vicario generale della Curia napoletana. Il violinista appone la sua firma sull´atto in cui dichiara di essere libero e di non aver «dato parola di matrimonio a persona alcuna». È l´ultimo passo prima dell´atteso evento: il 17 il vicario darà il consenso per il rito, che sarebbe stato celebrato tra la fine di settembre e i primi di ottobre nella chiesa di piazza Carità. Ma Carolina delude le aspettative del violinista, che l´abbandona dopo soli quattro giorni affidandola a una contadina: «Adorabile amico - confessa amareggiato da Parma a Germi - A voi solo dirò di aver trovato quell´oggetto un vero sans-souci, e che in tutti i generi mi cambiò faccia, e perciò me ne liberai dopo quattro giorni che mi parvero quattro anni». 

