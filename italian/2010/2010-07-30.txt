ROMA - A questo punto fare finta di niente non è più possibile. Le parole di Gianfranco Fini hanno sancito lo strappo ormai inevitabile tra il Pdl e il suo cofondatore. Mentre Berlusconi rassicura: "Abbiamo i numeri per andare avanti", il tema è già quello degli effetti sull'azione di governo. Che da oggi conta su una maggioranza meno certa, in sostanza "appesa" al voto potenzialmente decisivo delle truppe finiane. Una situazione complessa, in cui il presidente della Repubblica Giorgio Napolitano, pur ribadendo la sua estraneità alle discussioni e decisioni interne ai partiti, non ha mancato di sottolineare, con una certa preoccupazione, la necessità di salvaguardare la continuità della vita istituzionale, nell'interesse generale del Paese. Berlusconi insiste: via dalla presidenza della Camera. In un messaggio ai Promotori della Libertà il premier parla di scelta "difficile ma inevitabile". Perché Fini "remava contro", e dava una "sponda ai nostri nemici". Per il Cavaliere l'ex leader di An "è lontanissimo da una cultura liberale", e dovrebbe "come fece Pertini nel 1969, lasciare la sua carica". Il premier promette un forte impegno per il partito, e intanto rilancia le accuse ai finiani: "Hanno lavorato in modo sistematico per svuotare, rallentare, bloccare il nostro lavoro. Peggio, hanno offerto una sponda ai nostri nemici, all'opposizione, ai settori politicizzati della magistratura, a certa stampa, ai peggiori giustizialisti". Infine, il passaggio politicamente più rilevante, tra rassicurazione e propaganda: "Abbiamo i numeri per andare avanti, intendo completare il programma della legislatura". IL MESSAGGIO AUDIO Il nuovo gruppo. L'annuncio del vicepresidente Lupi ha dato il "benvenuto" ufficiale a "Futuro e libertà per l'Italia". E' questo il nome finale scelto dai "transfughi" dopo che in giornata erano stati in lizza l'evocativo "Azione Nazionale" e il più prosaico "Nazione e libertà". Giorgio Conte ha già rappresentato gli altri 32 colleghi alla sua prima conferenza da capogruppo. Per capire come si comporteranno i membri del neonato gruppo bastano le poche parole di Fabio Granata: "Saremo leali al programma di governo mentre sul resto avremo le mani libere". Non è un biglietto da visita rassicurante per l'esecutivo. Se i 33 deputati sono ormai cosa certa, per conoscere i numeri al Senato bisognerà aspettare invece fino a lunedì, anche se a Palazzo Madama i finiani dovrebbero raggiungere almeno i dieci senatori. VIDEO: L'ANNUNCIO ALLA CAMERA La sicurezza della Lega. Dalla maggioranza però la parola d'ordine è tutto bene, il governo va avanti. I più determinati in questo senso sono i leghisti. L'obiettivo dichiararato del Carroccio è il federalismo. Metterci le elezioni di mezzo non rientra nei piani di Bossi e compagni. "Il governo rimane così com'è", ha detto il ministro degli Interni, Roberto Maroni,"Il federalismo non è a rischio". Una rassicurazione obbligata ai propri elettori. Il resto della maggioranza invece si è concentrato su un fuoco incrociato nei confronti del Presidente della Camera. Fuoco incrociato su Fini. Il primo, a conferenza stampa appena finita, è stato Daniele Capezzone. "Una prova di debolezza e un atto di viltà politica". E' questo il giudizio del portavoce del Pdl. "L'unica cosa dignitosa, per Fini, sarebbe stato dare le dimissioni da Presidente della Camera: ma Fini ha scelto di restare aggrappato alla sua poltrona. Brutto spettacolo, che gli italiani giudicheranno con giusta severità". Sullo stesso tema insiste anche il coordinatore del Pdl, Sandro Bondi: "Questa mattina gli uffici del Presidente della Camera hanno finito per assomigliare alla sede di una corrente politica". La premessa all'ennesimo invito alle dimissioni: "Con il tempo anche l'onorevole Fini non potrà non prendere atto di come sia impossibile, oltre che inopportuno, esercitare un ruolo di garanzia, come quello attribuito al Presidente della Camera, e nello stesso tempo quello di ispiratore di un gruppo parlamentare". Coabitazione forzata. Qualche problema di "coabitazione" però comincia a esserci. Lo dimostrano le parole di Francesco Maria Giro. Il sottosegretario ai Beni e alle attività culturali dice quello che in tanti pensano: "Per poter vivere il governo ha bisogno senz'altro della maggioranza dei voti alla Camera ma questo non significa vendersi a tutti i costi l'anima. Ad un governo debole teleguidato da chi detesta Berlusconi, preferisco un governo forte scelto da un nuovo voto degli italiani che ammirano Berlusconi". In altre parole meglio nuove elezioni che essere costantemente sotto lo scacco dei finiani. L'opposizione. Respirazione artificiale e galleggiamento. Le immagini scelte da Pierluigi Bersani non sono casuali. "Il governo non c'è più", è il giudizio del segretario del Pd, "Le cose dette fin qui dalla maggioranza, nelle sue varie anime, dimostrano che bisogna guardare la realtà. Non si può sperare di galleggiare con falle così evidenti nella barca". Da qui la necessità di andare oltre. "Se si riflette di una fase nuova siamo pronti a sostenere una transizione. Poi ognuno fa la sua proposta al paese, in una logica bipolare. Siamo pronti a discuterne". Il Pd ha convocato il suo stato maggiore, ha espresso la sua preoccupazione anche al Presidente della Repubblica, che nel pomeriggio ha ricevuto il segretario assieme ai capigruppo di Camera e Senato. Da registrare, in serata, anche una dichiarazione di Massimo D'Alema, favorevole a un nuovo governo di transizione che abbia come missione principale l'approvazione di una nuova legge elettorale e la gestione della crisi economica. Anche l'Udc dà a suo modo il benvenuto al gruppo di "Futuro e libertà". "Saranno un interlocutore importante per il futuro", è il commento del leader deI centristi Casini. Prima però c'è il presente a cui pensare. E c'è un governo ancora in vita. "Escludo qualsiasi sostegno a questo esecutivo", taglia corto, "noi siamo un partito di opposizione, come potremmo sostenerlo?". E a complicare le cose per la maggioranza arriva anche la dichiarazione di Raffaele Lombardo. "L'Mpa continuerà ad onorare il proprio patto elettorale", ma si aspetta, "a maggior ragione dopo i fatti di oggi", maggior "attenzione da parte del governo" sugli impegni presi per il Sud e non ancora onorati. Insomma anche in questo caso il tempo dell'appoggio incondizionato è finito. Leggi i commenti I commenti dei lettori 
E' fatto di musica e risate questo nuovo weekend estivo. Dai tormentoni disco di Bob Sinclair al grande jazz, dalla comicità di Paolino Ruffini a quella di un festival dedicato alla bugia. Poi il ritorno di Benigni con le sue letture dantesche e l'inizio del carnevale estivo a Viareggio. Sono alcuni degli eventi in programma nei prossimi giorni. Ma la mappa del divertimento offre molte altre curiosità. Musica. C'è n'è per tutti i gusti. A cominciare dal concerto di Daniele Silvestri stasera a Torre del Lago (ore 22). Il cantautore romano è ospite della festa nazionale dei giovani democratici. A Barberino del Mugello, da stasera al 2 agosto, si svolge un piccolo festival all'Outlet. Tutto gratis. Nel tempio del consumismo low cost si esibiranno Gino Paoli (stasera, ore 21), poi Karima, Dionne Warwick domenica e Francesco Renga lunedì. Grande appuntamento con uno dei dj più famosi al mondo domani in Versilia. Alla consolle della Canniccia ci sarà Bob Sinclair, l'autore del tormenotone "Love generation". Alla Fortezza da Basso di Firenze stasera il concerto degli Statuto. Reduce dal Traffic festival di Torino, la band ska italiana si esibisce alle 21. Stesso palcoscenico domani per musica, paerole e sketch di Dario Vergassola all'arena Live on (23.30). Il comico sarà preceduto alle 21 dal pop-rock dei Perturbazione. Jazz. Almeno tre gli appuntamenti con il jazz. Il primo all'Enoteca italiana di Siena dove i grandi del jazz stasera e domani (ore 21) suonano insieme agli allievi si Siena jazz. Sul palco, fra gli altri Reuben Rogers, uno dei migliori contrabbassisti della scena Usa, e John Taylor, uno dei pianisti jazz e compositori più celebrati in Europa. Con il concerto del venezuelano Otmaro Ruiz, considerato uno dei maggiori pianisti jazz di oggi, invece, prende il via stasera alle 21 all'Arena Cavallerizza di Grosseto l'edizione numero trenta di Grey Cat, il festival itinerante nelle città e nei borghi della Maremma. Mentre inizia da Pavana (ore 20.30) Itinerari musicali, percorso di concerti world music nella montagna pistoiese. Il primo concerto della rassegna, prevista fino al 20 agosto, è una spettacolarizzazione gastronomica del violinista ungherese Hasor Janos che, nel suo "Gulash konzert" prima cucinerà il prelibato piatto, poi intratterrà il pubblico con brani musicali tradizionali della sua terra. Domenica a Cutigliano gli Afroeira, tra le prime e più importanti orchestre di percussioni in Italia; arrivano dall'Orchestra del Maggio e da quella della Toscana i componenti del Quintetto d'ottoni. Benigni. Il regista toscano torna il suo "Tutto Dante" in una lettura del XXXIII canto dell'Inferno. Il viaggio nella ghiaccia di Cocito fra i traditori sarà in scena domani all'arena Mario Incisa della Rocchetta di Bolgheri (ore 21.30) Paolo Ruffini . Il comico livornese è alla Cittadella del Carnevale con il suo cavallo di battaglia, "Io Doppio!!". Nello spettacolo ci saranno nuovi doppiaggi e l'accompagnamento dal vivo dell'Orchestra del cuculo (21.30, da 10 a 22 euro). Il festival della bugia. E' il campionato italiano dei professionisti della menzogna. Una gara in cui i partecipanti si sfidano a suon di balle, a chi la racconta più grossa. Si svolge domani e domenica a Le Piastre, paesino di 300 abitanti sulla montagna pistoiese. Fra gli ospiti, bugiardi "ad honorem": oggi alle 18 ci sarà Gene Gnocchi e domani Bobo Rondelli, che presiederà la giuria e canterà alcune delle sue canzoni. Viareggio sei Bellissima. E' la versione estiva del Carnevale di Viareggio. Domani alle 22 quattro dei migliori carri che hanno partecipato all'edizione di febbraio, sfileranno sul lungomare per arrivare in piazza Mazzini. Le grandi strutture di cartapesta saranno seguite da gruppi in maschera e saranno animate da musica. Tuscan Sun Festival. A Cortona si apre stasera quello che è ormai diventato il grande appuntamento dell’estate in musica. Tra i tanti nomi Renee Fleming, Cecilia Chailly, Gabriele Lavia, Charles Dance, Joshua Bell, Steven Isserlis, Nina Kotova, le stelle del Bolshoi e il 5 agosto Sting e Trudie Styler in una performance assolutamente inusuale e unica il primo concerto in cartellone sabato 31 luglio con una Opera Gala, che vedrà sul palco, prima del suo debutto alla Scala il soprano russo Ekaterina Scherbachenko. 
ROMA -  Arriva intorno alle 16 a Piazzale Clodio senza rilasciare dichiarazioni, poi viene interrogato per quasi cinque ore dal procuratore aggiunto Giancarlo Capaldo e dal pm Rodolfo Sabelli, Giacomo Caliendo, il sottosegretario alla Giustizia indagato per violazione della legge Anselmi sulla costituzione delle società segrete nell'ambito dell'inchiesta sull'eolico in Sardegna. Indagine che ha rivelato l'esistenza della cosiddetta P3 e portato all'arresto di Flavio Carboni , Pasquale Lombardi e Arcangelo Martino. "Ho riferito fatti, circostanze e indicati testi che possono escludere qualsiasi mia responsabilità - riassume alla fine Caliendo ai cronisti - Sono certo che verrà dimostrato che non ho nulla da rimproverarmi".  E ancora: "Non ho fatto pressioni per la lista Formigoni, mai parlato con i giudici della Consulta, mai avuto a che fare con gli uomini di Carboni". Accompagnato dall'avvocato Paola Severino, che ha concordato il confronto del suo assistito con i pm, Caliendo avrà dovuto indicare soprattutto i suoi "fatti, circostanze e testimoni" in relazione all'ormai famosa riunione del 23 settembre 2009 nella residenza romana del coordinatore del Pdl Denis Verdini . Summit che vide la partecipazione di Flavio Carboni, del magistrato di Cassazione Antonio Martone e di Arcibaldo Miller, capo del servizio ispettivo del ministero di Giustizia. Secondo l'accusa, in quella occasione si affrontarono molti dei temi riportati nell'ordinanza di custodia cautelare che ha portato in carcere i tre della cosiddetta P3. In particolare, l'intervento presso i giudici della Corte Costituzionale con riferimento al lodo Alfano. Movimenti e attività a cui Caliendo nei giorni scorsi ha detto di essere totalmente estraneo, di non aver mai contattato né fatto elenchi di giudici della Consulta favorevoli o contrari al lodo. Al pranzo a casa di Verdini a palazzo Pecci Blunt il 23 settembre scorso Caliendo dice ai pm di esserci stato, "ma solo trenta minuti poi avevo impegni di lavoro". Dunque non avrebbe sentito né preso parte a presunte condotte illecite decise quel giorno. Il sottosegretario sottolinea inoltre di non avere mai parlato "con i giudici della Consulta circa la decisione sul Lodo Alfano" e di non avere mai avuto "contatti con nessuno del gruppo di Carboni". Tranne Pasquale Lombardi "perché organizzava convegni ma con lui - dice ai magistrati - avevo un rapporto distaccato". Caliendo nega anche di avere fatto pressioni sugli ispettori a proposito dell'esclusione della lista Formigoni dalle regionali in Lombardia. "Ho invece solo espresso un parere favorevole su Marra, un parere professionale ma mai fatto pressioni",  precisa a proposito della nomina di Marra alla Corte d'Appello di Milano. Lunedì pomeriggio sarà sentito come testimone il governatore della Lombardia Roberto Formigoni e nei giorni successivi potrebbero essere convocati a Piazzale Clodio, sempre come persone informate sui fatti, l'ex presidente della Cassazione Vincenzo Carbone, Miller e Martone, fresco di dimissioni. Mentre Caliendo risponde alle domande dei pm, l'opposizione sollecita la calendarizzazione ad agosto della mozione di sfiducia nei confronti del sottosegretario alla Giustizia. E' Dario Franceschini, presidente dei deputati Pd, a spiegare che "se la prossima settimana la maggioranza vuole portare in aula i due decreti legge in scadenza (su energia e privatizzazione della Tirrenia,ndr) dovrà accettare anche il voto sulla mozione di sfiducia". La maggioranza ha ottenuto l'inversione dell'ordine della discussione, anticipando l'arrivo in aula del ddl intercettazioni rispetto agli altri due decreti. Per il Pd, dovrà ora dare il via libera anche al voto sulla mozione di sfiducia a Caliendo. D'altronde "è un nostro diritto in base al regolamento della Camera (l'opposizione può determinare il 20 per cento del calendario dei lavori) - ribadisce Franceschini - come ha correttamente riconosciuto il Presidente Fini". La decisione è rinviata alla prossima riunione dei capigruppo, fissata per lunedì pomeriggio. Leggi i commenti I commenti dei lettori 
ROMA - Solo una discussione generale, ma il governo ha ottenuto l'inversione dell'ordine del giorno, per parlare subito del ddl sulle intercettazioni. Ha aperto Giulia Bongiorno, che rappresentava per la prima volta "Futuro e libertà per l'Italia", il nuovo gruppo parlamentare nato dopo la rottura Berlusconi-Fini. Tutti i partiti hanno ribadito le loro posizioni. Di Pietro ha parlato di un Berlusconi "testa della piovra" ed è stato ripreso per questo dal presidente di turno Buttiglione. Il Pd ha articolato una serie di osservazioni tecniche. Un dibattito stanco, ci si rivede a settembre, con uno scenario politico che sarà probabilmente molto diverso. In ogni caso, la legge sulle intercettazioni a misura di Berlusconi va per ora in archivio. In Commissione Giustizia, i rappresentanti del Pdl hanno cercato in mattinata un'accelerazione sul processo breve, tema su cui pero' difficilmente il Fli si troverà concorde.  Il capogruppo Pdl in commissione Enrico Costa ha chiesto che venga fissato il termine per gli emendamenti al ddl e messo all'ordine del giorno della ripresa dei lavori a settembre come prioritario. "La riforma della giustizia è il cuore del programma di governo". La proposta è stata condannata dalle opposizioni. Leggi i commenti I commenti dei lettori 
È morto Salvatore Cintola, deputato dell'Udc all'Assemblea regionale siciliana. Proprio ieri aveva compito 69 anni e da tempo era affetto da un male incurabile. Ex senatore, Cintola è deceduto alle 19,30 a Palermo al Policlinico universitario dove era ricoverato da qualche settimana. All'Ars gli subentrerà Mario Parlavecchio, primo dei non eletti nella lista Udc nel collegio di Palermo. I funerali di Cintola verranno officiati domenica alle 10,30 nella chiesa Madre di Partinico, la sua città natale. 
Il Comune di Milano non dirotta nessun bambino nei nidi privati. Le famiglie milanesi al momento della domanda di iscrizione possono indicare quattro nidi, come opzione di scelta tra strutture pubbliche e private. Si tratta di una decisione libera. Quest'anno, su 6.972 nuove domande, 1.065 famiglie hanno espresso come prima scelta il nido comunale accreditato, e altre 1.228 hanno indicato il nido privato accreditato. Il numero dei bambini che trovano un posto in una struttura privata o accreditata è quindi il risultato di una scelta ragionata e consapevole delle famiglie, a conferma della fiducia che esse nutrono anche nelle strutture accreditate, che garantiscono qualità e professionalità. Quest'anno sono stati 539 i posti in più offerti alle famiglie milanesi e sono tre i nuovi nidi che apriranno a settembre. Il sistema pubblico-privato sta dimostrando di poter rispondere alle esigenze delle nostre famiglie, all'interno di un processo di continua crescita e miglioramento dei servizi per la prima infanzia. Ad oggi la lista d'attesa per un posto nido conta 582 bambini, ma i posti già disponibili sono 641. Tutte le richieste inoltrate saranno quindi soddisfatte in tempi brevi, proprio grazie all'integrazione tra pubblico e privato. Questa amministrazione ha fatto della qualità e della capillarità dei suoi servizi per la famiglia uno dei punti centrali del suo programma; la nostra offerta di posti nido è tra le più alte in Italia, a conferma di un vero e proprio modello di supporto alla famiglia e alla genitorialità, che verrà premiato a Fiuggi con il riconoscimento a Letizia Moratti di "Sindaco difensore della Famiglia". La "scarsa qualità" attribuita ai nidi accreditati è una completa falsità perché nella delibera regionale del febbraio 2005 sono indicati chiaramente i requisiti necessari per accedere all'accreditamento, che garantiscono qualità e formazione elevate per tutto il personale. Ogni nido, inoltre, deve garantire il possesso dei requisiti previsti da norme vigenti in materia di urbanistica, edilizia, prevenzione e sicurezza. Con l'accreditamento tutto il sistema dei nidi viene costantemente monitorato attraverso indicatori e standard qualitativi e quantitativi. (* Assessore alla Famiglia, scuola e politiche sociali  del Comune di Milano) Tutti i dati sui nidi privati che abbiamo pubblicato nell'articolo a cui si riferisce l'assessore Moioli sono tratti da comunicazioni ufficiali del Comune (in occasione della pubblicazione delle graduatorie definitive dei nidi, dati confermati nell'ultima seduta della commissione Educazione, il 20 luglio). Va sottolineato anche che  -  come indica la circolare comunale n.5 del 2 marzo 2010  -  le famiglie al momento dell'iscrizione devono indicare come "prima scelta" il nido più vicino alla propria residenza anagrafica. In molti casi quindi, chi ha indicato un nido privato accreditato non lo ha fatto per una "scelta ragionata e consapevole" ma per un obbligo fissato dalle norme di iscrizione.  (z. d.) 
È morto Salvatore Cintola, deputato dell'Udc all'Assemblea regionale siciliana. Proprio ieri aveva compito 69 anni e da tempo era affetto da un male incurabile. Ex senatore, Cintola è deceduto alle 19,30 a Palermo al Policlinico universitario dove era ricoverato da qualche settimana. All'Ars gli subentrerà Mario Parlavecchio, primo dei non eletti nella lista Udc nel collegio di Palermo. I funerali di Cintola verranno officiati domenica alle 10,30 nella chiesa Madre di Partinico, la sua città natale. 
Il Comune di Milano non dirotta nessun bambino nei nidi privati. Le famiglie milanesi al momento della domanda di iscrizione possono indicare quattro nidi, come opzione di scelta tra strutture pubbliche e private. Si tratta di una decisione libera. Quest'anno, su 6.972 nuove domande, 1.065 famiglie hanno espresso come prima scelta il nido comunale accreditato, e altre 1.228 hanno indicato il nido privato accreditato. Il numero dei bambini che trovano un posto in una struttura privata o accreditata è quindi il risultato di una scelta ragionata e consapevole delle famiglie, a conferma della fiducia che esse nutrono anche nelle strutture accreditate, che garantiscono qualità e professionalità. Quest'anno sono stati 539 i posti in più offerti alle famiglie milanesi e sono tre i nuovi nidi che apriranno a settembre. Il sistema pubblico-privato sta dimostrando di poter rispondere alle esigenze delle nostre famiglie, all'interno di un processo di continua crescita e miglioramento dei servizi per la prima infanzia. Ad oggi la lista d'attesa per un posto nido conta 582 bambini, ma i posti già disponibili sono 641. Tutte le richieste inoltrate saranno quindi soddisfatte in tempi brevi, proprio grazie all'integrazione tra pubblico e privato. Questa amministrazione ha fatto della qualità e della capillarità dei suoi servizi per la famiglia uno dei punti centrali del suo programma; la nostra offerta di posti nido è tra le più alte in Italia, a conferma di un vero e proprio modello di supporto alla famiglia e alla genitorialità, che verrà premiato a Fiuggi con il riconoscimento a Letizia Moratti di "Sindaco difensore della Famiglia". La "scarsa qualità" attribuita ai nidi accreditati è una completa falsità perché nella delibera regionale del febbraio 2005 sono indicati chiaramente i requisiti necessari per accedere all'accreditamento, che garantiscono qualità e formazione elevate per tutto il personale. Ogni nido, inoltre, deve garantire il possesso dei requisiti previsti da norme vigenti in materia di urbanistica, edilizia, prevenzione e sicurezza. Con l'accreditamento tutto il sistema dei nidi viene costantemente monitorato attraverso indicatori e standard qualitativi e quantitativi. (* Assessore alla Famiglia, scuola e politiche sociali  del Comune di Milano) Tutti i dati sui nidi privati che abbiamo pubblicato nell'articolo a cui si riferisce l'assessore Moioli sono tratti da comunicazioni ufficiali del Comune (in occasione della pubblicazione delle graduatorie definitive dei nidi, dati confermati nell'ultima seduta della commissione Educazione, il 20 luglio). Va sottolineato anche che  -  come indica la circolare comunale n.5 del 2 marzo 2010  -  le famiglie al momento dell'iscrizione devono indicare come "prima scelta" il nido più vicino alla propria residenza anagrafica. In molti casi quindi, chi ha indicato un nido privato accreditato non lo ha fatto per una "scelta ragionata e consapevole" ma per un obbligo fissato dalle norme di iscrizione.  (z. d.) 
ROMA -  Arriva intorno alle 16 a Piazzale Clodio senza rilasciare dichiarazioni, poi viene interrogato per quasi cinque ore dal procuratore aggiunto Giancarlo Capaldo e dal pm Rodolfo Sabelli, Giacomo Caliendo, il sottosegretario alla Giustizia indagato per violazione della legge Anselmi sulla costituzione delle società segrete nell'ambito dell'inchiesta sull'eolico in Sardegna. Indagine che ha rivelato l'esistenza della cosiddetta P3 e portato all'arresto di Flavio Carboni , Pasquale Lombardi e Arcangelo Martino. "Ho riferito fatti, circostanze e indicati testi che possono escludere qualsiasi mia responsabilità - riassume alla fine Caliendo ai cronisti - Sono certo che verrà dimostrato che non ho nulla da rimproverarmi".  E ancora: "Non ho fatto pressioni per la lista Formigoni, mai parlato con i giudici della Consulta, mai avuto a che fare con gli uomini di Carboni". Accompagnato dall'avvocato Paola Severino, che ha concordato il confronto del suo assistito con i pm, Caliendo avrà dovuto indicare soprattutto i suoi "fatti, circostanze e testimoni" in relazione all'ormai famosa riunione del 23 settembre 2009 nella residenza romana del coordinatore del Pdl Denis Verdini . Summit che vide la partecipazione di Flavio Carboni, del magistrato di Cassazione Antonio Martone e di Arcibaldo Miller, capo del servizio ispettivo del ministero di Giustizia. Secondo l'accusa, in quella occasione si affrontarono molti dei temi riportati nell'ordinanza di custodia cautelare che ha portato in carcere i tre della cosiddetta P3. In particolare, l'intervento presso i giudici della Corte Costituzionale con riferimento al lodo Alfano. Movimenti e attività a cui Caliendo nei giorni scorsi ha detto di essere totalmente estraneo, di non aver mai contattato né fatto elenchi di giudici della Consulta favorevoli o contrari al lodo. Al pranzo a casa di Verdini a palazzo Pecci Blunt il 23 settembre scorso Caliendo dice ai pm di esserci stato, "ma solo trenta minuti poi avevo impegni di lavoro". Dunque non avrebbe sentito né preso parte a presunte condotte illecite decise quel giorno. Il sottosegretario sottolinea inoltre di non avere mai parlato "con i giudici della Consulta circa la decisione sul Lodo Alfano" e di non avere mai avuto "contatti con nessuno del gruppo di Carboni". Tranne Pasquale Lombardi "perché organizzava convegni ma con lui - dice ai magistrati - avevo un rapporto distaccato". Caliendo nega anche di avere fatto pressioni sugli ispettori a proposito dell'esclusione della lista Formigoni dalle regionali in Lombardia. "Ho invece solo espresso un parere favorevole su Marra, un parere professionale ma mai fatto pressioni",  precisa a proposito della nomina di Marra alla Corte d'Appello di Milano. Lunedì pomeriggio sarà sentito come testimone il governatore della Lombardia Roberto Formigoni e nei giorni successivi potrebbero essere convocati a Piazzale Clodio, sempre come persone informate sui fatti, l'ex presidente della Cassazione Vincenzo Carbone, Miller e Martone, fresco di dimissioni. Mentre Caliendo risponde alle domande dei pm, l'opposizione sollecita la calendarizzazione ad agosto della mozione di sfiducia nei confronti del sottosegretario alla Giustizia. E' Dario Franceschini, presidente dei deputati Pd, a spiegare che "se la prossima settimana la maggioranza vuole portare in aula i due decreti legge in scadenza (su energia e privatizzazione della Tirrenia,ndr) dovrà accettare anche il voto sulla mozione di sfiducia". La maggioranza ha ottenuto l'inversione dell'ordine della discussione, anticipando l'arrivo in aula del ddl intercettazioni rispetto agli altri due decreti. Per il Pd, dovrà ora dare il via libera anche al voto sulla mozione di sfiducia a Caliendo. D'altronde "è un nostro diritto in base al regolamento della Camera (l'opposizione può determinare il 20 per cento del calendario dei lavori) - ribadisce Franceschini - come ha correttamente riconosciuto il Presidente Fini". La decisione è rinviata alla prossima riunione dei capigruppo, fissata per lunedì pomeriggio. Leggi i commenti I commenti dei lettori 
ROMA - Solo una discussione generale, ma il governo ha ottenuto l'inversione dell'ordine del giorno, per parlare subito del ddl sulle intercettazioni. Ha aperto Giulia Bongiorno, che rappresentava per la prima volta "Futuro e libertà per l'Italia", il nuovo gruppo parlamentare nato dopo la rottura Berlusconi-Fini. Tutti i partiti hanno ribadito le loro posizioni. Di Pietro ha parlato di un Berlusconi "testa della piovra" ed è stato ripreso per questo dal presidente di turno Buttiglione. Il Pd ha articolato una serie di osservazioni tecniche. Un dibattito stanco, ci si rivede a settembre, con uno scenario politico che sarà probabilmente molto diverso. In ogni caso, la legge sulle intercettazioni a misura di Berlusconi va per ora in archivio. In Commissione Giustizia, i rappresentanti del Pdl hanno cercato in mattinata un'accelerazione sul processo breve, tema su cui pero' difficilmente il Fli si troverà concorde.  Il capogruppo Pdl in commissione Enrico Costa ha chiesto che venga fissato il termine per gli emendamenti al ddl e messo all'ordine del giorno della ripresa dei lavori a settembre come prioritario. "La riforma della giustizia è il cuore del programma di governo". La proposta è stata condannata dalle opposizioni. Leggi i commenti I commenti dei lettori 
ROMA - A questo punto fare finta di niente non è più possibile. Le parole di Gianfranco Fini hanno sancito lo strappo ormai inevitabile tra il Pdl e il suo cofondatore. Mentre Berlusconi rassicura: "Abbiamo i numeri per andare avanti", il tema è già quello degli effetti sull'azione di governo. Che da oggi conta su una maggioranza meno certa, in sostanza "appesa" al voto potenzialmente decisivo delle truppe finiane. Una situazione complessa, in cui il presidente della Repubblica Giorgio Napolitano, pur ribadendo la sua estraneità alle discussioni e decisioni interne ai partiti, non ha mancato di sottolineare, con una certa preoccupazione, la necessità di salvaguardare la continuità della vita istituzionale, nell'interesse generale del Paese. Berlusconi insiste: via dalla presidenza della Camera. In un messaggio ai Promotori della Libertà il premier parla di scelta "difficile ma inevitabile". Perché Fini "remava contro", e dava una "sponda ai nostri nemici". Per il Cavaliere l'ex leader di An "è lontanissimo da una cultura liberale", e dovrebbe "come fece Pertini nel 1969, lasciare la sua carica". Il premier promette un forte impegno per il partito, e intanto rilancia le accuse ai finiani: "Hanno lavorato in modo sistematico per svuotare, rallentare, bloccare il nostro lavoro. Peggio, hanno offerto una sponda ai nostri nemici, all'opposizione, ai settori politicizzati della magistratura, a certa stampa, ai peggiori giustizialisti". Infine, il passaggio politicamente più rilevante, tra rassicurazione e propaganda: "Abbiamo i numeri per andare avanti, intendo completare il programma della legislatura". IL MESSAGGIO AUDIO Il nuovo gruppo. L'annuncio del vicepresidente Lupi ha dato il "benvenuto" ufficiale a "Futuro e libertà per l'Italia". E' questo il nome finale scelto dai "transfughi" dopo che in giornata erano stati in lizza l'evocativo "Azione Nazionale" e il più prosaico "Nazione e libertà". Giorgio Conte ha già rappresentato gli altri 32 colleghi alla sua prima conferenza da capogruppo. Per capire come si comporteranno i membri del neonato gruppo bastano le poche parole di Fabio Granata: "Saremo leali al programma di governo mentre sul resto avremo le mani libere". Non è un biglietto da visita rassicurante per l'esecutivo. Se i 33 deputati sono ormai cosa certa, per conoscere i numeri al Senato bisognerà aspettare invece fino a lunedì, anche se a Palazzo Madama i finiani dovrebbero raggiungere almeno i dieci senatori. VIDEO: L'ANNUNCIO ALLA CAMERA La sicurezza della Lega. Dalla maggioranza però la parola d'ordine è tutto bene, il governo va avanti. I più determinati in questo senso sono i leghisti. L'obiettivo dichiararato del Carroccio è il federalismo. Metterci le elezioni di mezzo non rientra nei piani di Bossi e compagni. "Il governo rimane così com'è", ha detto il ministro degli Interni, Roberto Maroni,"Il federalismo non è a rischio". Una rassicurazione obbligata ai propri elettori. Il resto della maggioranza invece si è concentrato su un fuoco incrociato nei confronti del Presidente della Camera. Fuoco incrociato su Fini. Il primo, a conferenza stampa appena finita, è stato Daniele Capezzone. "Una prova di debolezza e un atto di viltà politica". E' questo il giudizio del portavoce del Pdl. "L'unica cosa dignitosa, per Fini, sarebbe stato dare le dimissioni da Presidente della Camera: ma Fini ha scelto di restare aggrappato alla sua poltrona. Brutto spettacolo, che gli italiani giudicheranno con giusta severità". Sullo stesso tema insiste anche il coordinatore del Pdl, Sandro Bondi: "Questa mattina gli uffici del Presidente della Camera hanno finito per assomigliare alla sede di una corrente politica". La premessa all'ennesimo invito alle dimissioni: "Con il tempo anche l'onorevole Fini non potrà non prendere atto di come sia impossibile, oltre che inopportuno, esercitare un ruolo di garanzia, come quello attribuito al Presidente della Camera, e nello stesso tempo quello di ispiratore di un gruppo parlamentare". Coabitazione forzata. Qualche problema di "coabitazione" però comincia a esserci. Lo dimostrano le parole di Francesco Maria Giro. Il sottosegretario ai Beni e alle attività culturali dice quello che in tanti pensano: "Per poter vivere il governo ha bisogno senz'altro della maggioranza dei voti alla Camera ma questo non significa vendersi a tutti i costi l'anima. Ad un governo debole teleguidato da chi detesta Berlusconi, preferisco un governo forte scelto da un nuovo voto degli italiani che ammirano Berlusconi". In altre parole meglio nuove elezioni che essere costantemente sotto lo scacco dei finiani. L'opposizione. Respirazione artificiale e galleggiamento. Le immagini scelte da Pierluigi Bersani non sono casuali. "Il governo non c'è più", è il giudizio del segretario del Pd, "Le cose dette fin qui dalla maggioranza, nelle sue varie anime, dimostrano che bisogna guardare la realtà. Non si può sperare di galleggiare con falle così evidenti nella barca". Da qui la necessità di andare oltre. "Se si riflette di una fase nuova siamo pronti a sostenere una transizione. Poi ognuno fa la sua proposta al paese, in una logica bipolare. Siamo pronti a discuterne". Il Pd ha convocato il suo stato maggiore, ha espresso la sua preoccupazione anche al Presidente della Repubblica, che nel pomeriggio ha ricevuto il segretario assieme ai capigruppo di Camera e Senato. Da registrare, in serata, anche una dichiarazione di Massimo D'Alema, favorevole a un nuovo governo di transizione che abbia come missione principale l'approvazione di una nuova legge elettorale e la gestione della crisi economica. Anche l'Udc dà a suo modo il benvenuto al gruppo di "Futuro e libertà". "Saranno un interlocutore importante per il futuro", è il commento del leader deI centristi Casini. Prima però c'è il presente a cui pensare. E c'è un governo ancora in vita. "Escludo qualsiasi sostegno a questo esecutivo", taglia corto, "noi siamo un partito di opposizione, come potremmo sostenerlo?". E a complicare le cose per la maggioranza arriva anche la dichiarazione di Raffaele Lombardo. "L'Mpa continuerà ad onorare il proprio patto elettorale", ma si aspetta, "a maggior ragione dopo i fatti di oggi", maggior "attenzione da parte del governo" sugli impegni presi per il Sud e non ancora onorati. Insomma anche in questo caso il tempo dell'appoggio incondizionato è finito. Leggi i commenti I commenti dei lettori 
E' fatto di musica e risate questo nuovo weekend estivo. Dai tormentoni disco di Bob Sinclair al grande jazz, dalla comicità di Paolino Ruffini a quella di un festival dedicato alla bugia. Poi il ritorno di Benigni con le sue letture dantesche e l'inizio del carnevale estivo a Viareggio. Sono alcuni degli eventi in programma nei prossimi giorni. Ma la mappa del divertimento offre molte altre curiosità. Musica. C'è n'è per tutti i gusti. A cominciare dal concerto di Daniele Silvestri stasera a Torre del Lago (ore 22). Il cantautore romano è ospite della festa nazionale dei giovani democratici. A Barberino del Mugello, da stasera al 2 agosto, si svolge un piccolo festival all'Outlet. Tutto gratis. Nel tempio del consumismo low cost si esibiranno Gino Paoli (stasera, ore 21), poi Karima, Dionne Warwick domenica e Francesco Renga lunedì. Grande appuntamento con uno dei dj più famosi al mondo domani in Versilia. Alla consolle della Canniccia ci sarà Bob Sinclair, l'autore del tormenotone "Love generation". Alla Fortezza da Basso di Firenze stasera il concerto degli Statuto. Reduce dal Traffic festival di Torino, la band ska italiana si esibisce alle 21. Stesso palcoscenico domani per musica, paerole e sketch di Dario Vergassola all'arena Live on (23.30). Il comico sarà preceduto alle 21 dal pop-rock dei Perturbazione. Jazz. Almeno tre gli appuntamenti con il jazz. Il primo all'Enoteca italiana di Siena dove i grandi del jazz stasera e domani (ore 21) suonano insieme agli allievi si Siena jazz. Sul palco, fra gli altri Reuben Rogers, uno dei migliori contrabbassisti della scena Usa, e John Taylor, uno dei pianisti jazz e compositori più celebrati in Europa. Con il concerto del venezuelano Otmaro Ruiz, considerato uno dei maggiori pianisti jazz di oggi, invece, prende il via stasera alle 21 all'Arena Cavallerizza di Grosseto l'edizione numero trenta di Grey Cat, il festival itinerante nelle città e nei borghi della Maremma. Mentre inizia da Pavana (ore 20.30) Itinerari musicali, percorso di concerti world music nella montagna pistoiese. Il primo concerto della rassegna, prevista fino al 20 agosto, è una spettacolarizzazione gastronomica del violinista ungherese Hasor Janos che, nel suo "Gulash konzert" prima cucinerà il prelibato piatto, poi intratterrà il pubblico con brani musicali tradizionali della sua terra. Domenica a Cutigliano gli Afroeira, tra le prime e più importanti orchestre di percussioni in Italia; arrivano dall'Orchestra del Maggio e da quella della Toscana i componenti del Quintetto d'ottoni. Benigni. Il regista toscano torna il suo "Tutto Dante" in una lettura del XXXIII canto dell'Inferno. Il viaggio nella ghiaccia di Cocito fra i traditori sarà in scena domani all'arena Mario Incisa della Rocchetta di Bolgheri (ore 21.30) Paolo Ruffini . Il comico livornese è alla Cittadella del Carnevale con il suo cavallo di battaglia, "Io Doppio!!". Nello spettacolo ci saranno nuovi doppiaggi e l'accompagnamento dal vivo dell'Orchestra del cuculo (21.30, da 10 a 22 euro). Il festival della bugia. E' il campionato italiano dei professionisti della menzogna. Una gara in cui i partecipanti si sfidano a suon di balle, a chi la racconta più grossa. Si svolge domani e domenica a Le Piastre, paesino di 300 abitanti sulla montagna pistoiese. Fra gli ospiti, bugiardi "ad honorem": oggi alle 18 ci sarà Gene Gnocchi e domani Bobo Rondelli, che presiederà la giuria e canterà alcune delle sue canzoni. Viareggio sei Bellissima. E' la versione estiva del Carnevale di Viareggio. Domani alle 22 quattro dei migliori carri che hanno partecipato all'edizione di febbraio, sfileranno sul lungomare per arrivare in piazza Mazzini. Le grandi strutture di cartapesta saranno seguite da gruppi in maschera e saranno animate da musica. Tuscan Sun Festival. A Cortona si apre stasera quello che è ormai diventato il grande appuntamento dell’estate in musica. Tra i tanti nomi Renee Fleming, Cecilia Chailly, Gabriele Lavia, Charles Dance, Joshua Bell, Steven Isserlis, Nina Kotova, le stelle del Bolshoi e il 5 agosto Sting e Trudie Styler in una performance assolutamente inusuale e unica il primo concerto in cartellone sabato 31 luglio con una Opera Gala, che vedrà sul palco, prima del suo debutto alla Scala il soprano russo Ekaterina Scherbachenko. 
