Arrestato con l'accusa di furto aggravato per aver rubato due costolette di vitello, del valore di appena sei euro, in un supermercato di Torino: è successo al cittadino romeno Auriel Mihai, di 48 anni, residente a Torino. L'uomo ha nascosto le due costolette sotto un grosso cappello da cowboy per passare le casse, dove ha regolarmente pagato altri due prodotti, ma è stato bloccato dagli addetti alla vigilanza che lo avevano visto prendere la confezione di carne dallo scaffale. In un primo momento, l'uomo ha tentato di evitare i controlli, ma poi ha ammesso il furto ed è stato arrestato dalla Polizia, intervenuta su segnalazione dei responsabili del supermercato. 
SAN FRANCISCO - E' allarme in California. Quattro ragazze sono state rapite da un gruppo di uomini nella contea di Solano. Secondo quanto riferisce la rete locale Ksbw, le ragazze sequestrate sono la 17enne Chrstina Almanza, ispanica, e altre adolescenti di cui sono stati resi noti solo i nomi di battesimo: Christina, Jennifer e Marta. Lo riferisce la polizia stradale locale. 
LOS ANGELES - Un uomo ha cominciato a sparare a caso nel pieno centro di Los Angeles, a due passi dalla celebre Sunset Boulevard, ferendo almeno una persona, prima di essere freddato da un colpo della Polizia. Secondo un testimone, almeno una decina di colpi si sono sentiti in aria. L'uomo, prima di essere ucciso dagli agenti, avrebbe aperto il fuoco contro alcune macchine. Al momento si conta solo un ferito che è stato già trasportato all'ospedale, non si sa in che condizioni. Il luogo della sparatoria, tra Sunset Boulevard e Vine è considerato il cuore di Los Angeles ed è uno dei luoghi più trafficati da uomini d'affari e turisti della città californiana. Ieri la sparatoria nel campus di Virginia Tech dove un poliziotto è stato ucciso da un uomo durante un normale controllo all'interno dell'università. L'omicida ha tenuto in scacco l'intero campus per diverse ore, poi si è tolto la vita. 
Potrebbero essere ribattezzati come la banda dei clown. Parliamo di un quartetto di specialisti che ha messo a segno un grosso colpo con modalità assolutamente inconsuente per Napoli. La maxi-rapina è stata compiuta ai danni di una dipendente di un Bingo. La donna è stata depredata nella banca dove era appena entrata per depositare oltre 100 mila euro in contanti. Il raid è scattato nell'agenzia della Deutsche Bank, in via Pietravalle, nella zona collinare di Napoli. Secondo una prima ricostruzione fatta dalla polizia, dopo avere prelevato i soldi, incasso della giornata precedente, la dipendente, di 37 anni, è stata affiancata da un finto cliente che indossava un naso, di colore rosso, da clown. Il finto pagliaccio, coltello in pugno, ha minacciato i presenti e rapidamente si è appropriato della grossa somma. Nel frattempo, il resto della banca aveva già preparato la fuga: bloccati, con la pistola puntata contro di loro, le guardie giurate dell'istituto di credito; non solo, i vigilantes sono stati costretti a entrare nel gabbiotto, proprio all'ingresso della banca. A questo punto i tre banditi che avevano agiti sono saliti su un furgone, dove c'era un quarto complice. Che ha messo in moto ed è partito sgommando a forte, facendo perdere le tracce. Scattato l'allarme, in via Pietravalle sono giunte alcune pattuglie della polizia che hanno avviato le ricerche dei malviventi. Per gli investigatori pochi dubbi: si tratta di un colpo commesso da specialisti che certamente conoscevano, bene, i movimenti della dipendente del Bingo. 
GENOVA - Una rete di Pozzi in pieno recupero salva la Sampdoria da una pesante sconfitta interna nell'anticipo della 19^ giornata della Cadetteria. L'undici di Iachini colleziona il quarto pareggio della sua gestione, fermato a Marassi sull'1-1 da una Juve Stabia alla quale, forse, il pari sta stretto. Al 19' brividi per Romero, che battuto dal destro da fuori area di Sau è salvato dal palo, poi Zito non riesce nel tap-in mettendo a lato. RIPRESA - Al 10' della ripresa, però, la sua conclusione a giro, sempre da fuori area, supera l'estremo blucerchiato, piazzando la palla all'angolino alto e portando in vantaggio la Juve Stabia. Al 28'doppia occasione per Piovaccari: il primo colpo di testa colpisce un compagno in mischia, poi la seconda occasione viene salvata sulla linea da Molinari. Sul ribaltamento di fronte stabiesi vicini al raddoppio. SAU, L'ERRORE FATALE - Sul due contro uno in contropiede, però, Sau sbaglia l'assist per Scozzarella. Al terzo dei 5' di recupero concessi dall'arbitro Barracani, Pozzi, su assist di Foggia, incrocia sul secondo palo per l'uno a uno finale. Al fischio finale c'è anche qualche scintilla tra le due formazioni. In classifica i doriani si portanto a quota 26 punti, uno in più della formazione di Braglia. SAMPDORIA-JUVE STABIA 1-1 (0-0) SAMPDORIA (4-3-3): Romero 6; Rispoli 5, Volta 5, Rossini 5, Costa 5; Dessena 5 (43' st Maccarone sv), Palombo 5, Bentivoglio 5 (30' st Koman 6); Foggia 6.5, Piovaccari 5, Bertani 5 (13' st Pozzi 6.5). In panchina: Da Costa, Padalino, Laczko, Obiang. Allenatore: Iachini 5. JUVE STABIA (4-4-2): Colombi 7; Baldanzeddu 6.5, Molinari 6, Scognamiglio 6, Di Cuonzo 6; Erpen 6 (6' st Scozzarella 6), Cazzola 6, Mezavilla 6.5, Zito 6.5 (34' st De Bode6); Sau 8, Danilevicius 6 (12' st Mbakogu 6). In panchina: Seculin, Biraghi,  Tarantino, Zaza. Allenatore: Braglia 7. ARBITRO: Baracani di Firenze 6. RETI: 11' st Sau, 48' st Pozzi. NOTE: spettatori 18 mila circa. Ammoniti: Zito, Bentivoglio, Romero, Di Cuonzo, Dessena. Angoli 11-6 per la Sampdoria. Recupero: 1', 5'. Leggi i commenti I commenti dei lettori 
Questa Juve Stabia non finisce di sorprendere. Ne sa qualcosa la blasonata Sampdoria che ha visto le streghe nel match casalingo. L'incubo reale dei blucerchiati si chiama Marco Sau, piccolo e tecnicissimo attaccante delle "vespe" che nella serata genovese è stato semplicemente imprendibile. Gol-Sau e balletto di gruppo Nel primo tempo ha fatto le prove generali, cogliendo un clamoroso palo a portiere battuto. Nella ripresa, il capolavoro: dribbling a rientrare ai 25 metri e poi destro alla Del Piero forte e pennellato nel sette del portiere sampdoriano. Una rete meravigliosa. Le immagini del match Già nel primo tempo la Juve Stabia aveva mostrato personalità e messo in difficoltà i padroni di casa. In due sole occasioni l'ottimo Colombi era dovuto intervenire, peraltro con tempestività e sicurezza. Il caso Fincantieri sugli spalti Nel secondo è maturato il gol. Nella fase centrale della seconda parte due grandi occasioni: la prima, in mischia è della Samp, ribattuta; nel capovolgimento di fronte l'incontenibile Sau ha la palla del ko, del due a zero ma al momento di servire comodamente il compagno di squadra, Scozzarella, liberissimo a due passi dal portiere, calibra male la traiettoria e la super chance sfuma. Finale pirotecnico con rigore netto di Palombo sul solito Sau non concesso e rete per millimetrico fuorigioco annullata alla Samp. Poi cinque minuti di recupero fatali agli stabiesi con il pari di Pozzi. Chiusura con tanto nervosismo. Dopo il fischio finale accenno di rissa e Scognamiglio arrabbiatissimo. Peccato, era quasi fatta, ma resta la grande prova della Juve Stabia. 
