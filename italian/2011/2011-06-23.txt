
SIENA - Fino a domenica 26 giugno nell'area verde di Arbia Scalo (in provincia di Siena) avrà luogo una la festa con piatti tipici bavaresi, birra d'importazione tedesca e belga e musica dal vivo. L'obiettivo, sostenuto dall' AVIS è la sensibilizzazione alle donazioni di sangue. Sul palco, la band Nuju, che il 16 luglio prossimo aprirà il concerto di Ligabue a Campovolo. L'arruolamento dei giovani. Piatti tipici bavaresi, dunque, da degustare assieme alla birra d'importazione tedesca e belga per un intero weekend, tutto da vivere nel segno del divertimento. Ad impreziosire le serate il gusto della solidarietà con "La birra fa sangue", la manifestazione avviene in occasione del suo 46esimo anniversario della fondazione. A partire dalle 19 di domani (venerdì) ci sarà la possibilità di degustare stinchi di maiale, wurstel, pollo alla griglia e gulash con patate o crauti e gli immancabili pretzel. Ad esaltarne il sapore le birre originali tedesche e belghe grazie alla collaborazione con i due pub Kroeg di Siena e Tnt di Buonconvento. Tra un boccale e un piatto tipico, tanta musica dal vivo. "La birra fa sangue" è organizzata con i patrocini dei Comuni di Siena, Asciano e Castelnuovo Berardenga e in collaborazione con il bar "Il Prato". 
Al termine di un match emozionante, combattuto e dal finale drammatico, la Junior Fastweb Casale conquista lo storico traguardo della serie A battendo l'Umana Venezia 90-86. Vittoria meritata, guadagnata con cuore e cervello, che regala al Piemonte la realtà inedita di due squadre, con Biella, nella massima categoria del basket. Un risultato accolto da una grandissima festa nella città monferrina, con il pubblico che dopo la partita è sciamato a festeggiare nelle strade fino a tarda ora. La gara è stata la più bella della serie di finale ed è stata la vetrina più adatta per mettere in mostra le migliori caratteristiche delle due squadre: la tenacia della Reyer, arresasi soltanto all'ultimo secondo, e il "sistema" della Junior, basato su un collettivo solidissimo. Casale ha messo in campo una grande prova corale nella quale, accanto al "solito" Hickman con 21 punti, sono emersi due italiani: il veterano Malaventura, già protagonista dieci anni fa con coach Crespi della promozione di Biella, questa sera autore di 22 punti, e capitan Pierich, figlio dell'ex "bandiera" reyerina Elvio, che nel secondo tempo ha scavato un solco decisivo segnando buona parte dei suoi 12 punti. La partita comincia con gioco duro sotto canestro, soprattutto da parte di Venezia che decide di blindare la sua area e ci riesce: dopo il primo centro di Nnamaka e un tiro libero di Fantoni, Casale è costretta a scegliere il tiro da fuori e vive sulle triple, 6-8 nel primo quarto, un festival delle bombe che compensa la sterilità nel tiro da due e al quale si iscrivono Nnamaka, Hickman, Taylor e Malaventura. La Reyer attacca meglio il ferro da vicino (in evidenza Harris con le sue scorrerie e Slay con il tiro dalla media) e si avvicina con un parzialino di 5-0 sul finire della frazione, che si chiude sul 21-19. Photogallery/1: la partita più bella Photogallery/2: scene da una festa La musica cambia nel secondo quarto, quando l'Umana trova la precisione dai 6.75 e la Fastweb la perde, sporcando le sue percentuali. In un contesto di battaglia che provoca diversi errori, gli ospiti trovano soluzioni d'attacco migliori e diversificate e, nell'alternarsi delle realizzazioni, pareggiano prima con Bryan (21-21), quindi con una tripla di Slay (26-26) e poi  -  dopo uno spettacolare contropiede su palla rubata di Malaventura  -  con un altro tiro pesante della stessa ala statunitense (29-29), che però, prima di andare all'intervallo con 10 punti all'attivo, commette il suo terzo fallo. Altre due triple dei veneziani Maestrello e Meini, intervallate da un pick and roll finalmente efficace hickman-Chiotti, mandano la Reyer negli spogliatoi in vantaggio 32-35, malgrado Clark, ben limitato dalla difesa di Crespi, abbia un bottino di appena due punti. Il terzo quarto è dominato da Casale, che comincia a investire con maggior continuità sul gioco nell'area dei lagunari e ne incassa i dividendi con penetrazioni che portano punti e coprono di falli gli avversari. Fantoni impatta 39-39, una bomba di Malaventura sigla il sorpasso. Il gioco della Fastweb si alza di tono, mentre l'Umana perde qualche colpo. Si assiste a giocate spettacolari, con Pierich protagonista: prima firma un coast to coast finalizzato con una schiacciata, poi si becca con Slay e volano scintille, quindi confeziona due assist fotocopia per Fantoni smarcato sotto canestro e infine, dopo una tripla di tabella di Hickman che fa esplodere il PalaFerraris, mette a segno a fil di sirena il canestro del 60-52 che chiude la terza frazione È ancora Pierich a segnare il massimo vantaggio (62-52) in apertura dell'ultimo quarto, replicando subito dopo con la tripla del 65-54 e poi con il punto numero 67 in penetrazione. Casale aggredisce un avversario un po' frastornato e allunga sul +16, ma Mazzon ordina un pressing asfissiante che frutta errori, recuperi e un parziale di 0-8 che porta l'Umana sul 72-64. Nella bagarre Venezia si rincuora e morde il canestro, risalendo fino al 77-73 a meno di due minuti dalla fine, poi una provvidenziale tripla di Nnamaka la ricaccia a -7. Nei drammatici 90" conclusivi la Reyer rosicchia punto su punto sugli errori di Casale dalla lunetta, poi arriva a -2 (85-83) con una tripla di Clark a 24" dalla sirena. Il tiramolla dei tiri liberi, con errori da ambo le parti mentre il cronometro sembra non scorrere più, mette altri due punticini tra le squadre e, con gli ultimi due centri di Hickman, fissa il risultato sul 90-86. È finita, la tripla della disperazione di Clark finisce sul ferro e il PalaFerraris esplode in una festa senza fine in una nuvola di coriandoli rossi e blu. 
Partiranno a luglio i lavori di manutenzione straordinaria delle strade della città di Bari. Gli interventi, che proseguiranno anche durante il mese di agosto, evitando le ore di punta. Gli interventi si aggiungono alle manutenzioni ordinarie avviate e ai lavori di rifacimento della pavimentazione dopo l'installazione di tubi e cavidotti. "Il 2011 - dice il consigliere incaricato alla Mobilità Antonio Decaro - è sicuramente l'anno dedicato ai marciapiedi ma non solo. In base alla suddivisione in quattro lotti, stiamo procedendo con una serie di interventi che consentiranno alla città di rifarsi il look con una particolare attenzione alla sicurezza stradale. Lo dimostra il piano degli interventi varato e la spesa per ogni lotto pari a 975.000 euro". I quartieri interessati dagli interventi Lotto n.1 - Palese  -  Santo Spirito - San Paolo  -  Stanic Lotto n. 2  - Picone  -  Poggiofranco - Carbonara  -  Ceglie  -  Loseto Lotto n. 3 - Japigia  -  Torre a Mare - Carrassi  -  San Pasquale - Madonnella Lotto n. 4 - Libertà  -  San Girolamo - Murat  -  San Nicola Il piano completo degli interventi LOTTO N.1 I Circoscrizione - Via del Turco (asfalto) - Via Amedeo di Savoia duca d'Aosta (asfalto + marciapiedi) - Largo stazione (marciapiedi + asfalto) - Largo Renna (marciapiedi) - Via Indipendenza (asfalto) - Via Caputo (asfalto) - Via Fiume (asfalto) - Via Foggia (asfalto + marciapiedi) - Via Josefatte (asfalto) - Via Savoia (asfalto) - Via Trieste (asfalto) - Via Marconi (asfalto + marciapiedi) - Via Reggio (asfalto) - Via Genova (asfalto) - Via Verdi (asfalto) - Via Messina (asfalto) - Via Taranto (asfalto) - Via Napoli (marciapiedi) II Circoscrizione - V. le delle Regioni (asfalto) - Via Candura (asfalto) - Via Leotta (asfalto) - Via Ciusa (asfalto) - Viale Puglia (asfalto) - Via Marche (asfalto) LOTTO N. 2 III Circoscrizione - via G. Petroni (due isolati di marciapiede tra via Pasubio e via Azzarita e tra via B. Lorusso e via Papa Giovanni XXII) - via Pasubio (alcuni isolati di marciapiede tra via G. Petroni e sede della Gazzetta civici lato pari e tra via G. Petroni e via Dodaro civici lato dispari e rifacimento della carreggiata bitumata tra via G. Petroni e piazza G. Cesare) - via Scipione l'Africano (alcuni isolati di marciapiede e rifacimento della carreggiata bitumata) - viale Papa Giovanni XXIII (alcuni tratti di spartitraffico e alcuni tratti di carreggiata bitumata tra via G. Petroni e via O. Flacco) - via Picone (carreggiata bitumata) - via Storelli (carreggiata bitumata) - via Niceforo (tratto di carreggiata bitumata antistante scuola) - via Saverio Lioce (tratto di carreggiata bitumata antistante scuola) - via M. Cassano (carreggiata bitumata) - viale Ennio (fermata bus per disabili) IV Circoscrizione - via Cascia (carreggiata bitumata) - via Roccaporena (carreggiata bitumata) - via Dello Scoglio (carreggiata bitumata) - via Del Monastero (parte di carreggiata bitumata tra la scuola e via Roccaporena) - via Vittorio Veneto - Carbonara (parte di carreggiata bitumata tra p. zza Umberto e scuola Diaz) - via Raffaello (carreggiata bitumata) - via Milano (carreggiata bitumata) - via Cristoforo Colombo (carreggiata bitumata) - via Bologna (carreggiata bitumata) - via Pepe (carreggiata bitumata) - via Loquercio (parte di carreggiata bitumata e costruzione di un tratto di marciapiede tra via O. Di Venere e via Bologna) - via Vecchia Stazione (carreggiata bitumata) - via Termopili (carreggiata bitumata) - via Trento (carreggiata bitumata) - via Digione (carreggiata bitumata) - via Settembrini (carreggiata bitumata) LOTTO N. 3 Rifacimento isole spartitraffico e marciapiedi - Viale Di Vittorio (spartitraffico centrale) - Via Caldarola (spartitraffico centrale) - Via Omodeo (spartitraffico centrale) - Via Carulli lato dx direzione P. zza L. di Savoia tra P. zza Madonnella e Corso Cavour - Stradella Barone - Viale Japigia isolato tra via Pitagora e ponte Di Vagno - Via Buccari isolato lato dx corsia di marcia tra via Montello e via Laterza - Viale Einaudi isolato tra via Salvemini e via Nicola Colaianni - Piazza Luigi di Savoia isolato tra via Carulli e via Zuppetta - Via J. F. Kennedy spartitraffico difronte stazione Agip Rifacimento manto di asfalto - Strada Barone - Via Capruzzi tratto tra via Lattanzio e inizio sottopasso; - Viale Di Vittorio corsia lato via Zanardelli - Via Oberdan - Via Positano - Via Borsani - Via Fabio Filzi - Via G. Mameli tratto tra via Filzi e via Ottavio Serena più parcheggio - Viale Japigia tratto tra via Magna Grecia e via Apulia - Via Caldarola tratto laterale allo spartitraffico centrale - Via Fenicia - Strada Detta della Marina, intervento per la realizzazione di muretto di contenimento lato  mare e realizzazione di marciapiede LOTTO N. 4 VIII Circoscrizione - Via Nicolò Putignani (alcuni isolati di marciapiede) - Via Principe Amedeo (un isolato di marciapiede) - Via Sagarriga Visconti (isolato marciapiede lato civici pari ed alcuni isolati lato civici dispari) - Via Domenico Nicolai (due isolati di marciapiede) - Via Pietro Ravanas (da Corso V. Veneto a Via A. Gimma intera carreggiata bitumata) - Via Scipione Crisanzio (da Via De Rossi a Via Martiri D'Otranto intera carreggiata bitumata) - Via Colonnello De Cristoforis (intera carreggiata bitumata) - Strada Inzivani (intera carreggiata bitumata) IX Circoscrizione - Via Putignani (due isolati di marciapiede) - Via Abate Gimma (un isolato di marciapiede) - Via Roberto da Bari (marciapiede parte) - Via Scipione Crisanzio (marciapiede lato Ateneo) - Corso Italia (marciapiede tratto Q. Sella /Via Beata Elia di San Clemente) - Via Scipione Crisanzio (da Via De Rossi a Via Martiri D'Otranto intera carreggiata bitumata) - Sottovia Quintino Sella (intera carreggiata bitumata) - Via Beata Elia di San Clemente (intera carreggiata bitumata) - Via De Rossi (intera carreggiata bitumata) 
NYAKIELE (Sud Kivu) - Ancora violenze, saccheggi, incendi e razzie di bestiame. Ancora assalti e stupri di massa di donne, bambini e uomini. Dopo un periodo di relativa tranquillità, dal sud del Kivu, regione dell'estremo oriente della Repubblica Democratica del Congo (Rdc), giungono denunce impressionanti di violenze nei confronti della popolazione civile. Secondo Mèdicins sans frontières (Msf), la Ong presente da anni nella zona, un intero villaggio di un'area isolata e di difficile accesso è stato assaltato da duecento uomini armati. Per due giorni, tra il 10 e il 12 giugno scorsi, una banda di disertori dell'esercito regolare della Rdc si sono accaniti contro gli abitanti di Nyakiele. Giunti a piedi e scortati da mezzi militari gli ex soldati hanno prima circondato il villaggio e poi hanno ordinato a  tutte le donne e i bambini di uscire dalle case. Quindi, come accade in questi casi, si sono divertiti a vessare le loro vittime con una serie di violenze che sono proseguite per ore. Un inferno per donne e bambini. Di fronte alle armi spianate, gli abitanti di Nyakiele hanno potuto fare poco. Per le donne e i bambini è stato un vero inferno. Ma gli stupri, assieme a soprusi, violenze e percosse, hanno riguardato chiunque accennasse ad una reazione. Ridotta allo stremo, la piccola comunità ha cercato di fuggire verso la boscaglia mentre la banda di ex soldati ha dato fuoco alle case e alle capanne portando via il bestiame. Lo scempio è stato scoperto per caso. Una équipe medica di Msf è arrivata sul posto per sottoporre gli abitanti ad una serie di vaccini contro la malaria e il morbillo. Quando sono giunti nel villaggio, ormai ridotto a cenere fumante, gli abitanti hanno avuto il coraggio di uscire dalla boscaglia. Sono iniziati i racconti ed è cominciata la conta delle violenze e degli stupri. Almeno un centinaio di donne presentava ferite in tutto il corpo e solo dopo un delicato confronto di tipo psicologico hanno avuto la forza di raccontare cosa fosse successo e chi fossero gli autori del brutale assalto. Vittime oltre 60 donne. Médicins sans frontieres non è in grado di confermare a chi appartenesse la banda di ex militari. Ma secondo il deputato provinciale Jena Marie Ngoma "oltre 60 donne" di questo villaggio sono rimaste vittime degli stupri commessi da "militari dell'armata congolese", guidati dal colonello Kifaru, ex dirigente delle famigerate milizie Mai-Mai, che avevano disertato da una base militare. Proprio ieri, l'ufficio per il coordinamento degli affari umanitari dell'Onu aveva denunciato una serie di razzie nei villaggi di Kanguli, Abala e Niakiele commessi nella notte tra il 10 e l'11 giugno. Ma non aveva accennato agli stupri. Si era limitato a dire che gli autori erano dei disertori dell'esercito congolese guidati dal colonnello Kifaru. Il portavoce delle Forze armate della Rdc (Fardc) nel sud del Kivu, il colonnello Vianney Kazarama, ha difeso il suo collega e ha smentito che Kifaru fosse coinvolto nei gravissimi episodi di violenza. "E' falso", ha detto il protavoce, "non ha mai commesso delle infrazioni. Ci sono delle milizie di Mai-Mai nella zona e anche degli elementi delle Forze democratiche di liberazione del Ruanda", i famosi interhawne, estremisti hutu fuggiti dal Ruanda dopo il genocidio del 1994 e da allora in fuga nelle boscaglie dove si abbandonano a violenze, assalti e stupri. Ma è stato lo stesso Kazarama ad ammettere che molti soldati dell'esercito dislocati nella zona si lamentano di "non aver nulla da mangiare e da bere". Soldati che diventano banditi sanguinari. La guerra che per anni si è combattuta in Kivu si è conclusa nel 2008 dopo un accordo tra Kinshasa e Kigali. Prevedeva l'arruolamento di tutte le milizie attive nell'area tra le fila dell'esercito regolare della Rdc. Ma il piano non sempre funziona. Mancano i soldi. I soldati restano per mesi senza paga, isolati in aree remote e impervie e alla fine, spesso, decidono di agire come bande autonome. Hanno le armi, le divise, i mezzi di trasporto. Entrano nei villaggi, mangiano, dormono, abusano delle donne, dei bambini. E alla fine, dopo aver dato alle fiamme case e capanne, si disperdono nella giungla portandosi dietro il bottino: piccoli averi e bestiame. 
Lisa Ferrarini è stata confermata per il biennio 2011-2013 presidente di Assica, l'Associazione Industriali delle carni che rappresenta oltre 80% del fatturato industriale della produzione delle carni trasformate (salumi, carni in scatola, grassi suini lavorati) in Italia, pari a 8.254 milioni, di cui 7.928 proviene dai salumi. L'elezione è avvenuta durante l'assemblea annuale di Assica che si è tenuta alle Fiere di Parma e dove la presidente Ferrarini ha ribadito come obiettivo del suo mandato ridare valore alla filiera. "La nostra filiera è uno dei pilastri del made in Italy alimentare, della cultura alimentare italiana ma negli ultimi anni però l'intera filiera suinicola non produce più valore per nessuno: allevatori, macellatori, trasformatori. E' arrivato il momento di superare le contrapposizioni e di guardare avanti, uniti". Da  qui l'appello alle istituzioni. "Con le rappresentanze degli allevatori e le autorità pubbliche abbiamo iniziato un confronto sui sostegni alla filiera - ha concluso Lisa Ferrarini - E' arrivato il momento che le autorità pubbliche facciano un passo in avanti e mettano in campo in tempi brevi gesti concreti per questa importante filiera nazionale". "Purtroppo c'è una forbice che si allarga sempre di più. Mentre le industrie di trasformazione trovano tanto spazio nel mercato globale, con le nostre esportazioni che vanno a gonfie vele da almeno dieci anni, si sta comprimendo il mercato delle materie prime e questo mette in ginocchio i nostri allevatori. Dobbiamo fare uno sforzo tutti assieme. Noi come Governo faremo la nostra parte ma anche i trasformatori, gli industriali devono rendersi conto che sostenere la filiera, a partire dall'allevatore, diventa un ritorno utile per tutto il made in Italy", ha rimarcato il ministro dell'Agricoltura Saverio Romano. "Se pensiamo che il prezzo dei cereali nell'ultimo anno è quasi raddoppiato, comprendiamo perfettamente quale è lo stato dell'arte. Serve un aiuto concreto agli allevatori che rischiano davvero il collasso". I CONSUMI - Prosciutto cotto e crudo hanno confermato la loro posizione leader del settore, rappresentando insieme il 52,1% in valore. Il cotto è leader dei consumi con il 25% del mercati, il crudo si ferma al 22%. In crescita significativa anche le quantità prodotte di mortadella, salite a 176mila tonnellate, e dei wurstel, che hanno registrato un aumento del 3,9% sia in quantità (66.400 tonnellate) sia in valore (237 milioni). Sono questi i prodotti più amati dagli italiani dopo il prosciutto e prima del salame (l'8% dei consumi del 2010 con una produzione di 111.500 tonnellate) 
Via le buche dalle strade. Più volte promessi, in un crescendo di imprecazioni quotidiane di cittadini e automobilisti, i lavori di rifacimento di strade e marciapiedi partiranno il primo luglio. Suddivisi in quattro lotti da 975mila euro ciascuno, si concluderanno entro settembre, in tempo per la ripresa dell'anno scolastico. "Per la prima volta  -  dice soddisfatto Antonio Decaro, consulente del sindaco Michele Emiliano per la mobilità  -  le zone in cui intervenire sono state individuate insieme con le Circoscrizioni. Le opere non sono esaustive: stiamo già progettando nuovi cantieri". LA MAPPA DEGLI INTERVENTI PROGRAMMATI Sulle strade a maggiore scorrimento, i lavori saranno sospesi nelle ore di punta. "Di certo  -  spiega Decaro  -  non si comincerà prima delle 9 del mattino. In alcune arterie strategiche, come via Amendola, gli interventi saranno programmati per tempo in riunioni tecniche. I cittadini saranno informati tempestivamente". Tramonta definitivamente, invece, la possibilità di aprire i cantieri nelle ore notturne. "È possibile soltanto quando ci sono da trasportare grandi quantità di bitume, ma non è questo il caso", precisa Antonio Decaro. I quattro lotti già appaltati riguarderanno le nove circoscrizioni cittadine. Per le strade che non sono state inserite in questa tornata, è in arrivo un altro piano di manutenzione straordinaria da 4 milioni di euro, già stanziati nel Piano triennale delle opere pubbliche. "Il 2011  -  ha dichiarato il consigliere incaricato alla Mobilità Antonio Decaro  -  è sicuramente l'anno dedicato ai marciapiedi, ma non solo. In base alla suddivisione in quattro lotti, stiamo procedendo con una serie di interventi che consentiranno alla città di rifarsi il look con una particolare attenzione alla sicurezza stradale". La promessa, questa volta, è che il nuovo manto stradale, così come le nuove pavimentazioni, dureranno. Nel senso che non si sbricioleranno nel giro di poche settimane sotto i colpi di interventi straordinari per luce, gas o linea telefonica. "I gestori dei servizi  -  precisa Antonio Decaro  -  hanno l'obbligo di rimettere a posto a proprie spese il manto stradale smantellato. Così è previsto nel regolamento comunale che noi stessi abbiamo fatto approvare. In questi giorni, per esempio, sono in corso lavori di ripristino in via Napoli da parte dell'Acquedotto pugliese". Nel centro cittadino, le cui strade sono finite più volte sotto accusa per la presenza di buche anche di grandi dimensioni, gli interventi riguarderanno soprattutto i marciapiedi (alcuni tratti, ovviamente) di via Putignani, via Abate Gimma, via Roberto da Bari, via Crisanzio e corso Italia. Sarà invece completamente rifatta l'intera carreggiata del sottopassaggio di via Quintino Sella, di via Beata Elia di San Clemente e via De Rossi. I mezzi saranno al lavoro anche al Libertà, in via Putignani, via Principe Amedeo, via Sagarriga Visconti, via Nicolai, via Ravanas, via Crisanzio, via De Cristoforis e via Inzivani. A Poggiofranco sono previsti interventi in via Giulio Petroni, via Pasubio, via Scipione l'Africano, viale Papa Giovanni XXIII, via Picone, via Storelli, via Niceforo, via Saverio Lioce, via Cassano e viale Ennio. Nell'elenco delle opere che partiranno il primo luglio figurano anche numerosi marciapiedi e strade nei quartieri di periferia, a cominciare dalle ex frazioni Palese, Santo Spirito e Torre a Mare, i cui abitanti si sono spesso lamentati di essere abbandonati a se stessi. 
CI SONO VOLUTI tre anni di battaglia da parte di associazioni e produttori e innumerevoli allarmi alimentari nel settore delle carni (l'ultimo, a gennaio scorso, sul maiale tedesco alla diossina): ma da oggi i consumatori europei potranno essere più informati su quello che  mangiano grazie all'obbligo - deciso dai 27 Stati membri dell'Ue - di indicare il  paese d'origine sull'etichetta di tutti i tipi di carne. Non solo  quindi sull'imballaggio della fettina di manzo, come avviene da anni dopo la  crisi della mucca pazza del 1996, ma anche sulla costoletta di maiale, quella di agnello,  o ancora sul petto di pollo e di tacchino. L'accordo appena raggiunto ha anche un obiettivo più ampio, ossia rinnovare l'etichettatura alimentare europea nel segno della chiarezza. Fornire quindi ai consumatori informazioni essenziali sugli alimenti che acquistano grazie ad un'etichetta facilmente leggibile e comprensibile. Sulla nuova etichetta il consumatore troverà anche i valori energetici e nutrizionali dei prodotti e l'indicazione di allergeni, per chi soffre di intolleranze alimentari. Sul compromesso politico è atteso entro la fine dell'estate l'imprimatur formale del Parlamento e del Consiglio Ue. Ecco tutte le principali novità per i consumatori e l'industria. Etichettatura delle carni. L'obbligo dell'origine, che già riguardava la carne bovina, viene esteso alle carni di maiale, agnello e pollame, mentre è già in vigore per ortofrutta, miele e olio d'oliva. L'accordo apre la porta a ulteriore progressi: infatti, entro due anni dalla sua entrata in vigore, Bruxelles dovrà esaminare se estendere l'obbligo dell'origine alla carne usata come ingrediente negli alimenti. E un anno dopo, nella stessa ottica, Bruxelles dovrà pronunciarsi su latte, carni diverse presenti nelle preparazioni, alimenti non trasformati, quelli a monoingrediente e quelli dove gli ingredienti superano il 50% del prodotto finale. Una soluzione, quest'ultima, da tempo invocata in Italia dalla Coldiretti, che sostiene l'estensione dell'indicazione del luogo di origine anche alle carni e al latte utilizzati in alimenti trasformati, come prosciutti, salami e formaggi. "In Italia - denuncia il presidente di Coldiretti, Sergio Marini- la metà delle mozzarelle e tre prosciutti su quattro sono ottenuti da latte e carne di animali allevati all'estero senza alcuna informazione per il consumatore". Tabella : Quali sono gli alimenti tracciati Valori nutrizionali. Per sensibilizzare i cittadini al problema dell'obesità, le informazione su calorie, grassi, sali e zuccheri dovranno trovarsi in modo leggibile sull'etichetta, espressi su 100 grammi o 100 milligrammi, o a titolo complementare, per porzione. Si potrà trovare, in percentuale, anche l'apporto giornaliero raccomandato. Trasparenza delle informazioni. No a forme d'espressione e di presentazione che rischiano indurre in errore il consumatore. In caso di sostituzione parziale o totale nella fase di produzione di un ingrediente che normalmente ci si attende debba esserci, scatta l'obbligo di pubblicazione in etichetta. Allergeni. Devono essere indicati e messi in evidenza in tutti i tipi di alimenti. Bevande alcoliche. Quelle con più dell'1,2% di volume di alcool, compresi gli "alcopops" (le miscele al gusto di frutta a base di bevande alcoliche) sono al momento esenti dall'obbligo di riportare la lista degli ingredienti e dei valori nutrizionali. Un riesame è previsto nei prossimi tre anni. L'Europa torna dunque sui suoi passi e dà ragione all'Italia, dopo aver bocciato senza mezzi termini la norma sull'etichettatura d'origine dei prodotti varata dal nostro Parlamento nel febbraio scorso. ''E' una decisione importante che va nella direzione indicata da Roma - afferma la Cia, Confederazione italiana agricoltori - . Ora sarà importante la sua attuazione pratica in tempi rapidi. L'impegno deve essere quello di tracciare l'origine anche per tutti i prodotti animali trasformati. Spesso, infatti, il consumatore è tratto in inganno da etichette che riportano dizioni che richiamano all'italianità, quando invece il prodotto nasce da materie prime straniere''. 
