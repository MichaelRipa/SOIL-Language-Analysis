CREMONA - Prosegue l'indagine parallela della giustizia ordinaria e sportiva sullo scandalo calcioscommesse. Dagli ambienti investigativi di Cremona, secondo quanto riporta l'agenzia specializzata Agipronews, spunta la lista delle partite di Serie A (ma anche di B, Lega Pro e Coppa Italia) - giocate nelle ultime due stagioni calcistiche e che sarebbero state segnalate dai Monopoli di Stato alla Procura federale della Federcalcio e trasmesse due settimane fa ai magistrati di Cremona a causa di flussi anomali di scommesse.  Ci sono, tra le altre, Inter-Chievo, Chievo-Catania, Udinese-Bari, Atalanta-Cagliari e Bologna-Catania, oltre a Chievo-Sampdoria del campionato appena concluso. 36 SU 38 SOTTO OSSERVAZIONE - Come più volte sottolineato da ambienti federali e istituzionali, il flusso anomalo di gioco registrato sul circuito dei concessionari autorizzati italiani non corrisponde necessariamente a un tentativo di illecito, ma rappresenta un campanello d'allarme che però, in diversi casi, ha trovato corrispondenza nell'inchiesta dei magistrati che indagano. Nella lista diffusa da Agipronews, figurano 36 delle 38 partite segnalate dai Monopoli nel corso delle stagioni 2009-2010 e 2010/2011. Di seguito l'elenco. SERIE A - 6 PARTITE - Chievo - Catania       1-1     21/03/10 - Atalanta - Cagliari    3-1     24/03/10 - Bologna - Catania      1-1     09/05/10 - Inter - Chievo         4-3     09/05/10 - Udinese - Bari         3-3     09/05/10 - Chievo - Sampdoria     0-0     03/04/11 SERIE B - 13 PARTITE - Gallipoli - Grosseto   2-2     08/02/10 - Modena - Piacenza      0-1     27/03/10 - Salernitana - Reggina  0-2     02/04/10 - Padova - Ascoli        3-1     17/05/10 - Grosseto - Reggina     2-2     23/05/10 - Vicenza - Lecce        0-0     23/05/10 - Albinoleffe - Padova   1-2     23/05/10 - Lecce - Sassuolo       0-0     30/05/10 - Empoli - Grosseto      2-2     30/05/10 - Albinoleffe - Piacenza 3-3     20/12/10 - Atalanta - Piacenza    3-0     19/03/11 - Padova - Atalanta      1-1     26/03/11 - Siena - Varese         5-0     23/05/11 LEGA PRO - 16 PARTITE - Cremonese - Spal       1-4     06/09/10 - Brindisi - Vibonese    0-0     19/12/10 - Viareggio - Andria     2-0     19/12/10 - Ravenna - Spal         1-1     23/12/10 - Andria - Gela          4-1     09/01/11 - Fondi - Melfi          3-2     16/01/11 - Isola Liri - Pomezia   1-1     30/01/11 - Neapolis - Avellino    0-2     30/01/11 - Paganese - Spal        1-0     13/02/11 - Benevento - Viareggio  2-2     13/02/11 - Avellino - Fondi       1-1     27/02/11 - Nocerina-Atletico Roma 2-1     27/02/11 - V. Lamezia - Neapolis   1-3     27/02/11 - Paganese - Sorrento    0-0     20/03/11 - Sambonifacese-Montichiari 0-0  20/03/11 - Fondi - Neapolis       2-3     27/03/11 COPPA ITALIA - 1 PARTITA Bari - Livorno         4-1     01/12/10 Leggi i commenti I commenti dei lettori 
Piene di guai, in attesa della “remuntada” di San Giovanni. Penalizzate da una città che da decenni le tratta come un male necessario, sognano che con la pedonalizzazione di piazza Pitti, via Tornabuoni, Por Santa Maria e piazza Santo Spirito, per loro cominci la rimonta. Una nuova era in cui le biciclette divengano davvero regine della mobilità. E non solo nel centro storico, dove la nuova area pedonale ha portato le zone vietate ai motori a nove ettari. Ma per arrivare all’Eden ogni giorno si è costretti a percorrere piste ciclabili spesso troppo strette e per di più a singhiozzo. E anche dentro l’area off limits ai motori c’è ancora molto da fare. Costrette a farsi largo tra orde di turisti e tappetini dei venditori abusivi, affamate di un parcheggio in rastrelliera che non si trova nemmeno col lanternino, ruote fanali e parafango perennemente messi a dura prova da buche e avvallamenti che nemmeno nel Gran Canyon. Dura la vita per le due ruote, anche nell’area pedonale che già c’è. Sperando che quella che verrà non sarà solo uno regalino ma il principio di una second life . Oltre 20.000 le bici che si muovono tutti i giorni in città, anche se è una stima al ribasso, basata su previsioni del 2005. Appena 50 i chilometri di piste ciclabili , e per di più spezzettate, sugli oltre 1.000 chilometri di strade cittadine : l’amministrazione Renzi vorrebbe raddoppiarle entro il 2014, l’occasione dei Mondiali di ciclismo del 2013 è ghiotta per ottenere finanziamenti ma il lavoro è ancora tutto da fare. Non sono pochi i posti in rastrelliera, quasi 20 mila: ma non sempre sono collocati in maniera sensata, spesso sono accessibili solo tramite acrobazie e ancora più spesso sono invasi da rottami che in Comune si contano in più di 2.000 . Si parte da qui per il ciclista che voglia arrivare in centro. Una volta dentro, i problemi sono ben altri. E forse a tutti gli amanti delle due ruote converrebbe, prima di avventurarsi nel suo interno, dotarsi di due semplici accessori: un campanello ben funzionante per farsi largo, uno specchietto retrovisore per tenersi alla larga da bus, bussini, motorini, camioncini del Quadrifoglio, della Sas, furgoni del carico e scarico merci, auto delle forze delle ordine e altro ancora. Perché l’area pedonale è bella sì: ma ci sono regole diverse da zona a zona. E anch’essa riserva le sue insidie. Guarda le foto Si comincia da piazza San Marco Ci si arriva attraverso la pista ciclabile di via Cavour, si entra in area pedonale all’altezza dell’incrocio con via XX Settembre. L’asfalto qui è ok ma occhio perché fino al Duomo l’area pedonale è di tipo B, non sempre i vigili “filtrano” i passaggi a San Marco e può capitare di trovarsi anche nel bel mezzo del traffico, tra motorini che sfrecciano, furgoncini impegnati nelle consegne, auto di servizio o delle forze dell’ordine. C’è una rastrelliera di fronte al liceo Galileo e una poco prima della Prefettura. Ma i posti non bastano: sono sempre piene. Anche di sera. Così finisce che chi vuole parcheggiare la bici l’attacchi alle transenne, ai pali della luce, alle fioriere e via con la fantasia. Spesso invadendo i marciapiedi. Una volta superato indenni l’incrocio con via dè Pucci ed entrati in piazza Duomo, inizia la guerra col pedone. Lasciate ogni speranza di percorrere la piazza tra Duomo e Battistero ad una certa velocità. Qui si fanno i conti con fiumi di turisti e c’è da stare in campana. Ci sono i ciclisti indisciplinati che si lanciano in San Giovanni e cominciano a fare pericolosi slalom e zig zag ma è un rischio che conviene evitare: troppo ondivago e imprevedibile il pedone per chi guida una bici. Convivere però si può e si deve. Lo dice l’ordinanza con cui piazza Duomo è stata pedonalizzata. Anche questa è una novità, e non da poco: dà il via libera ai pedoni ma anche ai ciclisti in sella. Niente obbligo di scendere e portarsi il velocipede a mano come in altre zone come sul Ponte Vecchio, piazza di Beslan di fronte alla Fortezza e mercato di San Lorenzo: a patto di non arrotare qualcuno, va da sé. Per chi volesse parcheggiare al Duomo, caccia alla rastrelliera perduta. O nascosta: ce n’è una in piazza San Benedetto, nella piazzetta dove c’è anche il noleggio bici privato. E poche altre. Un tempo al Duomo ce n’erano un centinaio ma dopo la pedonalizzazione non sono state ricollocate. Torna allo speciale Direzione piazza Signoria Due strade possibili: via Calzaiuoli e via Roma. La prima è quasi sempre invasa dal fiume umano e per di più occorre stare attenti a non pestare con le ruote i “tappetini” degli abusivi, le lunghe file di stampe e poster piazzate in terra da ambulanti senza permesso. Trovare una rastrelliera in via Calzaiuoli è mission impossible : ognuno s’arrangia come può attaccando la bici ai pali della luce o alle transenne dei cantieri. C’è una rastrelliera in via Orsanmichele per chi la pazienza di cercarla e la fortuna di trovare un posto. Chi volesse avventurarsi in via Roma faccia attenzione: è pedonale di tipo B. E di fatto, assomiglia a un’autostrada: taxi, vetture a noleggio, furgoncini, corrieri postali. Uno slalom dopo l’altro. Piazza Repubblica invece è ok: un po’ di buche ma pochi pericoli. Anche se spesso la piazza è invasa da manifestazioni e tendoni di ogni tipo. Piazza Signoria è percorribile per le bici, a patto di non eccedere nella velocità, anche se i vigili difficilmente obiettano qualcosa ai ciclisti. Chi vuole andare agli Uffizi deve invece imbucare la temibile strettoia della loggia dei Lanzi, sempre ingolfata di turisti. Arrivati nel piazzale occhio ai cantieri in corso e anche qui ai tappetini degli abusivi. Verso Ponte Vecchio Un’occhiatina al Ponte Vecchio? Complicato: occorre caricare la bici in spalla e salire i gradoni alla fine della piazza per affacciarsi alla terrazza del lungarno dei Medici. Per arrivare in quello che sta per diventare il nuovo “corridoio” pedonale verso piazza Pitti, da Signoria si deve imboccare via Vacchereccia e poi Por Santa Maria. Occhio qui: in genere c’è un gran via vai di taxi, ncc e mezzi di servizio oltre ai parcheggi, spesso abusivi e in doppia fila. Dal 24 tutto dovrebbe cambiare, l’area pedonale diverrà di tipo A, linea dura e zero motori. In direzione Ponte Vecchio, occhio all’incrocio col lungarno. Qui motorini e auto schizzano e attraversare è pericoloso. Con la rivoluzione del traffico tutto è destinato a cambiare perché passeranno solo i residenti dell’Oltrarno nel senso opposto all’attuale (verso ponte Santa Trinita) e il flusso veicolare è destinato a dimezzarsi. Ponte Vecchio in teoria è vietato anche alle bici, si dovrebbe scendere. In effetti la strada è scoscesa e per il ciclista alle prese con frotte di turisti rischia di diventare pericolosa. Si sbarca in via Guicciardini, si può entrare in Borgo San Jacopo (stretto e pieno di buche) o tirare dritto verso Pitti. Ma oggi Guicciardini è una pista di Formula Uno: la utilizzano migliaia di mezzi a motore ogni giorno e per il ciclista l’imbuto finale per entrare in piazza è un pericolo enorme. Anche questo, cambierà con la nuova area pedonale. E sarà un cambiamento in meglio. Ci saranno meno passaggi. Verso piazza Pitti Qui lo specchietto retrovisore è essenziale. Con la pedonalizzazione tutto è destinato a cambiare. Dalla piazza scompariranno i posto auto e oltre allo «spiaggione» di fronte a Palazzo Pitti, anche la piazza sarà libera. Proprio qui troveranno posto circa 200 posti bici in rastrelliera: mossa obbligata ed essenziale questa promessa da Palazzo Vecchio, che vorrebbe aumentare le rastrelliere anche in altri punti del centro. Solo che c’è da fare i conti con i posti auto che saltano: non si possono montare rastrelliere sui marciapiedi e allora non si può che invadere gli stalli sosta per le auto. Un posto macchina vale una rastrelliera per 10 bici. Verso Santo Spirito e via Tornabuoni Proseguire per Santo Spirito è un’impresa, la strada è piena di buche. Come via Tornabuoni, che diventerà pedonale e verrà rifatta. Per chi oggi ci arriva dal Ponte Santa Trinita sono dolori: in discesa si balla per via delle buche se si imbocca la strada da destra. Sulla sinistra c’è la pista ciclabile ma può pure capitare, come è successo a noi, di trovarla chiusa per il montaggio di un dehor di un ristorante per un evento. In piazza Santo Spirito le rastrelliere sono pochissime. Dal 24 giugno qui si apre un’altra partita. Da piazza Beccaria a Sant’Ambrogio Un altro segmento di area pedonale significativo per le bici è quello che collega piazza Beccaria a Sant’Ambrogio. Piazza Salvemini e via Pietrapiana sono un crogiolo di auto, bus e biciclette, parcheggiate e abbandonate sulle catene della piazza intorno a una rastrelliera che scoppia. Piazza dei Ciompi in confronto è un'oasi di pace con le bici legate attorno alle ringhiere che circondano il mercatino delle pulci, quasi fossero dei rampicanti. Piazza Sant’Ambrogio è ok, basta stare attenti agli scooteristi furbetti che violano l’area pedonale dribblando i pilomat. In Borgo la Croce ciclisti e pedoni condividono uno spazio stretto, mangiato anche da qualche auto dei commercianti: può capitare di trovarsi di fronte a bici che scorrazzano in entrambi i sensi, nel mezzo i pedoni a schivare (stessa musica peraltro anche in via de’ Neri). Non ci sono rastrelliere sufficienti intorno al mercato di Sant’Ambrogio e alla facoltà di Architettura, zone dove l'uso della bicicletta è molto alto: e anche qui i rottami, vera e propria piaga, occupano decine se non centinaia di posti. Dì la tua 
Risale al maggio del 1999, col primo governo presieduto da Massimo D'Alema (allora Ds), il decreto legislativo che sancì la trasformazione dell'Acquedotto Pugliese in Società per azioni: l'Ente autonomo Acquedotto Pugliese divenne allora Acquedotto Pugliese spa (azionista unico il ministero del Tesoro). Con questo atto il più grande acquedotto d'Europa (20.000 chilometri di rete in cinque regioni), si avviava a una privatizzazione che fu di fatto fermata dall'attuale ministro agli affari regionali, Raffaele Fitto, all'epoca nella quale era appena stato eletto presidente di centrodestra della Regione Puglia. Ne scaturì che, di fatto, non solo Aqp, benché trasformato in società per azioni, restò in mano pubblica, ma che fu anche passato dalla proprietà dello Stato a quella delle Regioni (per l'87,1% alla Regione Puglia e per il resto alla Regione Basilicata). Dopo il passaggio dell'Acquedotto a società per azioni, infatti, D'Alema stabilì, con un proprio decreto, il 3 marzo 2000, che l'Acquedotto andasse venduto all'Enel mediante "trattativa diretta" dopo una valutazione da parte di un collegio di tre advisor. Quando il centrosinistra perse le regionali (19 aprile 2000), D'Alema si dimise da presidente del consiglio e gli successe Giuliano Amato, sempre alla guida di una coalizione di centrosinistra. L'operazione Aqp andò avanti. Alla fine del 2000 gli advisor conclusero il proprio lavoro, stimando un prezzo intorno ai 1.300 miliardi di lire. Per il centrodestra si trattava di una svendita, dato il valore di opere e impianti di Aqp, che a suo giudizio si aggirava tra i 3.500 e i 4.500 miliardi di lire. Enel che, prima della valutazione degli advisor, era disposto a sborsane 3.100, cominciò a scalpitare; il 3 maggio 2001 il ministro del tesoro, Vincenzo Visco (Ds), diede il via libera alla cessione, ma l'appena eletto presidente della Regione Puglia, Raffaele Fitto, si oppose fortemente, sostenendo che alla privatizzazione avrebbe dovuto provvedere il governo che sarebbe uscito dalle elezioni politiche che si sarebbero svolte solo 10 giorni dopo, il 13 maggio 2001. Vinse Berlusconi, e Tremonti, ministro dell'economia, con la finanziaria 2002 trasferì, senza oneri, la proprietà dell'acquedotto pugliese alle Regioni Puglia e Basilicata in proporzione del numero degli abitanti di ciascuna. Il passaggio prevedeva che entro il 31 luglio 2002 l'acquedotto andasse privatizzato, ceduto cioè a privati con l'immissione sul mercato delle quote azionarie. Operazione mai avvenuta. 
ROMA - La sintesi, efficace ed opportunista come sempre, l'ha fatta il segretario del Coni Pagnozzi: "In una circostanza come questa sono orgoglioso di essere italiano perché nella lotta al doping l'Italia vanta vere e proprie medaglie, esattamente come quelle vinte dai nostri atleti alle Olimpiadi e che ci fanno scalare il ranking mondiale". E, di seguito: "L'Italia è all'avanguardia nella lotta al doping e si batte da anni per la tutela della salute degli sportivi. Il laboratorio scientifico di Roma, poi, è uno dei più accreditati dalla Wada tra i 36 centri presenti nel mondo, e credo che anche per questo l'agenzia mondiale anti-doping ha voluto scegliere il nostro paese come sede per tenere questo convegno. Si premia così il lavoro e gli sforzi fatti nella lotta al doping, è un riconoscimento che ci inorgoglisce". Alla vigilia del meeting della Wada, organizzato dalla FMSI, la federazione medici sportivi, cui prendono parte 35 esperti di tutto il mondo, l'orgoglio è legittimo. Se ci si ferma alla superficie. Perché se a paragone con altri paesi l'Italia dell'antidoping può fare la ruota, non bisogna mai dimenticare che riesce ancora ad incidere minimamente su un fenomeno in perenne diffusione. Lo 0,9% delle positività riscontrate dall'ottimo laboratorio romano segnalate anche dal ministro della salute Ferruccio Fazio, presente all'inaugurazione, vorrebbe dire di un problema minimo, inesistente, addirittura a fronte dei milioni di praticanti lo sport agonistico e delle migliaia di manifestazioni che si volgono ogni domenica. E' il bilancio dei circa 14.000 controlli Coni. E allora c'è da chiedersi perché tanta preoccupazione di fronte ad un problema così circoscritto. Il fatto è che le cifre dicono e non dicono. E la situazione reale la illustra bene lo stesso ministro Fazio, preoccupato quando lancia l'allarme per il mondo amatoriale, il vero zoccolo duro dello sport praticato in Italia. "Lì le positività sono dieci volte superiori rispetto al mondo professionistico". Dati incontestabili e probabilmente riduttivi, viste le piccolissime cifre dei controlli effettuati dalla CVD, la commissione della legge antidoping delegata ai test nel mondo amatoriale. Così da una parte abbiamo una federazione medici sportivi che monopolizza il settore controlli (la principale attività di vertice), incassa quasi tre milioni di euro dal Coni (2.725.000 secondo il bilancio 2010) e qualche altro milioncino dalle convenzioni con la CVD, e investe principalmente nel laboratorio e in altre attività di formazione-informazione di contorno. Ma destinate soprattutto al mondo dello sport professionistico. Dall'altra, dove il problema è davvero grave (si pensi alla diffusione del doping fra i giovani: ricerche scientifiche non antichissime hanno indicato cifre vicine al 35% di potenziali dopati) ci sono solo le piccole forze della CVD. Una sproporzione evidente in base agli obbiettivi da raggiungere. Che Fazio cerca di bilanciare mettendo sul piatto della bilancia un contributo extra di un milione di euro da spendere per 4.000 controlli in più. Intento encomiabile, ancorché circoscritto "prevalentemente alle discipline più a rischio, quelle a base aerobica: il ciclismo in primis". Calcio ed altri sport "non sono esclusi". "Ma il ciclismo ha una positività del 9% contro una media generale del 4,7%) nel mondo amatoriale. Mentre fra i prof la percentuale è dello 0,9% contro la media dello 0,1% 0,2% di calcio, atletica, basket, nuoto. Dunque dobbiamo orientare lì i nostri sforzi maggiori". Sarà, ma intanto al Giro Bio, quello dei dilettanti, dopo quattro giorni di gara non è arrivato neppure un controllo. Se ne sono lamentati perfino i direttori sportivi, il che è tutto dire. Lo sforzo del ministro, pur apprezzabile, rappresenta comunque una goccia nel mare se si pensa che solo due delle più grandi manifestazioni amatoriali ciclistiche movimentano più di 15.000 partecipanti. E che gli amatori delle due ruote sono milioni. Per non parlare dei giovani, vero nocciolo del problema, nei confronti dei quali non c'è alcuna strategia nè di controllo e tanto meno di prevenzione. E allora non si capisce perché l'antidoping nazionale, pur con tutte le sue valenze positive, continui a concentrare sforzi e stanziamenti prevalentemente nel settore professionistico, dove, peraltro, la sofisticazione tecnica raggiunge vette tali da rendere la caccia al dopato un inseguimento perenne. A Roma si parlerà di "ormoni peptidici" (fra questi la famigerata Epo) e della necessità di mettere a punto nuove strategie per implementare test sempre più accurati. Una piccola tessera nel complesso mosaico delle pratiche e dei farmaci dopanti, molte della quali fuori controllo dei laboratori più accreditati. Fra i quali, oltretutto, secondo il sottosegretario Crimi - che parla anche come esperto farmacologo - si dovrebbero ascrivere anche tanti integratori (triptofano, arginina, isoleucina, ecc.) che nella quantità e nell'abuso "Hanno effetto simile a farmaci dopanti. E costituiscono l'anticamera dell'uso di doping più pesante". Il tutto fra difficoltà vere ed oggettive e giustificazioni che sanno tanto di opportunismo. Come quella che spiega Francesco Botrè direttore del laboratorio di Roma quando nota un aumento dell'uso di ormoni femminili dietro cui si potrebbe essere la necessità di "bilanciare" l'uso di ormoni mascolinizzanti per aumentare la forza e mascherare così il doping. Ma se una donna vuol prendere ormoni femminili perché magari vuole avere un figlio, come fare a intervenire? Ma la giustificazione che offre Oliver Rabin, direttore della commissione scientifica della Wada, al mantenimento della caffeina in un non meglio definito programma di "monitoriaggio", trova pochi appigli nella diffusione come alimento e nella difficoltà a stabilire una soglia oltre la quale considerare l'assunzione doping. In realtà si tratta di uno dei doping leciti più efficaci: la caffeina stimola il battito cardiaco, allontana il senso della fatica, interviene nel metabolismo dei grassi e rientra a pieno nei tre parametri per cui, secondo la stessa Wada, una sostanza deve essere considerata doping: modifica la prestazione, fa male alla salute (danneggia il cuore), è contraria allo spirito di lealtà olimpico. Ma è fra i più usati. Eugenio Bani, il 17enne corridore toscano coinvolto in una non lontana vicenda doping raccontava di numerose pasticche (almeno 4-5) da 250 milligrammi (3-4 tazzine di caffè insieme ciascuna) da consumare durante la gara. E siamo ancora fra atleti minorenni. Ma allora perché la Wada si ostina semplicemente a "monitorare"? Non sarà - dicono i maligni - perché la bevanda che è da anni il main-sponsor dei Giochi contiene dichiaratamente caffeina? E può la bevanda dello sponsor contenere una sostanza vietata per doping? A pensar male si fa peccato, però. Leggi i commenti I commenti dei lettori 
GAVI (ALESSANDRIA) - Tanti no, qualche sì e un forse che pesa più di tutti gli altri. Da Gavi, a margine della presentazione del nuovo Suv targato  Fiat-Chrysler, Sergio Marchionne non usa mezzi termini e confermala  possibilità che Fiat possa uscire dall'organizzazione degli industriali. "Apprezzo quello che sta facendo Confindustria, ma la cosa importante è se arriviamo allo stesso punto e nello stesso tempo. Se no la Fiat ha tutto il diritto di decidere se rimanere o cercare un futuro andando avanti. Quello che non vogliamo fare - ha detto l'ad di Fiat -  è rimanere associati a un'organizzazione che offre ostacoli legali e dà opportunità a persone che hanno perso il referendum di appigliarsi a procedure legali. Stiamo analizzando quali sono le nostre opzioni". Il manager ha però puntualizzato di non aver scritto alcuna lettera di disdetta. "La nostra posizione su questa vicenda - ha spiegato - è assolutamente chiara. Abbiamo lavorato in modo molto preciso e dettagliato per arrivare a un livello di flessibilità necessaria per gestire gli stabilimenti a abbiamo ottenuto il voto favorevole della maggioranza dei lavoratori. A noi interessa solo questo". "Nessuna trattativa con Veba". Interpellato dai cronisti, Marchionne poi escluso categoricamente che Fiat possa acquistare le quota detenuta dal fondo Veba spiegando che non è possibile "mettere a rischio il rating di Fiat per salire in Chrysler". Semaforo rosso anche su Opel. "'E' passato il tempo, è cambiata la situazione, con Gm quello che è fatto, è fatto", ha detto . "Abbiamo trovato la strada con Chrysler, c'è un limite alla complessità del gruppo". Piccola apertura invece sulla quotazione di Ferrari in borsa: "Non è sul mio tavolo ma resta un'opzione". Il manager ha anche escluso l'ingresso in borsa di Chrysler nel 2011. "Bond, non è il momento giusto" . E sulla possibilità di emissione di un nuovo prestito obbligazionario Marchionne è prudente e sottolinea che non è "il momento giusto" per emettere un bond. "Non abbiamo urgenza di entrare nei mercati adesso. Fa parte della presenza della Fiat nei mercati finanziari - ha osservato - Stiamo guardando i mercati, vedremo cosa ci offrono. Non dobbiamo farlo adesso, la cosa importante era ripresentare la Fiat dopo lo spin off. E' un mercato strano, l'interesse sul gruppo resta forte, dovremo scegliere il momento giusto". "Questo mese l'incontro con Uil e Cisl". Marchionne ha poi risposto a chi gli domandava un parere su sull'ipotesi di una legge sulla rappresentanza sindacale che consenta l'esigibilità. "Quello che serve è una soluzione che garantisca la flessibilità della produzione industriale italiana. Questo è assoluto. Se c'è la maggioranza dei lavoratori che appoggiano una certa proposta - ha detto Marchionne - bisogna rispettare il diritto della maggioranza. E' tutto lì. La prova democratica è una cosa da farsi". A chi infine gli domandava se ha in programma di incontrare i leader della Cisl, Raffaele Bonanni, e della Uil Luigi Angeletti, Marchionne ha risposto: "La data c'è, sicuramente nel mese'. "In Russia ancora nessun accordo". E sui progetti della Fiat in Russia, dopo la fine dell'accordo con il partner locale Sollers, l'ad ha spiegato: "Abbiamo presentato un piano, ma non c'è nessun accordo. Sono discussioni che vanno avanti, vedremo dove ci portano". Il governo russo aveva reso noto nei giorni sorsi che il Lingotto intende investire in Russia 1,1 miliardi di dollari per produrre fino a 120.000 vetture in due impianti di cui uno destinato a motori. 
