ROMA - E' tornata in azione la Squadra Delta. Tra le 20 e le 20.30 la speciale "formazione" giornalistica al servizio di Silvio Berlusconi ha sferrato questa sera un micidiale uno-due dagli schermi di Rai Uno nel tentativo di minimizzare i guai politici e d'immagine del presidente del Consiglio. Ad aprire il fuoco è stato il direttore del Tg1 Augusto Minzolini con un imbarazzante editoriale a difesa del premier. IL VIDEO "Perché il premier dovrebbe farsi da parte ora che non c'è stata alcuna scissione nella maggioranza, una maggioranza che ha il merito di aver varato manovra di dimensioni gigantesche per salvare il paese?", ha ammonito il responsabile del telegiornale dell'ammiraglia Rai. "In fondo - ha proseguito - ci sarebbe un'unica ragione per disfarsi di questo governo: proprio il diktat della magistratura che non lo vuole e il giudizio della grande stampa a cui non è mai piaciuto. Considerazioni ragionevoli per alcuni ma a mio avviso per nulla convincenti e che hanno ben poco a che fare con le regole della democrazia. Anche perché, con l'opposizione alle prese con i suoi problemi, non si vede all'orizzonte una maggioranza alternativa che possa varare qualsiasi manovra in una situazione di emergenza. E questa è una considerazione razionale di non poco conto". Ricordando la fallita mozione di sfiducia dello scorso dicembre, Minzolini ha insistito: "Non si vede perché dovrebbe cadere oggi, sulla scia di intercettazioni che ledono pesantemente la privacy di Berlusconi per iniziative processuali in cui premier non solo non è indagato come a Bari, ma è addirittura parte lesa come a Napoli". Meno brutalmente diretto, ma forse persino più spericolato, il messaggio recitato da Giuliano Ferrara subito dopo la sigla di chiusura del Tg1 nella sua "Radio Londra". Anche in questo caso una difesa spudorata del presidente del Consiglio, tanto giudiziaria quanto politica, condita da inesattezze e battute denigratorie sui magistrati inquirenti e apparente equidistanza. Non c'è malcostume e ricattabilità che tenga: per il direttore del Foglio Berlusconi è senza mezzi termini "un eroe" (affermazione temerariamente ripetuta più volte) e come tale la sua unica colpa è quella di non essersi scusato con gli italiani per alcuni dettagli. "Maneggiare troppi contanti, parlare con un telefonino peruviano" e "anche nei comportamenti che riguardano il pubblico, come nell'uso degli aerei di stato e delle raccomandazioni", l'unica cosa che si può imputare al premier è un po' do "sciatteria". Ma una volta fatta ammenda - è il ragionamento di Ferrara - Berlusconi potrebbe finalmente attaccare e spiegare che "il vero scandalo è nelle intercettazioni", e che "la mia vita privata viene usata strumentalmente per abbattere la mia funzione pubblica"."La base del contrattacco - ha proseguito Radio Londra - non può essere che quella di presentarsi dai magistrati. Altro che Palazzo Chigi, deve andare a Napoli dai giudici, da questi ragazzotti in cerca di protagonisti. Che c'entra con il ricatto, il fatto che amici insistenti ti spillano quattrini. Deve dire 'Io sono generoso, aiuto gli amici, trovate un reato in questo?'". La clamorosa doppietta non è passata naturalmente inosservata né all'opposizione, né ai vertici della Rai. "Fermo restando il diritto di ogni direttore di fare editoriali o commenti, magari senza eccedere in termini di frequenza, l'opinione espressa stasera dal direttore del Tg1 Augusto Minzolini è strettamente personale e non impegna in alcun modo la Rai", si è precipitato a precisare il presidente Paolo Garimberti. "Con la direzione di Minzolini - è il commento dell'Idv - il Tg1 è diventato la dependance dell'ufficio legale del premier. Tutto ciò in spregio alla funzione del servizio pubblico, dei cittadini che pagano il canone e del dovere di cronaca che dovrebbe seguire ogni buon giornalista. Il direttorissimo si comporta come un deputato del Pdl più che come un cronista". Leggi i commenti I commenti dei lettori 
“Sulla morte di Guido Picelli ci sono ancora molte cose da scoprire”. La fine dell’eroico comandante parmigiano a distanza di 74 anni – morì il 5 gennaio del 1937 – si può considerare un caso ancora da approfondire. Nuovi documenti – frutto delle ricerche condotte dal regista Giancarlo Bocchi, autore anche del documentario “Il ribelle” ( LEGGI ) sembrano mettere sempre in più in crisi la versione ufficiale della morte di Picelli, caduto sul campo di battaglia colpito da una mitragliatrice. Ora Bocchi ha scoperto un nuovo importante elemento: si tratta di un rapporto di 3 pagine redatto dal capo dell’Ufficio quadri del Comintern, il bulgaro Belov (Georgi Damjanov) che cita esplicitamente un cecchino “nemico” come responsabile dell’uccisione di Picelli. La versione ufficiale sostiene che Picelli cadde sul campo, falcidiato da una mitragliatrice, così come ha riferito nel 1938 Anacleto Boccalatte. Resoconto che il regista ha già definito inattendibile ( LEGGI ). Ora il nuovo documento – numero di archivio Rgaspi 495.221.1245.17 - sembra portare alla luce un altro elemento: la presenza di un cecchino. Il capo dell’ufficio quadri del Comintern, Belov, ex commissario politico delle Brigate Internazionali con il nome di Colonnello Belov, “con incarichi alquanto misteriosi”, in un rapporto interno sull’eroe delle Barricate scrive: “Picelli è andato per primo all’attacco ed è caduto per una pallottola sparata da un cecchino dei fascisti in fuga. Un fatto questo – spiega il regista - che ribalta la versione ufficiale”. Una ricostruzione che ritiene più verosimile per spiegare la fine di Picelli: “Difficile pensare che una mitragliatrice sia riuscita a colpirlo dritto al cuore. Ma perché alcuni stalinisti delle Brigate internazionali hanno inventato una versione ufficiale di fantasia?”. TUTTO CHIARO? - “Affatto. Picelli, come noto fu colpito alle spalle. Se era andato per primo all’attacco, come scrive Belov, come poteva essere colpito alle spalle? Inoltre alcuni testimoni, come il garibaldino Antonio Eletto, mi hanno spiegato che i fascisti, dopo la fuga dall’altura de “El Mattoral” era già trincerati sul monte San Cristobal. La fuga era già terminata. All’epoca un cecchino per avere una buona chance di tiro avrebbe dovuto appostarsi a circa 200, massimo 300 metri rispetto al bersaglio. E’ vero che i fucili avevano una portata maggiore, ma oltre i 200-300 metri non colpivano nulla”. Un po’ troppo vicino secondo Bocchi perché non fosse notato e contrastato dai garibaldini, tanto più che il luogo dell’ultima battaglia, la parte superiore del crinale del San Cristobal è una zona del tutto priva di ripari. “Dove poteva appostarsi il cecchino fascista se il campo di battaglia era aperto? Quel giorno dev’essere successo qualcosa di molto grave. Di sicuro il documento del Comintern di Belov annulla la versione ufficiale e pone ulteriori interrogativi sulla fine di Picelli”. LA DATA – Il comandante morì proprio il 5 gennaio? Di certo c’è il luogo della morte: Algora e non Guadalajara, come erroneamente riporta la targa sul monumento in piazzale Picelli ( LEGGI ). “Se c’è qualcosa da discutere – replica Bocchi alle polemiche nate dopo la segnalazione della svista – non è il luogo della morte. Come Garibaldi non è morto a Olbia ma a Caprera, Picelli ha perso la vita ad Algora, non a Guadalajara, citazione errata che fa incorrere in un altro errore, visto che l’omonima battaglia si è svolta due mesi dopo la fine del comandante parmigiano. In quel momento Algora, paese alle pendici del San Cristobal, era invece sul fronte di Siguenza. A Parma non c’è da stupirsi di un errore così clamoroso. In un catalogo di una storica mostra sulle Barricate, lo storico Paolo Tomasi contò più di 40 errori! E non c’è nulla da rispondere ai supporter della Giunta Vignali che scrivono sul web coperti da anonimato”. Se non ci sono dubbi sul luogo della morte di Picelli, qualche dubbio, oltre che sulle circostanze, potrebbe esserci sulla data della morte invece: “Alcuni memorialisti e documenti così come la maschera funebre di Picelli recano il 4 gennaio e non il 5. Può essere un errore legato al trambusto e alla confusione della battaglia. Forse il comandante è morto il 4 e il corpo recuperato – come noto – all’alba del 5. E’ un ulteriore interrogativo senza risposta. Perché il corpo dell’eroe parmigiano fu lasciato sul campo di battaglia per 15 ore, quando invece poteva essere recuperato dopo poco, all’imbrunire? Questo è un’altra delle tante domande di quel giorno sciagurato e pieno di ombre”. “NIENTE FILM A PARMA” – La città ha appena celebrato gli 89 anni della Barricate ( LEGGI ),  ma - come più volte annunciato da Bocchi – Parma non vedrà il film che  ricorda il suo più importante eroe, che sarà invece a Reggio Emilia il  26 settembre al cinema Rosebud, dopo le anteprime a Madrid e Roma.  Bocchi ribadisce le sue ragioni, rispondendo ai critici: “La mia è una  forma di protesta civile contro quest’amministrazione e contro i  complici e i conniventi. Sono solidale con chi è sceso in piazza, ma  intendo continuare nella mia protesta fino a quando la città non avrà  riflettuto su quello che sono stati questi ultimi 10 anni. Se Parma non  riesce a uscire con verità e libertà da questa vicenda, riflettendo  anche sulle nuove prospettive politiche, culturali, sociali e  soprattutto etiche, perderà definitivamente quel poco di gloriosa storia  che ancora possiede. Dov’è la città delle grandi ribellioni, dei grandi  scioperi? Dov’è la citta delle Barricate?”. 
Né il Toro né il Brescia salgano in cima alla serie B: lassù resta il Sassuolo, ma il confronto diretto tra le due squadre migliori di questa fase del campionato non ha deluso, malgrado lo 0-0 finale. È stato il paradosso di una partita nella quale i portieri non hanno fatto nemmeno una parata ma che pure è stata quasi sempre piuttosto bella, sicuramente coinvolgente, di certo mai noiosa. Al Toro ha difettato, in definitiva, soltanto la concretezza in attacco: non sono stati sfruttati i dieci calci d’angolo (a uno), la dozzina di cross, il costante predominio territorio. Quel che è mancata, a scendere nei dettagli, è stata un po’ d’armonia nei movimenti degli attaccanti, ma va detto che il Brescia ha mostrato un’organizzazione di gioco molto efficiente. In effetti, si sono confrontate – e quasi specchiate – due squadre estremamente lucide, ben preparate, perfettamente consapevoli dei loro mezzi, dei compiti che gli allenatori hanno assegnato, della maniera per neutralizzare l’avversario. Scienza ha predisposto raddoppi in ogni zona del campo, ed è per questo che il Toro ha faticato a sfondare: il gioco di Ventura si basa assai sull’uno contro uno, ma quasi mai si è verificata una situazione del genere. Ha avuto qualche opportunità Stevanovic di fronte a Berardi ma è sempre mancato il soldo per fare una lira. Il Toro è parecchio gradevole da guardare, tieni ritmi alti, si muove in sincronia, ogni volta che attacca dà l’idea di avere sempre diverse soluzioni di gioco a portata di mano. Ciò che più piace, dei granata, e che li differenzia con nettezza dal passato, è la lucidità mentale: l’errore non deprime ma invita al rimedio, e anche nelle situazioni più complicate i giocatori sanno cosa fare per uscirne, senza affidarsi al caso. Questo è un segno di maturità, che alla distanza pagherà. Poi, è chiaro che le esecuzioni non sono sempre all’altezza delle intenzioni: è la serie B, mica la Champions. Il grande equilibrio in campo (e che bravi i ragazzini del Brescia, già così ricchi di personalità: complimenti vivissimi a Scienza) ha resistito per l’estrema concentrazione delle due difese, per l’aiuto che hanno loro dato i centrocampisti ma anche per la poca sveltezza degli attaccanti granata in area di rigore. I lombardi non hanno mollato un metro, nonostante in certi momenti la pressione del Toro sia stata assillante. Ma le situazioni di gioco hanno diradato le occasioni da gol: nel primo tempo ci hanno provato Juan Antonio, che ha carezzato il palo in mischia, ed Ebagua con una staffilata dalla distanza, però liberare un uomo in area è stato impossibile.  La produttività è aumentata nella ripresa, quando la stanchezza ha annebbiato l’attenzione e gli sbagli difensivi sono aumentati. Stevanovic ha preso a puntare Berardi che, già ammonito, stentava a fermarlo, e al 7’ st ha creato l’azione più pericolosa: doppio dribbling e destro fuori di un niente, così come il sinistro di Ebagua al 23’ st. Il Toro ha pagato le difficoltà delle due punte a dialogare nello stretto, non proprio la specialità di Bianchi e del suo socio, ma anche i crampi che hanno costretto Stevanovic a uscire nel suo momento migliore. Ventura, per la verità, ha un po’ tardato con le sostituzioni perché diversi uomini (Basha, Verdi, Ebagua) sono sembrati stanchi, e nemmeno l’assalto finale, con Iori diventato a quel punto un trascinatore, ha prodotto effetti. Il Brescia s’è rifugiato nella melina, evidentemente soddisfatto degli eventi. Ma anche il Toro, malgrado una punta d’amaro, non potrà definirsi scontento. 
Sotto una pioggia di coriandoli, tra i flash dei fotografi, le immancabili  lacrime delle concorrenti e i sorrisi, la madrina Ines Sastre incorona  Stefania Bivone Miss Italia. Calabrese di Sinopoli (RC), 18 anni per un metro e 79 di altezza e tanta sicurezza: quando il conduttore Fabrizio Frizzi ha gridato il suo nome non si è commossa ("Non piango mai", ha poi spiegato). Appena nominata, come da tradizione, è stata abbracciata da tutte le altre ragazze che si sono sfidate a Montecatini. Seconda per la giuria e il televoto è arrivata Mayra Pietrocola, di Bari, terza Sara Baderna di Fidenza. LE IMMAGINI DELLA VITTORIA Le prime parole della vincitrice: "Continuerò a studiare". Suo padre è pensionato e la madre è casalinga. Gestiscono un'azienda agricola e producono olio. Lei studia all'ultimo anno del liceo Scientifico, ha intenzione di laurearsi in giurisprudenza e vuole affermarsi nel mondo dello spettacolo come cantante. "Ho partecipato alle prime selezioni di Miss Italia quasi per gioco. Quando ho vinto il titolo di Miss Calabria ho iniziato a fare sul serio". A chi le ha chiesto cosa pensa delle donne che usano il loro corpo per fare carriera, Stefania Bivone ha risposto di essere diversa, di voler puntare sulle qualità e non sulla bellezza. Molto riservata, non ha nemmeno voluto dire se ha il fidanzato. Non c'era nessuna bionda tra le cinque finaliste, ci ha pensato la giuria in sala a rimediare ripescando  Sara Baderna, poi gli spettatori col televoto hanno rimesso in gioco Dalila  Pasquariello. Quanto alla provenienza geografica, dal momento in cui le  finaliste restano in sette, non c'è più partita, il Sud straccia il Nord  battendolo sei a una. La puntata diretta su Raiuno comincia con Fabrizio Frizzi che reintroduce la  concorrente numero 58 esclusa dai filmati spot per un errore tecnico della regia  e per questo ripescata. Le miss in finale da 30 salgono a 31 e da quel numero  cominciano a calare grazie al verdetto della giuria presieduta dall'attrice e  modella Ines Sastre e che vede fra gli altri Max Biaggi, Eleonora Pedron,  Francesca Neri, Laura Chiatti, Giorgio Pasotti e grazie al televoto. Dopo un'ora  e mezza di trasmissione restano in 10. Non poteva mancare nella finalissima  l'omaggio delle Miss ai 150 dell'unità d'Italia. Poi il filmato con le reazioni  delle escluse: come hanno preso la bocciatura? "Se sono qui e non lì vuol dire  che non sono riuscita a trasmettere quello che volevo" ha ammesso una, "Non sono  piaciuta punto e basta" dice un'altra e una terza: "Mi sento bella lo  stesso". Stress e lacrime, ma soprattutto nervi a fior di pelle per  l'ultima puntata di Miss Italia.  La curva in ribasso degli ascolti tv non è una  novità per il programma, ma quasi una tendenza. Patrizia Mirigliani, erede del  concorso di bellezza creato dal padre Enzo 72 anni fa però stavolta decide di  togliersi diversi sassolini dalle scarpe: "La Rai non ci ha messo gli  ingredienti e le nozze coi fichi secchi non si fanno più". Il seguito degli  spettatori scende sotto la soglia dei tre milioni di telespettatori nella prima  delle due dirette, malgrado l'impegno di Fabrizio Frizzi a riossigenare il  programma. "Le mie ragazze piacciono, sono brave, ma certo non sono famose,  persino la De Filippi nei suoi talk show pieni di storie ha bisogno dell'ospite  di richiamo. E qui dov'è?" chiede polemica la patron Patrizia  Mirigliani. Montecatini Terme, la prima volta di Miss Italia in Toscana dopo  gli anni di Salsomaggiore, gli accordi sono stati stipulati tardi e la  programmazione ne ha risentito.Ma chi avesse il dubbio di imputare il calo di  gradimento a un regolamento restrittivo, niente piercing, niente tatuaggi,  niente cellulari e foto osé o di insunuarevil sospetto che possa essere passata  di moda il canone di quella  "bellezza della porta accanto" che è stato un  caposaldo di Miss Italia deve vedersela con la reazione della Mirigliani:  "Macchè, alla gente piacciono i nostri valori etici, anzi sono il nostro  patrimonio. Sanremo come Miss Italia sono delle liturgie che si trasmettono da  un anno all'altro senza profondi cambiamenti, ma devono essere trasmissioni  preparate con largo anticipo. Per Sanremo l'hanno fatto, per Miss Italia no". La  Rai replica con il l vicedirettore di Raiuno Gianvito Lomaglio: "Siamo un  servizio pubblico, non ci sono più i soldi di prima. Dovremo ripensare al  progetto complessivo e magari partire in anticipo". A complicare la vigilia,  uno svarione tecnico della regia che durante la prima puntata si è scordata di  mandare in onda il filmato di presentazione di una delle concorrenti, la numero  58, Giulia Calcaterra, riammessa così fantozzianamente in gara dopo che Fabrizio  Frizzi ne aveva già stata annunciato l'eliminazione. "Sono  contenta che questo concorso abbia ammesso per la prima volta le taglie 44 - ha  spiegato la madrina della manifestazione Ines Sastre - l'Italia è celebre anche  per la sua cucina e Miss Italia deve ispirare eleganza, salute e benessere" 
Il sogno di tutti i tifosi, ma un incubo per qualunque azionista. La nuova gestione della Juventus non bada a spese per costruire una squadra che possa tornare a competere, dopo sei anni di troppe sconfitte, per lo scudetto. Le prime due giornate di campionato hanno, finalmente, dato ragione ad Andrea Agnelli, il presidente che tutti i tifosi vorrebbero perché ad ogni stagione rivoluziona la squadra. Senza badare a spese e senza rispettare i budget. Risultato: la Juventus riconquista la vetta della classifica grazie ai milioni spesi questa estate, ma esce dai piani nobili della Borsa. Due eventi che hanno una stessa origine: troppi soldi spesi, il che per una società quotata in Borsa significa troppi debiti da ripianare. La Juventus spa ha così annunciato al mercato che ha deciso di uscire dal segmento Star, il segmento privilegiato delle aziende medie, pur rimanendo quotata a Piazza Affari. Il club ha annunciato perdite pari a 95,4 milioni di euro, 20 in più rispetto a quanto preventivato a giugno. Per ripianare il tutto verrà utilizzato il totale patrimonio societario netto, ovvero 90,3 milioni più circa 5 milioni ricavati dall'aumento di capitale già annunciato. Se vuole superare Moratti, il giovane Agnelli è già sulla buona strada. 
