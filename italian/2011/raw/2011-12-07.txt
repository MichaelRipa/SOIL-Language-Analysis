Conclusa la lunga sosta dovuta alla Coppa del Mondo in Giappone (Italia fuori dal podio valido per le qualificazioni olimpiche a Londra 2012), si riaccendono le luci sul massimo campionato nazionale di pallavolo con la Bre Banca Lannutti Cuneo di coach Flavio Gulinelli impegnata questa sera, alle ore 18, nel locale PalaBreBanca con la Sisley Belluno di Roberto Piazza. L’ottava giornata del girone d’andata vede i cuneesi, attualmente al secondo posto della graduatoria ad una sola lunghezza dalla capolista Trento, opposti ai veneti, momentaneamente sesta forza del campionato. Nei 79 precedenti tra le due contendenti netto il predominio degli ospiti che vantano 50 successi, a fronte delle 29 vittorie dei piemontesi. In occasione di Cuneo – Belluno, peraltro, torna la maratona della solidarietà per sostenere Telethon e la ricerca scientifica sulla distrofia muscolare e le malattie genetiche. 
KABUL - La situazione, a 24 ore dalla strage alla moschea sciita , ieri nella giornata in cui si celebrava l'Ashura, il martirio di Hussein, nipote del profeta Maometto, nella battaglia di Kerbala nell'anno 680, appare tranquilla. Luca Radaelli è il coordinatore dello staff medico nell'ospedale di Emergency nella capitale afghana e racconta al telefono: "Ieri ci sono arrivati 45 feriti, praticamente tutti assieme; 14 erano già morti, alttri 3 sono morti poco dopo. Agghiacciante è stato abbiamo visto che in una delle tante ambulanze che portava sette-otto feriti adulti, c'erano anche tre bambini morti schiacciati sotto i corpi di chi era ancora in vita". "Una ragazzina - ha aggiunto Radaelli - che avrà avuto una decina d'anni, aveva ferite laceranti nell'addome ed è deceduta prima ancora che potessimo intervenire in una delle tre sale operatorie, che sono state in funzione giorno e notte. La situazione ora è più tranquilla. Oggi abbiamo accettato 13 feriti, ma tutti con danni superficiali, che sono voluti venire qui da noi, dopo essere stati già in altri ospedali della città, solo per verificare che la diagnosi che era stata fatta loro era giusta. Questo - ha detto ancora il coordinatore di Emergency - di lusinga molto". L'ospedale di Gino Strada ha ricevuto anche la visita del presidente Hamid Karzai, il quale si è molto congratulato per il lavoro svolto dall'équipe di Emergency in questa terribile circostanza. L'esplosione che ha fatto la strage nella moschea sciita di Kabul è stata avvertita dal personale sanitario dell'ospedale. "In quel momento - ha detto ancora Luca Radaelli - ero in sala operatoria in un zona dei reparti protetta dai suoni esterni. Ma un collega che si trovava non molto lontano ha raccontato di aver sentito una deflagrazione non molto forte. Eppure il bilancio dei danni provocati, soprattutto in termini di vite umane, è stato pesantissimo" 
ROMA - Un mercoledì da leoni. Non può essere definito altrimenti l'ultimo atto della fase a gironi di Champions League per Basilea e Lione, protagoniste delle impresa della serata. CADE LO UNITED, BASILEA E BENFICA AVANTI - Gli svizzeri sono riusciti a battere 2-1 il Manchester United, qualificandosi quindi come secondi del Gruppo C alle spalle del Benfica (vincitore 1-0 sui turchi dell'Otelul Galati grazie a una rete di Cardozo al 7' pt) ed eliminando il club inglese finalista nella passata edizione, quando contese il trofeo al Barcellona stellare. Un'uscita di scena che ha del clamoroso, quella della squadra di Sir Alex Ferguson (costretta a ripiegare sull'Europa League), considerando che è solo la terza volta in 17 anni che i red devils si fermano nella prima fase della più importante competizione continentale per club (era avvenuto in precedenza nel 2006 e nel 1995). A regalare agli elvetici un successo che resterà nella storia sono i gol di Streller al 9' pt e di Frei (39' st), con Jones ad accorciare le distanze ormai allo scadere. SETTEBELLO LIONE, L'AJAX MASTICA AMARO - Dal canto loro i transalpini hanno artigliato in extremis il passaggio agli ottavi andando a travolgere a domicilio la Dinamo Zagabria con un perentorio quanto inusuale 7-1, realizzando quella che alla vigilia sembrava una missione impossibile. Dopo il vantaggio siglato al 40' pt da Kovacic, i croati si sono praticamente sciolti incassando prima dell'intervallo il pari di Gomis, che poi colpiva altre due volte in avvio di ripresa (3' e 7'), subito seguito dai compagni Gonalons, Lisandro e Briand. Una goleada che, abbinata alla sconfitta interna dell'Ajax (prima di questa giornata secondo nel Gruppo D con 3 punti di vantaggio sui francesi e con una differenza reti migliore di ben 7 gol) per 3-0 contro il Real Madrid ha consentito il clamoroso ribaltone. REAL UNICO CLUB FIN QUI SEMPRE VINCENTE - Quanto alla squadra di José Mourinho, impostasi in Olanda con le firme di Callejon (doppietta) e Higuain, è l'unico team ad aver vinto fin qui tutte le partite di questa edizione di Champions, confermando un avvio di stagione davvero brillante, come indica anche il primato nella Liga. ELIMINATO IL LILLE CAMPIONE DI FRANCIA - Se il Lione può fare festa, ingoiano il boccone amaro invece i campioni di Francia del Lille, che non andando oltre lo 0-0 casalingo con il Trabzonspor si vedono scavalcare in seconda posizione nel Gruppo B dal Cska Mosca, corsaro a San Siro ai danni dell'Inter. I risultati : Gruppo A: Villarreal-Napoli 0-2, Manchester City-Bayern Monaco 2-0; Gruppo B: Inter-Cska Mosca 1-2, Lille-Trabzonspor 0-0; Gruppo C: Benfica-O? elul Gala? i 1-0, Basilea-Manchester United 2-1; Gruppo D: Dinamo Zagabria-Lione 1-7, Ajax-Real Madrid 0-3. Leggi i commenti I commenti dei lettori 

TRIESTE - Undici persone sono rimaste ferite da una forte esplosione nel centro benessere "Avalon" di Borgo Grotta Gigante, sul Carso triestino. La più grave è una donna di 37 anni, una cliente investita dall'esplosione: ha riportato serie lesioni agli arti inferiori, ha perso una gamba e per salvare l'altra è stata sottoposta a un delicato intervento chirurgico  all'ospedale di Cattinara (Trieste). Le altre dieci persone sono state intossicate dal cloro e dall'ammoniaca sprigionatisi dopo la deflagrazione. Otto sono state ricoverate, due sono rientrate a casa con  mezzi propri. Tutti i feriti sono stati portati all'ospedale di  Cattinara. Ad esplodere, secondo una prima ricostruzione, sono state le bombole cariche di cloro utilizzate per disinfettare l'acqua della piscina. Le bombole si trovavano in un apposito ripostiglio che, proprio per motivi di sicurezza, è situato all'esterno dell'edificio che ospita la piscina. Nonostante questo accorgimento, l'esplosione è stata tanto forte da investire la persona più vicina, la cliente che in quel momento si trovava a bordo piscina. Sul posto sono arrivate sei ambulanze del 118 più un'auto medica,  carabinieri, polizia e 118. Vigili del fuoco in tenuta Nbcr (nucleare,  batteriologica, chimica) hanno isolato la zona. L'Avalon, che si definisce "unica city farm del Friuli Venezia Giulia", è un centro esclusivo frequentato dall'alta borghesia cittadina, imprenditori, professionisti e calciatori della Triestina. Il complesso si trova in una zona isolata di Opicina, sul Carso alle spalle di Trieste, a ridosso del confine con la Slovenia, in una suggestiva area naturale vicina alla Grotta gigante, la più grande caverna turistica aperta al pubblico. 
