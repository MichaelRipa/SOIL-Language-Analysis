Associazione Laura Coviello Via V. Foppa 7 - 20144 Milano Tel. 0248022878 Fax 0248000187 
via M. Colonna, 44 - 00192 Roma - tel. 0637351082 fax 0637511416 cell. 3928634172 
MILANO  - Maglie nuove, trattative di mercato avanzate, cerimonie con gli scongiuri. Il Milan conserva solo un minimo di scaramanzia, ma quel punto che manca allo scudetto è troppo poco per non iniziare a sorridere in modo sempre più evidente. "Non abbiamo ancora vinto niente  -  dice Adriano Galliani  -  ma 8 punti sulla seconda sono molto buoni, un margine rassicurante. Per adesso abbiamo giocato bene, speriamo di farlo anche nelle prossime tre partite. Non è per fare lo scaramantico. Ora speriamo di non fermarci sul più bello. Dobbiamo fare un punto nelle ultime tre partite". La matematica potrebbe arrivare già domenica sera all'Olimpico con la Roma: ai rossoneri basterà non perdere con i giallorossi. Altrimenti tutto rimandato alla settimana successiva in casa col Cagliari. In quel caso Silvio Berlusconi potrebbe approfittare dei festeggiamenti a San Siro anche in chiave extra-calcistica in una delle tante commistioni tra politica e aziende di sua proprietà che lo riguardano. Il giorno dopo, infatti, ci sarà il primo turno delle elezioni amministrative in molti Comuni (Milano compresa) e Province. E il premier, secondo voci che girano nei palazzi della politica, non perderebbe occasione per una vetrina utile a raccogliere qualche voto al di là della campagna elettorale. D'altronde tutta questa cavalcata rossonera è stata pensata anche con questo fine, a partire dagli acquisti dell'estate indispensabili per reagire alle fratture interne della maggioranza, dopo un paio di sessioni di mercato non proprio scoppiettanti. Anche se in queste ultime partite il Milan ha dimostrato di poter fare a meno di Zlatan Ibrahimovic, il colpaccio dell'estate 2010. E Clarence Seedorf lo conferma: "Ho capito che avremmo potuto vincere lo scudetto durante la preparazione estiva". Tutti pensano all'arrivo dello svedese. Ma l'olandese chiarisce che non si tratta di questo: "No, l'avevo capito già prima". Merito quindi del lavoro di Massimiliano Allegri nelle prime settimane di ritiro, affrontate con grande intensità negli allenamenti. Il numero 10 del Milan commenta con sincerità anche l'unica ombra di questo finale di stagione rossonero: i contratti in scadenza di molti senatori (Seedorf, Pirlo, Ambrosini, Inzaghi e Nesta). "E' presto per dire se ci sarò anche l'anno prossimo. Chiedetelo a Galliani. E' lui che deve rispondere e dire quali sono le intenzioni del club". L'ad rossonero per il momento rinvia il discorso a scudetto matematicamente conquistato oppure alla finale di Coppa Italia, in caso di rimonta sul Palermo nella gara di ritorno, e ringrazia giocatori e rispettivi agenti per la pazienza che stanno dimostrando: "Sono sicuro che nessuno si è accordato con altre squadre". Ma frasi come quelle di Seedorf dimostrano che alcuni di questi calciatori, che hanno fatto la storia del Milan degli ultimi anni, vivono la situazione con un pizzico di fastidio. La situazione più complicata è quella di Andrea Pirlo: "Non è il momento di parlare di rinnovi  -  dice a Sky Sport Massimiliano Allegri  -  Andrea e la società parleranno del futuro". E' invece già il momento di presentare le maglie per la stagione 2011-12: fatto ieri a Monza nel quartier generale dell'Adidas, sponsor tecnico. Sarà indossata per la prima volta in occasione di Milan-Cagliari del 14 maggio. Presenti anche i vertici della Fly Emirates, sponsor principale del Milan, in procinto di pagare un bonus per lo scudetto quasi vinto dalla squadra, come previsto dal contratto firmato un anno fa in aggiunta all'accordo base (60 milioni in cinque anni). Fissata anche la data del prossimo raduno a Milanello: 12 luglio. Entro quel momento, sarà formalizzato un codice etico più rigoroso con sanzioni e multe severe per chi protesta con la terna arbitrale (vedi Ibrahimovic) o si toglie la maglia dopo i gol (vedi Cassano). Galliani non si sbottona sul mercato, ma ammette di seguire con interesse le esibizioni di due centravanti promettenti, ruolo nel quale Allegri vuole un'alternativa a Ibrahimovic: Hulk (Porto) e Danilo (Santos). Sul secondo, però, potrebbe già esserci l'Udinese. Manca ancora un punto in classifica, ma ormai è come se nessuno ci facesse più caso. Leggi i commenti I commenti dei lettori 
MILANO - "Al Milan ho sempre fatto regali. Continuerò con questa costosissima abitudine...". A rassicurare i tifosi rossoneri sul futuro del club è proprio il patron Silvio Berlusconi che, in un'intervista a Milan Channel, ha parlato un po' di tutto, dall'imminente scudetto al mercato, da Pato alla Juventus. "La mia famiglia, in tanti anni di presidenza ha fatto sacrifici enormi per il Milan, abbiamo speso una media di 50 milioni di euro a stagione e nell'ultima oltre 70", ha sottolineato quasi a rispondere alle critiche mai dimenticate ricevute nel finale della passata stagione. UNA SQUADRA DI 20 CAMPIONI - "In futuro vogliamo 11 campioni in campo e 20 in rosa", ha ribadito. "Cristiano Ronaldo e Messi? A tutti piacciono ma il calcio spagnolo è ricchissimo e ha un diverso regime fiscale. Quindi è difficile entrare in competizione con i club spagnoli per i grandi assi. E poi non è un solo grande campione che fa la squadra", ha ribadito prima di sottolineare: "Il Milan ha sempre avuto molti italiani in squadra, e spesso molti lombardi, perché ci tenevo molto. E' giusto che la squadra si identifichi con il territorio, quindi cercheremo sempre di mettere in campo una formazione prevalentemente italiana". PUNTIAMO A VINCERE TUTTO - Gli obiettivi comunque resteranno altissimi: "Puntiamo a vincere tutti i trofei in palio: scudetto, coppa Italia, Champions League e Mondiale per club: bisogna essere poco ambiziosi...", ha sottolineato. BARBARA MI RAPPRESENTA BENE - Poi Berlusconi ha benedetto la figlia Barbara che curerà da vicino gli interessi della famiglia: "Ha un carattere che te lo raccomando, saprà farsi valere in tutte le situazioni e rappresentare me e la nostra famiglia nel migliore dei modi. Sono felice che, tra i miei figli, Barbara abbia questa passione per il Milan e si stia interessando attivamente alla società. Mi fa piacere perché anche quando sono lontano la vedo inquadrata in televisione e ci faccio bella figura perché è bellissima", ha aggiunto sorridendo. "Consigli? No, aspetto che me li dia lei... Abbiamo parlato spesso, è chiaro che un padre trasmette la sua esperienza a sua figlia", ha concluso. ALLEGRI SULLA STRADA DEI GRANDI - Sullo scudetto ormai non ha più dubbi ("Arriverà prestissimo, ho molta fiducia") e per questo ha lodato il lavoro di Massimiliano Allegri: "Può continuare la serie di nostri grande allenatori dopo Capello, Sacchi e Ancelotti: ha tutte le qualità tecniche e umane per ottenere grandi successi". VOGLIO PIU' POSSESSO PALLA - Alla squadra, malgrado il trionfo ormai a un passo, ha, comunque, fatto qualche appunto. "Ha fatto vedere del bel gioco ma poco possesso palla: è inammissibile dare 2-3 occasioni all'avversario negli ultimi minuti quando si vince di misura. Servono allenamenti precisi, è un fatto di concentrazione - ha sottolineato - Soprattutto quando sopravviene la stanchezza. Bisogna fare possesso di palla con volontà. Quando allenavo i miei ragazzini vincevamo tutti i tornei e a volte riuscivamo a mettere assieme anche venti passaggi di fila. E non è vero che al pubblico non piace...". PATO DEVE MIGLIORARE LA POSIZIONE - In particolare Berlusconi ha richiamato Pato. "E' un grandissimo talento, già consacrato, che però deve solo mettere a posto la posizione in campo. Dentro l'area o al limite è micidiale. Il mio cruccio è che ama partire dall'ala o anche da metà campo, e sette volte su dieci lo fermano prima del limite. Io lo vedo addirittura prima punta". LA JUVE NON MI MANCA - Infine il patron del Milan ha speso due parole per la deludente stagione della Juventus. "Mi dispiace per i tifosi bianconeri, perché come presidente del Consiglio mi devo preoccupare del morale di tutti gli italiani, ma la Juventus non mi manca affatto.... Le auguro di tornare protagonista, ma per vincere i campionati bisogna contare anche sulle defaillance degli altri...". Leggi i commenti I commenti dei lettori 
NON TUTTO oro quel che luccica, ma con l'argento è tutta un'altra cosa. Parafrasando uno dei proverbi più abusati, potrebbe essere questa la sintesi di quanto accaduto oggi sui mercati e, in particolare, sul mercato delle materie prime. All'annuncio dato dalle autorità americane dell'uccisione di Osama Bin Laden, tutte le materie prime hanno iniziato a scendere sui listini delle commodities, facendo da contraltare al rialzo delle borse. Ma l'effetto psicologico sugli operatori è durato poco: perché gli analisti hanno fatto notare come la morta di Osama - per quanto in cima alla lista dei ricercati - non basta da sola a decretare la fine del terrorismo di matrice musulmana. Molto più importante, in questo momento, sarebbe arrivare alla fine del coflitto in Libia. Così, oro e petrolio hanno rimbalzato già in tarda mattinata, in coincidenza con il calo delle Borse europee, che si è poi accentuato dopo la partenza di Wall Street. Ma non tutte le commodities hanno seguito il percorso di oro e petrolio. Chi si è veramente mosso in controtendenza è stato l'argento. Gli operatori hanno venduto i future sul metallo prezioso a pieni mani e nelle prime battute della seduta le opzioni hanno preso fino al 12%, il ribasso più consistente della sua storia !"finanziaria". C'è stato poi un recupero nel resto della giornata, ma i prezzi sono sempre rimasti in territorio negativo. Ma come interpretare l'andamento del prezzo dell'argento? La reazione negativa si spiega con il fatto che l'argento è una delle componenti più ricercate dall'industria degli armamenti e ieri gli operatori hanno pensato, nelle prime ore dopo l'annuncio della scomparsa di Osama, che potrebbe esserci un rallentamento della domanda di equipaggiamenti militari. In realtà, la domanda è già in calo da tempo a causa della crisi dei debiti sovrano (gli stati devono tagliare il bilancio pubblico e lo fanno anche nel settore della difesa). La risposta , allora, si trova, come spesso accade, in un movimento speculativo. Dai minimi del 2008 a 8,453 dollari/oncia l'argento ha raddoppiato il proprio valore (17.960 dollari/oncia) lo scorso agosto, per poi accelerare fino a 49,831 dollari (nuovo top degli ultimi 31 anni) appena lo scorso lunedì, con un apprezzamento di quasi il 500% in due anni e mezzo. Il metallo prezioso, che negli ultimi anni ha sofferto il deterioramento della domanda per uso industriale (soprattutto nel campo della fotografia con l'avvento della tecnologia digitale), sembra oggi destinato ad avere una nuova vita. La domanda industriale dell'argento potrebbe aumentare grazie ai nuovi usi nel settore dei pannelli solari fotovoltaici. Inoltre, va ricordato che l'argento è un bene rifugio per eccellenza, vista la sua carenza cronica: la domanda mondiale supera la produzione annuale fin dal 1990. 
BARCELLONA - "Non spetta al Real decidere decidere chi può giocare o meno". Come all'andata, anche alla vigilia dell'attesa semifinale di ritorno di Champions League, Pep Guardiola risponde piccato al club della capitale. Stavolta, mancando Mourinho, squalificato, la replica è per l'assistente basco del portoghese, Aitor Karanka, che si è detto "sorpreso che alcuni giocatori del Barcellona (Busquets in particolare, ndr) non siano stati sanzionati dall'Uefa". REAL SI LAMENTI CON L'UEFA - "Il Real ha 109 anni di storia, ha diritto di dire ciò che vuole ma non è d'accordo con le decisioni dell'Uefa ha la possibilità di rivolgersi a chi di competenza. Noi non arbitriamo, non decidiamo le sanzioni, vogliamo solo giocare", ribatte Guardiola che poi sottolinea: "All'andata forse dimenticano che Pinto è stato espulso e non avrebbe potuto giocare nel secondo tempo se avessimo avuto bisogno del portiere... Comunque sono liberi di pensare che siamo scorretti così come noi abbiamo il diritto di ritenere il contrario...". MIEI GIOCATORI ESEMPIO DI ONESTA' - Poi, prima di dedicarsi all'analisi della partita, tiene a spendere una buona parola per i suoi giocatori: "Li conosco benissimo e dico che sono degli esempi di professionalità ed onestà. Amano lo sport, amano fare sport e soprattutto amano divertire. Sanno che al mondo danno una certa immagine, non ho niente da dire, sono giocatori straordinari, tutti durante la gara possono commettere un errore, ma loro per me sono degli esempi come giocatori del Barcellona e della Nazionale". VOGLIO DOMINARE COME ALL'ANDATA - Del Real non si fida, malgrado lo 0-2 del Bernabeu sembri mettere il Barcellona al riparo da ogni sorpresa. "Sappiamo come può giocare il Real. Sarà aggressivo, d'altronde dovrà spingere per forza... Dovremo essere bravi a sfruttare gli eventuali spazi che ci offrirà. Poi è bravo nel gioco aereo, dovremo stare attenti sulle palle inattive. Noi dovremo attaccare ma con molta attenzione. Dovremo pensare esclusivamente a fare ciò che sappiamo cercando di dominare come all'andata. Anche pensando alla gente che verrà allo stadio per sostenerci e darci forza in più per superare l'ultima tappa di questa avventura". Leggi i commenti I commenti dei lettori 
Per il senatore Alberto Tedesco c´è il "fumus persecutionis" nei suoi confronti. Lo ribadisce, nonostante in merito si sia già espressa la Giunta per le autorizzazioni a procedere, depositando al Senato una nuova memoria. L´ex assessore regionale alla Sanità, per il quale il gip Giuseppe De Benedictis il 23 febbraio scorso aveva disposto l´arresto in carcere (trasformato in domiciliari dal tribunale del riesame) al termine della maxinchiesta sulla sanità pugliese, fa riferimento ad alcune intercettazioni telefoniche del 2002, già dichiarate inutilizzabili dal tribunale nell´ambito di un altro processo e, tuttavia, depositate dalla Procura agli atti del riesame. Si tratta delle conversazioni disposte nell´indagine a carico, tra gli altri, dell´imprenditore Gianpaolo Tarantini e di Tato Greco, coordinatore regionale della Puglia prima di tutto. Quelle telefonate, per i pm, evidenzierebbero la capacità di Tedesco di interferire negli affari e nelle scelte della sanità pugliese grazie alla sua influenza politica. Tedesco ricorda ancora che durante l´udienza al riesame, i pm hanno utilizzato un interrogatorio di Lea Cosentino, ex direttore generale della Asl di Bari, fatto senza che la difesa ne fosse informata. E intanto, i suoi difensori, gli avvocati Rosita Petrelli e Claudio Bozzi, hanno presentato ricorso in Cassazione contro la decisione del tribunale del riesame che, il 20 aprile 2011, ha revocato la misura cautelare dell´arresto in carcere, così come disposto dal gip, concedendogli gli arresti domiciliari. «Abbiamo evidenziato nell´atto di ricorso - sostengono gli avvocati - la carenza motivazionale in ordine all´esistenza delle esigenze cautelari, occupandosi ormai l´indagato di altre materie ed occupando il seggio senatoriale che lo slega dalle realtà locali nell´ambito delle quali sarebbero maturati gli illeciti di cui si discute». 
Due cittadini libici e uno palestinese sono stati sottoposti a fermo di indiziato di delitto e poi arrestati da agenti della squadra mobile della questura di Bari con l'accusa di favoreggiamento dell'immigrazione clandestina dalla Tunisia. Si tratta di Hussein Mahmud, 53 anni, e dei libici Adel Aiuti, 21 anni, e Shrif Al Hassan, 23 anni. Le indagini sono state svolte nel centro di accoglienza richiedenti asilo di Bari-Palese. Secondo quanto accertato dalla Polizia i tre sarebbero gli organizzatori di un viaggio di 250 persone a bordo di un barcone partito dalla costa del nord Africa e approdato a Lampedusa. L'imbarcazione sarebbe partita dal porto di Tripoli in Libia il 4 aprile scorso. Alcuni immigrati residenti nel Cara di Bari hanno fornito testimonianze utili che hanno consentito di acquisire prove in base alle quali il provvedimento di fermo è stato poi trasformato nella custodia cautelare in carcere dal gip del tribunale del capoluogo pugliese su richiesta della procura della Repubblica. Sempre nel Cara di Bari arriveranno oggi 500 i migranti, altri saranno sistemati a Foggia, dopo che altrettanti hanno lasciato la struttura diretti nelle strutture di seconda accoglienza della Lombardia, secondo il piano del governo. I migranti provengono dalla Libia, sono circa 300. I profughi in transito al Centro Polifunzionale d'emergenza della Croce Rossa del parco Nord di Milano sono per la gran parte uomini (solo 10 le donne) di origine africana e asiatica,e sono arrivati al Cpe alle 10 a bordo di 7 pullman provenienti dal Cara di Bari dove da alcuni giorni soggiornavano per l'espletamento delle pratiche di richiesta di asilo politico. La gran parte degli immigrati, accolti dagli operatori della Croce Rossa della provincia di Milano, dai funzionari della Protezione Civile della Regione Lombardia e dai funzionari della Prefettura, dopo essere stati assistiti sono ripartiti poco dopo a bordo di mezzi della Protezione Civile per alcune strutture di accoglienza dislocate su tutto il territorio regionale. Quanti si trovano ancora nel centro ripartirà nelle prossime ore dopo aver consumato il pranzo servito dai volontari della Divisione Emergenza e Protezione Civile del Comitato provinciale Cri di Milano. 
La procura di Bari ha proposto appello al tribunale del Riesame contro la revoca degli arresti domiciliari per Andrea Morrone, giornalista ed ex consulente informatico dei pm baresi . La misura restrittiva era stata revocata dal gip di Bari lo scorso 22 aprile, dieci giorni dopo l'arresto, nonostante il parere contrario della pubblica accusa. Secondo i pm inquirenti, Teresa Iodice e Giuseppe Dentamaro, Morrone è la talpa che passò al Corriere della Sera i verbali d'interrogatorio secretati di Gianpaolo Tarantini, in cui l'imprenditore barese parlava delle donne portate a feste organizzate nelle residenze private del premier Berlusconi e delle escort offerte all'allora vice presidente della Regione Puglia,ÿSandro Frisullo (Pd). La presunta talpa era stata arrestata il 12 aprile con l'accusa di accesso abusivo al sistema informatico della procura. I fatti risalgono a quando Morrone, oggi collaboratore del Corriere del Mezzogiorno, era consulente informatico degli uffici giudiziari baresi. In particolare, la procura ribadisce che l'indagato avrebbe potuto facilmente entrare in possesso della password del computer del pm Giuseppe Scelsi, su cui era salvato il file contenente i verbali d'interrogatorio. Diversamente da quanto evidenziato nella prima consulenza, l'accusa sottolinea, inoltre, che l'integrazione fornita dalla polizia postale avrebbe confermato che il pc del pubblico ministero quel 4 agosto 2009 era in rete e che quindi era possibile accedervi in "condivisione amministrativa". 
