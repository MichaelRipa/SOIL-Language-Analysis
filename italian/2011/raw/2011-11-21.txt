
BERGAMO  - La Reggina manca una buona occasione per portarsi da sola al 4° posto non andando oltre l'1-1 a Bergamo contro un buon AlbinoLeffe. Il pareggio alla fine è giusto e sintetizza nel migliore dei modi un match dai due volti, per un'ora di chiara marca amaranto e, nell'ultima mezz'ora, dopo il pari di Rizzo, dominato dai seriani che, più degli ospiti, hanno cercato di portare a casa i 3 punti. COCCO GELA LA REGGINA - L'AlbinoLeffe sfiora il bersaglio al 17' con un colpo di testa di Germinale poi, però, deve subire la replica dei calabresi che in ben 3 occasioni impegnano Offredi con Castiglia, Missiroli e Bonazzoli. Sembra il preludio al vantaggio ospite ed invece, al 36', passano a sorpresa i seriani: il gol lo segna Cocco con un pregevole destro al volo su un angolo di Cristiano prolungato in mezzo di testa da Germinale. RIZZO PAREGGIA I CONTI - La Reggina non ci sta e, dopo aver sciupato altre due buoni occasioni con Emerson e Bonazzoli, pareggia meritatamente al 56' con un destro al volo da due passi di Rizzo, lesto a irrompere su un cross dalla sinistra di Rizzato. FINALE DI MARCA SERIANA - A questo punto gli uomini di Breda si addormentano e vengono graziati dai padroni di casa che, a più riprese, sfiorano il gol-vittoria con Laner, Germinale, Hetemaj, Cocco (2) e Torri senza, però, centrare l'obiettivo. ALBINOLEFFE-REGGINA 1-1 (1-0) ALBINOLEFFE (4-4-2): Offredi 6; Luoni 6, Lebran 6.5, Bergamelli 6.5, Piccinni 6.5; Laner 6, Girasole 6, Hetemaj 6, Cristiano 6.5 (st 18' Fogio 6); Cocco 7, Germinale 6 (st 30' Torri sv). In panchina: Chimini, Maolomo, Salvi, Taugourdeau, Pacilli. Allenatore: Fortunato 6 REGGINA (3-4-1-2): P. Marino 6; Adejo 6, Emerson 6, A. Marino 6; Colombo 6.5, Rizzo 7, Castiglia 6.5 (st 30' De Rose sv), Rizzato 6; Missiroli 6; Bonazzoli 6 (st 41' Viola), Ceravolo 6 (st 18' Ragusa 6). In panchina: Kovacsik, Cosenza, Barillà, Sarno. Allenatore: Breda 6 ARBITRO: Baracani 7 (Firenze) RETI: 36' pt Cocco, 11' st Rizzo NOTE: serata fredda; terreno in discrete condizioni; spettatori circa mille. Ammoniti: Rizzo, A. Marino, Pastiglia. Angoli: 8-2 per l'Albinoleffe. Recupero: 0', 3'. Leggi i commenti I commenti dei lettori 
"Basta con le società partecipate, municipalizzate e misto pubblico-private: sono la causa del nostro indebitamento". L'analisi brusca e immediata del sistema Parma - ormai tristemente celebre a livello nazionale - arriva da palazzo Soragna, nel corso del convegno organizzato dall'associazione culturale Il Borgo poche ore dopo l'arresto di Ivano Savi e Stefania Benecchi, i due dirigenti di Stt finiti in manette questa mattina con l'accusa di concussione LEGGI . Nella sede dell'Unione parmense degli industriali viene presentato il volume Parma, città e comunità - Contributi per un futuro sostenibile . Un testo curato dal circolo oltretorrentino guidato da Eugenio Caggiati che, attraverso i saggi di esperti e docenti dell'università di Parma, cerca la risposta a un interrogativo ormai epocale: che futuro avrà la città ducale nel prossimo decennio? IL DOCUMENTO REDATTO DA IL BORGO Non è il momento di essere pessimisti: Parma può aspirare a una ripresa, a patto di cancellare definitivamente il sistema messo in piedi dall'ultima amministrazione comunale. La previsione è di Franco Mosconi, professore di economia industriale. Dati alla mano, nel suo appassionato intervento c'è più di una semplice speranza per la città. "Parma è ricca e opulenta - spiega il docente, già consigliere di Romano Prodi - con una solida base manifatturiera nel settore alimentare e meccanico, della cui importanza ci è resi conto proprio grazie alla crisi". Altro aspetto da non dimenticare, la vocazione del territorio (dove, tra l'altro, hanno sede due delle 15 multinazionali italiane) all'export, con 5miliardi di euro nel 2010, pari al 10% di tutta la regione Emilia-Romagna. Poi le posizioni nella classifica delle città italiane: undicesima per Pil pro-capite (oltre 30mila euro), tredicesima per la qualità della vita nell'indagine del Sole 24 Ore. Tutti elementi, secondo il professor Mosconi, che garantiscono una buona base di partenza per la ripresa. Nonostante anche la realtà ducale porti i segni della crisi demografica che colpisce tutto il Paese. Per il decennio 2020-30, infatti, è previsto l'aumento solo degli stranieri (fino a 50mila), mentre i parmigiani - ad eccezione di 70enni e 55enni - restano costanti, con un incremento dei giovani notevolmente inferiore. E questo mentre in città si registra il 12,7% di disoccupazione giovanile. Dato ancor più critico visto che la metà dei ragazzi ha un lavoro precario, con rapporti flessibili come dipendente o autonomo. Tuttavia, il principale ostacolo al rilancio di Parma è un altro. Per prima cosa - secondo l'esperto di economia - bisogna cancellare il sistema basato su società partecipate, spa e srl comunali, risultato fallimentare e travolto da scandali, dimissioni e arresti che non sembrano fermarsi. Al suo posto, Mosconi propone un'istituzione che includa enti locali, università, istituti formativi, associazioni di categoria e - soprattutto - cittadini. Potrebbe trattarsi di un tavolo di consultazione, di un ente formalizzato, o addirittura di una grande fondazione, dove tutti i rappresentati della società civile avrebbero le stesse opportunità di intervenire, essere interpellati e portare all'attenzione temi sensibili per ciascuno. Nessuna utopia, solo un nuovo modello di democrazia deliberativa per una città che l'ha persa di vista da anni. Insomma, a detta di Mosconi, le condizioni per tornare in auge ci sono eccome. Oltre a insistere sulla responsabilità sociale condivisa, bisogna ripartire dalla sicurezza della manifattura - unica attività a destreggiarsi ancora nella concorrenza internazionale - e orientare l'export sui paesi ad alto tasso di crescita, come Brasile, Russia, India e Cina. E chissà che forse, un giorno, Parma si riguadagnerà il suo antico nome. Crisopoli, la città d'oro. 
Scriviamo questa lettera aperta alle Istituzioni locali, Comune e Provincia di Parma, alla Fondazione Monte di Parma, alla Fondazione di Piacenza e Vigevano, alla Camera di Commercio, alla Diocesi di Parma, alle associazioni degli industriali, degli artigiani, del commercio e dell'agricoltura, ai rappresentanti della politica locale ed a tutti i cittadini, per informarli sui fatti che stanno accadendo in relazione alla cessione del pacchetto di controllo di Banca Monte Parma ad Intesa Sanpaolo ed al suo ingresso nell'omonimo Gruppo bancario. Questa operazione era nata nell'ottica di consentire il miglioramento degli standard patrimoniali  e della qualità del servizio della banca - grazie all'apporto di competenze, esperienze e mezzi economici da parte di Intesa Sanpaolo - con la promessa di un aiuto concreto alla crescita del tessuto economico e sociale nelle tre province di Parma, Piacenza e Reggio Emilia. Tutto questo non sta avvenendo. Anzi, l'operazione si sta  traducendo in licenziamenti per i lavoratori (quasi il 20% del personale), nel taglio dei loro fondamentali diritti e nel rischio di un impoverimento dei nostri territori. Infatti, alla politica dei tagli, annunciata da Intesa Sanpaolo, si aggiunge l'assoluta mancanza di un progetto industriale per il rilancio e lo sviluppo di Banca Monte Parma: la Banca parmigiana per eccellenza, la banca che vanta oltre 500 anni di storia, dopo la perdita della sua autonomia gestionale ed operativa, si avvia, se queste continueranno ad essere le intenzioni di Intesa Sanpaolo e degli altri soci, ad un lento ed inesorabile declino. Intesa Sanpaolo ha rifiutato ogni apertura con le Organizzazioni Sindacali, mantenendo un'impostazione e proposte inaccettabili, mai modificate per tutto l'arco del confronto e basate solo sui licenziamenti collettivi (almeno 100 persone su 600) e sui pesanti tagli al costo del lavoro ed ai diritti economici e normativi dei lavoratori di Banca Monte Parma. E' stato pertanto impossibile arrivare ad un accordo tra le Parti, nel corso della procedura contrattuale che si è esaurita il 15 novembre. La perdita di posti di lavoro e dei diritti sarebbe una drammatica conseguenza per chi, come dipendente della banca, in questi anni ha offerto la propria serietà e competenza agli utenti  -  famiglie, artigiani, commercianti, imprenditori  -  nonostante i danni provocati dai vecchi management e C. d. A. . Sarebbe una scelta altrettanto drammatica per i cittadini tutti, se rapportata alle conseguenze che potrebbe avere per il tessuto economico-sociale della zona. Significherebbe, in sostanza, cancellare l'esistenza di una "vera" Banca locale che sia attenta alle esigenze di chi vive in questo territorio;  l'attuale strategia di Intesa Sanpaolo, per Banca Monte, non sembra essere sensibile a questa necessità. Come rappresentanti dei lavoratori della Banca chiediamo: perché Intesa Sanpaolo vuole licenziare i lavoratori di Banca Monte Parma, quando, dopo l'ultimo accordo per la riorganizzazione sottoscritto pochi mesi fa, Intesa Sanpaolo respinge, a livello di Gruppo, la richiesta di esodo volontario di più di 700 lavoratori  e ha programmato di assumerne altri 1.000 nel 2013? perché Intesa Sanpaolo vuole applicare un trattamento differente tra lavoratori dello stesso Gruppo, che lavorano nella stessa Città - è il caso, ad esempio, delle filiali di Banca Monte e delle vicine filiali di Carisbo Gruppo Intesa nelle province di Parma, Piacenza e Reggio Emilia - colpendo in modo punitivo quelli di Banca Monte Parma, venendo così meno ai principi fondamentali di integrazione nel Gruppo e della Responsabilità Sociale e cancellando, a chi rimane, i diritti contrattuali economici e normativi ? A queste domande pretendiamo una risposta dalle Istituzioni locali, dal Comune e dalla Provincia di Parma, dalla Camera di Commercio, dalla Diocesi di Parma, dalle associazioni degli industriali, degli artigiani, del commercio e dell'agricoltura, dai rappresentanti della politica locale e soprattutto, dalle Fondazioni di Parma e di Piacenza e Vigevano, che siedono in Consiglio di Amministrazione , come "ago della bilancia" nelle decisioni , esprimono i due attuali Vice-Presidenti della Banca e hanno un ruolo fondamentale nella difesa degli interessi del territorio, a partire dalla tutela del posto di lavoro per le lavoratrici ed i lavoratori, vera ricchezza e forza sana della banca, e, più in generale,  per garantire gli interessi dei cittadini, clienti e utenti dei servizi dell'istituto di credito, al quale non possono sottrarsi. Banca Monte Parma non può essere perduta. Già tanta parte della ricchezza è stata gettata al vento in questi ultimi anni. Ora occorre salvaguardare i lavoratori e la stessa Banca. Occorre che Banca Monte Parma, pur all'interno di un grande Gruppo ed, anzi, proprio per questo, si mantenga attenta alle esigenze locali, a quelle delle imprese, delle famiglie e dei cittadini che, altrimenti, si troverebbero a pagare pesanti conseguenze sul piano delle risposte alle loro problematiche ed alla qualità del servizio. Il Sindaco, il Presidente della Provincia e la Fondazione Monte di Parma, ci hanno rassicurato per mesi, a partire dalla notizia dell'acquisizione da parte di Intesa Sanpaolo,  che non solo "non si sarebbero persi posti di lavoro", e che "l'acquisizione da parte di Intesa Sanpaolo sarebbe stata un'opportunità per valorizzare i lavoratori, la Banca ed un'occasione per i cittadini", ora i fatti concreti testimoniano una realtà diversa e molto grave. Chiediamo, pertanto, a questi esponenti delle Istituzioni, della società civile e della politica locale di esercitare appieno, dopo tanti errori commessi, il ruolo che sono chiamati a ricoprire. I rappresentanti dei lavoratori di Banca Monte Parma RSA Fabi - Fiba/Cisl - Fisac/Cgil - Uilca 
Un paio di  settimane fa abbiamo visto un tautogramma che rischiava di uscire presto dall'attualità: era un appello contro Berlusconi, scritto tutto con la lettera P. Per un errore di lettura e trascrizione di cui mi scuso io non ho inteso che l'autore del tautogramma non intendeva firmare con le sue generalità bensì con lo pseudonimo di "Urlo". Ecco come me lo ha notificato, nel giorno in cui sono state annunciate le dimissioni di Berlusconi: "Praticamente per poco, provvidenziale puntualità pertinenza pubblicazione preciso problema politico. Possiamo plaudire palesando piacere; peraltro prudenza pensando prossima presidenza pubblici poteri. Protesto piano, però protesto, per precisazione prenome, patronimico: preferivo pseudonimo. Pazienza!". 
Per agevolare i suoi lettori a districarsi nel labirinto di norme che disciplinano il pianeta  condominio, La Repubblica di Firenze ha ideato questo Speciale. Si tratta di una pubblicazione “in movimento” che aggiornerà continuamente le schede  con le decisioni più significative della Corte di Cassazione che aiutano la sciogliere i nodi interpretativi che, purtroppo, non mancano nei rapporti fra condomini,  fra proprietari delle singole unità immobiliari e l’amministratore. Nei condomini coesistono, spesso con difficoltà, le singole proprietà immobiliari e la comproprietà sulle parti comuni. Fatica, infatti, ancora a diffondersi una cultura condominiale che convinca i singoli condomini della necessità di avere per le parti comuni la stessa cura ed attenzione che hanno per i loro appartamenti. A regolare questo difficile intreccio di interessi c'è una figura professionale classica: l’amministratore. Non guasterà ricordare che un condominio in buon stato manutentivo concorre a rivalutare le singole proprietà immobiliari. Ai fini della conclusione della trattativa per la compravendita di un appartamento risultano importanti anche le finiture del fabbricato (facciata, impianti, parti comuni). Ad esempio, un atrio in ottime condizioni è una credenziale di tutto rispetto e permette (unitamente ad altre variabili) di contenere la forbice fra prezzo  richiesto e quello effettivamente concluso. Un’efficiente amministrazione condominiale assicura, inoltre, l’aspirante acquirente. Utili indicazioni sono state tratte dalla pubblicazione di Confedilizia edizioni “Condominio-casi clinici”. 
NAPOLI - "Ci basta un pari? Scenderemo al San Paolo con la mentalità di sempre cercando di vincere". Roberto Mancini avvisa il Napoli alla vigilia del fondamentale match di Champions League contro il Manchester City. La situazione di classifica è chiara: solo con un successo gli azzurri potrebbero tornare a sognare il 2° posto. Già il pari potrebbe far felici i " citizens" ai quali basterebbe un successo in casa, nell'ultimo turno, contro il già qualificato Bayern per volare agli ottavi. IL CASO/Mancini fa allenare i suoi a Manchester e non al San Paolo L'ex tecnico dell'Inter, invece, non fa calcoli: " Non è nella nostra mentalità. Scenderemo in campo per fare il nostro gioco, magari anche rischiando di sbagliare, come può accadere a chi si trova in una fase di crescita. Sappiamo che il Napoli soprattutto in casa è una squadra molto solida e dunque ci aspetta una gara difficile. Ma se giochiamo come possiamo si può puntare a far risultato. Anche perché la mia squadra è in un ottimo stato di forma, ma ogni partita è difficile". LA CONFERENZA STAMPA/C'è il genero di Maradona L'INCOGNITA DELLE TROPPE PARTITE - Mancini non teme l'ambiente (" A Napoli c'è un tifo caldo ma questa è una cosa bella, che non avrà ripercussioni sui giocatori. Loro sanno cosa fare, come sempre") quanto piuttosto il susseguirsi a ritmo serrato degli impegni: " Ormai si gioca ogni 3 giorni e non sai mai se riuscirai a ripeterti su alti livelli. Un scivolata è sempre dietro l'angolo. E poi il Napoli è all'ultima spiaggia, e questo complica le cose: ci giochiamo 3 punti importanti, nessuno vorrà sbagliare". NON SIAMO ANCORA UNA GRANDE D' EUROPA - Mazzarri ha lodato il City come una delle squadre più forti d' Europa. Mancini cerca di tenere il profilo più basso: " Abbiamo grandi giocatori, è vero, ma dire che siamo vicini a Real Madrid e Barcellona è troppo presto. Siamo insieme da un anno e mezzo, e dobbiamo migliorare ancora molto. Secondo me siamo più vicini al Napoli che a queste corazzate europee. Perché il Napoli è una grande squadra ed ha un grande allenatore", ha voluto dire quasi contraccambiando i complimenti. BELLO TORNARE AL SAN PAOLO - Il tecnico loda Balotelli per la crescita (" E' uno di migliori calciatori italiani, i suoi progressi dell'ultimo periodo sono farina del suo sacco, io mi auguro che possa continuare su questa strada"), chiude, in pratica, l'ipotesi d' acquisto di De Rossi da parte del club (" Credo che rimanga alla Roma"), infine fa un tuffo nel passato quando pensa che rimetterà piede al San Paolo:  "Ho ricordi belli di quando ho giocato in questo stadio: vittorie, sconfitte, ma sempre belle gare, in un'atmosfera particolare. Erano gli anni in cui giocava Diego Armando Maradona a cui mando un saluto speciale per la sua mamma". AGUERO SOGNA UNA BUONA ACCOGLIENZA - Un messaggio di cordoglio al quale si è associato il genero di Maradona, Sergio Aguero: "Gli mando anche io un forte abbraccio. Diego mi ha parlato spesso di Napoli. Il San Paolo è stato spesso teatro di sue splendide gesta, io cercherò solo di restare tranquillo e provare a divertirmi. E spero che i tifosi del Napoli mi trattino bene, anche in considerazione del fatto che Maradona ha giocato qui. Fare al City quello che Diego ha fatto a Napoli? Ci spero, questo è un sogno. E spero anche che il City riesca a vincere tutto". Leggi i commenti I commenti dei lettori 
CASTELFRANCO VENETO - Si è svolta domenica sera a Castelfranco, la consegna dei premi del Radicchio d'oro. Un riconoscimento speciale è  andato a Paolo Simoncelli, papà di Marco, il campione di motocliclismo recentemente scomparso. Simoncelli, che si è presentato alla serata con una felpa con il numero del Sic, il 58, ha annunciato l'istituzione di una Fondazione in memoria del figlio. "Ho accettato l'invito degli organizzatori perché qui a Castelfranco Marco era stato premiato due anni  fa. Mi sembra una buona idea quella di creare una fondazione, ho colto il suggerimento di Carlo Pernat. E' il modo migliore per ricordare Marco. Per quanto mi riguarda non ho ancora deciso cosa fare, ho ricevuto due o tre offerte, ma devo ancora rendermi conto di quello che mi è accaduto. L'unica cosa che so bene è che Marco non c'è più".Tra i premiati per la sezione sportiva, l'allenatore dell'Udinese, Francesco Guidolin, che qui è di casa e il  capitano del club friulano Antonio Di Natale. Leggi i commenti I commenti dei lettori 
