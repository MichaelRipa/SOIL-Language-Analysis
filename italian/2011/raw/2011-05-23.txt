ROMA - Il tempo dei bilanci, quest'anno, è finito da tempo. Dopo aver concluso un'annata deludente strappando un biglietto per l'Europa League (sarà il Palermo a dire se dai playoff o dal preliminare), non resta che iniziare a gettare le basi da cui ripartire. All'analisi di questa stagione ha pensato Gian Paolo Montali: "Questa stagione appena conclusa non è stata al livello delle aspettative della società. A livello personale è stata una esperienza divertente. Le esperienze difficili mi divertono. Sono stato molti anni nel mondo della pallavolo, è una realtà molto diversa da quella del calcio". Non resta che ripartire: a cominciare dall'allenatore. È questo il dubbio maggiore su cui sono al lavoro Baldini e Sabatini, dg e ds della nuova Roma americana. Con una sensazione che, giorno dopo giorno, somiglia sempre più a una certezza: per Montella sembra scaduto il tempo degli appelli. MONTELLA: "IL FUTURO? PUO' SUCCEDERE TUTTO"  - Chissà se lo ha intuito il tecnico. Che, però, almeno ufficialmente si aggrappa alle certezze (certezze?) che conserva. "Tempo fa  -  ha spiegato oggi alla cerimonia di premiazione organizzata dall'Unione stampa sportiva italiana  -  mi era stato detto di essere fortemente in corsa e da allora non è cambiato nulla", giura l'allenatore. Conscio, però, che le prospettive in questo momento sono più che varie: "Può succedere di tutto e varrà molto anche il mio pensiero, perché dovrò fare le mie valutazioni. Io voglio continuare a fare l'allenatore ma vediamo se ci sono le condizioni per tutti affinché possa farlo ancora per la Roma". Poi, la speranza: "Mi auguro di parlare con qualcuno in settimana, perché anche io devo valutare con serenità e scegliere il mio futuro". Un futuro per il quale ha già ricevuto proposte. Anche se non ancora ufficiali. "Ufficialmente non ce ne sono stati, anche se qualcosa si sta muovendo. Ho avuto contatti indiretti.  La Sampdoria? È una squadra per cui nutro affetto ma con loro non c'è nulla, solo chiacchiere". Qualcosa in più di un'apertura, probabilmente. Anche perché la Roma ha già iniziato a muoversi: certificati i contatti con Villas Boas prima e con Pioli, Bielsa, Deschamps, poi. Montella non ne fa un dramma: "Non mi infastidisce il fatto che la società cerchi altri allenatori, questo è il calcio. Devo solo capire se la Roma punterà o meno su di me, e si mi reputino adatto. Da quel momento valuterò se restare nella Roma rappresenta la soluzione migliore per me". Ma di tempo non ne resta molto: entro giovedì sarà a Trigoria Sabatini per iniziare a parlare con la squadra. E probabilmente comunicare a Montella che futuro lo attende. UNA SETTIMANA PER DECIDERE  - Il valzer continua, allora. Il sogno Guardiola, con il passare delle ore, sembra sempre più destinato a restare tale, nonostante rappresenti il nome ideale, per idea di gioco e qualità al di fuori del campo, a cui affidare l'indirizzo della Roma di Baldini e Sabatini. Come Villas-Boas, che nella capitale, a questo punto, potrebbe passare solo per le vacanze ("Mi consigliate un posto in Italia?", ha chiesto attraverso il proprio twitter). In queste ore, la conferma a Baldini che l'idea Roma dovrà aspettare. Quasi certo, a questo punto, che per la scelta si dovrà attendere almeno fino all'inizio della prossima settimana. Out Ancelotti e altri guru che richiederebbe una squadra immediatamente competitiva ai massimi livelli  -  e impegnata in Champions League  -  resta in corsa Deschamps, sponsorizzato dall'ex compagno Di Livio: "Ha avuto contatti con la nuova proprietà ed è disponibile". Le voci che circolano nello spogliatoio di Trigoria e lo vorrebbero in pole position, però, non giocano a suo favore. In settimana continuerà in Italia e in Europa il percorso di Sabatini per stringere contatti con allenatori potenziali e scegliere un nome adatto al progetto, provando a capire se esitano i margini per superare le controindicazioni di ognuno, fino ad arrivare al nome giusto cui affidare un progetto che dovrà nascere non sulle ceneri del precedente ma il più possibile da zero. Le ultime suggestioni sospirano l'idea Van Basten. Solo un'idea. Forse, più concreta la pista Delio Rossi: un allenatore con basi solide anche a livello morale, capace di costruire e con un'idea di gioco chiara. In Europa, non ce ne sono molti. Leggi i commenti I commenti dei lettori 
NAPOLI - Schiarita. Il colpo di scenasi è materializzato. Mazzarri e De Laurentiis - come due amanti che si ritrovano - non se la sentono di dirsi addio. Tra il tecnico e il presidente, infatti, dopo un colloqio negli uffici della Filmauro, a Roma, è di nuovo pace. Alla presenza di Riccardo Bigon, mediatore della vicenda, è emerso che il tecnico sarà ancora alla guida della squadra. ESPRIMI LA TUA PREFERENZA PER L'ALLENATORE AZZURRO Mazzarri e il Napoli ancora insieme per continuare a stupire in Champions League. Il contratto, del resto, scade nel 2013. Decisivo il faccia a faccia tra i due che si sono confrontati sugli ultimi due mesi 'bollenti' e sui programmi per la prossima stagione. E Gasperini? Questa mattina - effettivamente - c'è stato l'incontro con De Laurentiis, ma per lui il treno Napoli è sfumato. LEGGI/BIGON: COSI' HO RICUCITO LO STRAPPO IL COMUNICATO DELLA SOCIETA' - "Il Presidente De Laurentiis e l'allenatore Mazzarri a Campionato ultimato, competizione sempre ritenuta prioritaria, hanno avuto un chiarimento che li ha rafforzati nei loro rapporti interpersonali. Dopo due anni di fattiva collaborazione, che ha portato il Napoli in Champions League anticipatamente rispetto ai programmi, il Presidente e l'allenatore Mazzarri, hanno gettato le basi di una nuova collaborazione per continuare nel programma di costruzione e crescita del secondo quinquennio, che dovrà cogliere quelle trasformazioni in essere ed in fieri nel mondo del calcio, sempre nel rispetto del fair-play voluto da Platini", prosegue la nota, nella quale si fa riferimento ai parametri finanziari previsti dal nuovo regolamento della Uefa. Leggi i commenti I commenti dei lettori 
SIENA - Il Siena fa un favore al Novara. Travolge 5-0 il Varese e consegna ufficialmente il 3° posto agli azzurri. Il Varese più molle e spaesato dalla stagione si arrende forse prima di scendere in campo e, di conseguenza, torna a casa consapevole di dover affrontare i play-off da 4°. L'ultima gara col Piacenza servirà solo per ritrovare una migliore concentrazione in vista del clou della stagione. Per i toscani, rimasti a -1 dall'Atalanta, resta, invece, ancora in piedi la possibilità di chiudere il torneo al pur sempre prestigioso 1° posto. GARA FINITA GIA' AL 15' - La sfida al Franchi è durata meno di un quarto d'ora. I bianconeri hanno sbloccato il risultato già all'11': Cacciatore si è liberato sulla sinistra e ha pennellato un cross per la testa di Caputo che da buona posizione non ha fallito. Il Varese ha accusato il colpo e, appena 2' dopo, ha incassato il raddoppio. Camisa ha ingenuamente trattenuto per la maglia al limite dell'area Calaiò consentendo all'ex attaccante del Napoli di andare a bersaglio dal dischetto. Sulle ali dell'entusiasmo i toscani hanno insistito e, dopo appena altri 2', hanno siglato il 3-0 con una precisa puntata di sinistro di Brienza, smarcato in area da Vergassola. Il Varese è apparso tramortito e, al 28', ha subìto anche il 4-0, opera di Calaiò con un preciso colpo di testa su cross dalla destra di Brienza. CORTI SBAGLIA UN RIGORE - Solo a questo punto i lombardi hanno avuto un sussulto d'orgoglio ma al 30' Corti, ha malamente sciupato l'occasione per ridurre le distanze calciando un rigore concesso da Merchiori per un fallo di Terzi su Pisano sulla parte superiore della traversa. SANNINO, CAMBI INEFFICACI - Capita l'antifona Sannino ha effettuato 3 cambi restituendo un pizzico d'anima alla squadra (Pesoli, Tripoli e Zecchin per Alemao, Nadarevic e Concas) ma la musica non è cambiata. Anzi al 54' il Siena ha trovato il modo anche per segnare il 5-0 con Reginaldo che ha trasformato un nuovo rigore concesso dall'arbitro Marchiori per un fallo di Corti su Caputo. ESPULSI CORTI E CALAIO' - Il Varese ha provato a salvare l'onore ma Farelli non ne ha voluto sapere respingendo due conclusioni di Tripoli e Zecchin. La gara s'è incattivita e, al 68', ne ha fatto le spese Corti che ha completato la sua serata da dimenticare facendosi cacciare per proteste. Subito dopo, al 71', lo ha imitato Calaiò che ha pensato bene di farsi giustizia da solo dopo aver ricevuto al volto una gomitata (non vista dall'arbitro), strattonando Dos Santos. Per fortuna le due squadre a questo punto che non era il caso di andare oltre ed il finale, quindi, si è tramutato in una semplice e trionfale passerella per i bianconeri. GIRO DI CAMPO PER CONTE - Al termine della partita Conte, accompagnato dalla figlia Vittoria, ha fatto il giro del campo per salutare i tifosi, ricambiato da un lungo applauso e dai cori dell'intero stadio. Da segnalare che i tifosi della curva si sono espressi invece contro il possibile arrivo di Gigi De Canio, uno dei tanti nomi accostati alla panchina del Siena dopo l'annuncio del suo commiato dal Lecce: contro l'ipotesi di un suo ritorno, peraltro poco probabile, hanno esposto lo striscione "Noi De Canio non lo vogliamo". SIENA-VARESE 5-0 (4-0) Siena (4-2-4): Farelli, Cacciatore (27' st Brandao), Rossettini, Terzi, Rossi, Brienza, Vergassola (32' st Carobbio), Marrone, Reginaldo (35' st Arroe), Caputo, Calaio'. A disposizione: Iacobucci, Del Grosso, Troianello, Sestu. All.: Conte. Varese (4-4-2): Moreau, Pisano, Dos Santos, Camisa, Pugliese, Concas (31' pt Zecchin), Osuji, Corti, Nadarevic (31' pt Tripoli), Alemao (31' pt Pesoli), De Luca. A disposizione: Zappino, Armenise, Barberis, Figliomeni. All.: Sannino. Arbitro: Merchiori di Ferrara. Reti: 11' pt Caputo, 13' pt Calaiò rig., 15' pt Brienza, 28' pt Calaiò; 8' st Reginaldo rig. Ammoniti: Terzi (S), Camisa (V), De Luca (V), Pesoli (V). Espulsi: Corti (V) al 22′ st, Calaiò (S) al 25′ st. Recupero: 1' pt e 4' st. Leggi i commenti I commenti dei lettori 
"Dopo due anni di fattiva collaborazione, che ha portato il Napoli in Champions League anticipatamente rispetto ai programmi, il Presidente e l'allenatore Mazzarri hanno gettato le basi di una nuova collaborazione per continuare nel programma di costruzione e crescita del secondo quinquennio, che dovrà cogliere quelle trasformazioni in essere ed in fieri nel mondo del calcio, sempre nel rispetto del fair-play voluto da Platini" 
La Virtus ha giocato una grande gara 3 contro Siena, a Casalecchio,  battendola 74-68 e tenendo aperta la serie dei quarti di finale: 2 a 1 per i  toscani l’attuale situazione, mercoledì sera si rigiocherà alla Station. La  Virtus aveva perso con Siena 21 gare consecutive e s’è tolta questa enorme  soddisfazione con una partita tutta cuore e cervello, senza mai consentire ai  campioni d’Italia di mettere il naso avanti nella ripresa. Rivers con 20 punti  il migliore, Homan 15 più 10 rimbalzi, Poeta 11, Koponen 10 e Sanikidze 6 più 12  rimbalzi. Di là, Lavrinovic con 19 il migliore. La Virtus vince rimpiangendo  pure la pessima percentuale nei liberi (14 su 28) e le 22 palle perse: ma contro  una delle difese migliori d’Europa ci stava. In vantaggio Siena nel primo tempo, con un picco di +6 sul 20-14, la Virtus  la raggiunge e la sorpassa sull’uscio dell’intervallo: 34-30. Gioca poi un terzo  quarto fantastico, con le triple di Rivers e una grande difesa, issandosi ad un  +12 (52-40) al 29’ che solo la grande esperienza dei toscani riesce a limitare  (55-49 all’ultima pausa). La Canadian mantiene un +8 a 6’20" (62-54), un +7 a 5’  (63-56), un +2 a 3’ (64-62). Ma due liberi di Koponen e un’entrata di Poeta  danno un +6. Entrati nell’ultimo minuto sul +4, i bianconeri reggono coi liberi  di Poeta. Canadian Solar-Montepaschi Siena 74-68 (10-14; 34-30; 55-49) Canadian Solar Bologna : Koponen 11, Poeta 11, Rivers 20, Sanikidze 6, Homan 15, Martinoni 2, Gailius 6, Gaddefors 3, Spizzichini, Bottioni ne, Gazzotti ne, Bastone ne. All.: Lardo. Montepaschi Siena: McCalebb 9 Kaukenas 15, Moss 4, Stonerook 2, Rakovic 6, Zisis 5, Carraretto 3, Lavrinovic 19, Ress, Michelori 2, Aradori 3, Udom ne. All.: Pianigiani. Arbitri: Facchini, Taurino, Barni. Note - Tiri liberi: Bologna 14/28, Siena 11/16. Tiri da tre: Bologna 8/15, Siena 3/22. Usciti per falli: Carraretto al 37', Stonerook al 39'. Rimbalzi: Bologna 35, Siena 33. Spettatori: 4.250. 
Riccardo Bigon è stato l'artefice della ricomposizione della frattura tra il presidente De Laurentiis ed il tecnico Mazzarri. "Ritengo di aver fatto il mio lavoro, per il bene della società e della squadra" dice il diesse dei partenopei a Sky Sport24. "Non è stata una missione impossibile - aggiunge - perchè le due parti avevano intenzione di proseguire insieme ed al primo vero incontro, oggi, c'è stato il chiarimento per proseguire insieme. Noi sapevamo che l'importante era sedersi e parlare e con grande soddisfazione il rapporto con Mazzarri va avanti" aggiunge con soddisfazione Bigon che, smentisce che i rapporti tra patron e tecnico erano ormai al calor bianco. "I rapporti non sono mai stati tesi: la società sa quello che vuole il tecnico e l'allenatore sa quanto la società gli mette a disposizione per tutte le sue volontà perchè il lavoro venga espresso al meglio" afferma. "Io sapevo che parlandosi ci si poteva chiarire. L'importante era arrivare a fine stagione con il risultato più alto possibile e ci siamo riusciti con l'accesso diretto alla Champions". Il diesse napoletano, poi, parlando dei programmi futuri, aggiunge: "C'è tempo. Nei prossimi giorni proseguiremo in maniera concreta il lavoro come negli ultimi due anni" dice. "L'intenzione del presidente è quella di dare continuità, crescita alla squadra. Non si interrompe il nostro cammino ma c'è una crescita da portare avanti". Infine sulle voci di una possibile partenza di Hamsik in direzione Milan, Bigon smentisce: "Con Marek ho un ottimo rapporto. E' un ragazzo eccezionale, un professionista esemplare. Lui sa cosa pensa la società di lui e noi sappiamo i suoi pensieri. Non credo ci saranno problemi. Ha dimostrato il suo attaccamento a questa squadra, e poi lui si trova bene a Napoli". 
DUBLINO - Una platea di più di 30 mila persone e una festa degna di una rockstar: si è conclusa in serata, in anticipo rispetto al previsto a causa dell' eruzione del vulcano islandese , la visita del presidente Usa Barack Obama in Irlanda, prima tappa di un tour europeo che lo porterà stasera a Londra, quindi al vertice del G8 a Deauville in Normandia e infine a Varsavia. "Is feidir linn", con lo slogan (Yes, we Can) della sua scorsa campagna elettorale in gaelico, la lingua celtica dell'irlanda, il presidente degli Stati Uniti si è rivolto alla folla che ha assistito al suo discorso nel centro di Dublino. Dopo la presentazione da parte del primo ministro irlandese, Enda Kenny, Obama ha preso la parola, ha accennato alle sue origini irlandesi (prima del discorso, il presidente ha visitato Moneygall, la cittadina da cui provengono i suoi antenati), e ha cercato di dare speranze al Paese alle prese con la crisi del debito sovrano. L'Irlanda ha "già dovuto fronteggiare sfide in passato ed ha una gloriosa storia di resistenza", ha detto il presidente, "per quanto possano essere duri questi tempi, so che il futuro è roseo", ha detto. VIDEO L'auto si blocca, allarme e risate a Dublino Il presidente Usa: "Dagli antenati irlandesi il sogno americano". Il presidente non ha tralasciato di sottolineare i forti legami che uniscono l'Irlanda all'America. "Dai miei antenati irlandesi ho ereditato il sogno americano, quello stesso sogno che ha spinto mio padre a lasciare un piccolo villaggio africano per raggiungere gli Stati Uniti", ha detto il presidente aggiungendo che "ci sarà sempre del verde irlandese, dietro il rosso, bianco e blu americano. L'Irlanda fa parte della nostra storia, del nostro sangue". Stimolando il sentimento patriottico degli irlandesi Obama poi reso omaggio a John F. Kennedy, "un americano di origini irlandesi che ci ha insegnato a sognare di nuovo". Sommerso dai cori della folla, che come durante la sua campagna elettorale di tre anni fa scandiva ad alta voce il suo nome "O-bama, O-bama", il presidente ha concluso spiegando che "l'Irlanda ha ispirato alcuni dei più importanti successi americani, ma i più grandi trionfi - di Stati Uniti e Irlanda- ancora devono essere realizzati". "Qui mi sento a casa". E la Cadillac si blocca su un dosso . "Il mio nome è Barack Obama", un nome che ha le sue radici negli "Obama di Moneygall. Qui mi sento a casa", ha detto il presidente degli Stati Uniti durante la visita a Moneygall, la piccola città irlandese da cui provengono i suoi antenati. Nella breve tappa, Obama ha anche trovato il tempo per fermarsi alla birreria di Ollie Hayes per bersi un boccale di Guinness, famosa birra scura dal gusto amarognolo. Ma la visita del capo della Casa Bianca è stata caratterizzata anche da un piccolo incidente: in uscita dall'ambasciata americana, la sua auto, soprannominata "The Beast" per  la particolare blindatura a prova di attacchi, è rimasta incastrata varcando il  cancello, suscitando le risate dei presenti.  Il presidente e la moglie Michelle sono dunque stati costretti a scendere e a cambiare auto. 
