Terza sconfitta consecutiva per la Novipiù Casale che si inchina alla Cimberio Varese con il punteggio di 72-64. Una sconfitta che brucia soprattutto se si pensa a come la squadra piemontese si era comportata nei primi 35 minuti d’incontro. Tutto si decide nell’ultimo periodo con Varese brava a tendere il colpo mortale con tre triple in successione che creano una voragine troppo profonda per le speranze casalesi di rimonta. Decisivo probabilmente il canestro  dell’ex Ganeto che dopo una prestazione a dir poco anonima giustizia la sua ex franchigia. Casale che deve assolutamente invertire la negativa tendenza di risultati prima che sia troppo tardi. Domenica si ritorna in campo sul difficile campo di Caserta. Il futuro della stagione di Pierich e compagni passerà per forze di cose dal catino infernale del PalaMaggiò. Parte fortissima la Novipiù di coach Crespi che nei primi due minuti si porta subito sul +6 grazie alle due triple chirurgiche di Nnamaka e Temple, preludio di una serata che si preannuncia ben augurante dalla lunga distanza. Varese che non si aspettava una partenza così aggressiva dei piemontesi rientra subito sul pezzo con Hurt che da tre accorcia subito le distanze.  Casale sembra prediligere la soluzione da lontano con la giovane guardia Janning che infila un 2/3 da tre punti che fa schizzare il punteggio a 5’ dalla pausa sul 12-6 per i casalesi. Diawara non sembra pungere con la stessa intensità del solito, la difesa forte di Nnamaka è linfa vitale per le speranze rossoblu. Il primo quarto si chiude sul 14-11 per gli ospiti. Coach Recalcati resetta la mente dei suoi che rientrano in campo con tutt’altro spirito. Stipcevic e Kangur cominciano a prendere confidenza con il canestro riportando Varese sul 22-22. Temple prende per mano i suoi compagni e dopo una penetrazione glaciale, un 2/2 dalla lunetta, fa partire un contropiede terrificante con Pierich che con una schiacciata facile facile porta il punteggio sul 29-24 per Casale. In evidenza in questa fase anche il “chiacchierato” Dunigan che in 12 minuti giocati porta a referto ben 7 rimbalzi. Si va quindi al riposo con un +3 per la Novipiù che fa ben sperare. 33-30. Rannikko apre subito il terzo quarto con una tripla fortunata che porta sul 33-33 il risultato.  Casale però dimostra di avere la mano ferma dalla distanza ed indovina con Temple, Pierich e Janning tre bombe che valgono oro. i tre falli di Nnamaka preoccupano e non poco coach Crespi che preferisce farlo accomodare in panchina buttando nella mischia Trapani. Fajardo sotto canestro è la solita volpe, e con i suoi 5 punti sul finire di terzo quarto tiene ancora a contatto i suoi. Poi due minuti di fuoco con le triple di Malaventura e Trapani da una parte, Stipcevic e Kangur dall’altra che portano ad un minuto dall’ultima pausa il parziale sul 50-47 per Casale. Diawara dalla lunetta fa 1/2 ma a 4’’ dalla fine un infrazione di passi di Temple permette a Rannikko nel possesso della disperazione di trovare un contatto e dalla lunetta riportare i suoi in parità. 50-50. Pronti-via e Casale rimette la freccia con Malaventura dalla linea di tre punti.  Fajardo  però dimostra di essere in giornata non sbagliando un colpo in area pitturata. Saranno 16 i suoi punti fianli. Casale comincia a sentire qualche pressione di troppo. La tripla di Diawara che fino a quel momento sembrava essersi chiuso in un silenzioso letargo,  riporta i suoi davanti 59-57. Il Palawhirpool per la prima volta crede nella vittoria e Casale che dalla distanza era stata fino a quel momento implacabile non riesce più a trovare il canestro. Ganeto con un missile da due punti porta i suoi sul +5, Casale perde ancora palla e Kangur ancora da tre punti mette la parola fine ad un match sicuramente complicato.  E’ un colpo troppo pesante per la Novipiù che non riesce più a trovare una quadra. Temple prova a ricucire con due penetrazioni nel finale (18 punti a referto) ma ormai è troppo tardi. CIMBERIO VARESE 72: Demartini ne , Hurtt 5, Rannikko 7, Stipcevic 7,  Talts 6, Diawara 11, Reati, Garri 5, Kangur 12, Ganeto 3, Bertoglio ne,  Fajardo 16. All: Recalcati. NOVIPIÙ CASALE 64: Berti n.e.,  Malaventura 9, Gentile 2, Nnamaka 8, Pierich 8, Trapani 4, Chiotti 4,  Temple 18, Janning 9, Dunigan 2. All: Crespi. 
Agliardi 6: tradito Raggi 6: onesto Portanova 5.5: infilato Cherubin 5: affannato Morleo 5.5 : altalenante Casarini 5: disordinato Mudingay 6: duellante Kone 5: impalpabile Ramirez 6: magistrale Di Vaio 5: insapore Acquafresca 5.5 : jellato Gimenez 5.5 : svogliato Pulzetti 5.5: stritolato Vantaggiato sv 
Vince Biella all’ultimo secondo su un tiro sbagliato di Wanamaker,  ma è stata una partita strana e per certi versi incredibile. Solo Biella nei  primi due quarti, tanto Teramo negli ultimi due. Che fosse partita difficile era  risaputo e che potesse terminare punto a punto era immaginabile, ma non nel modo  in cui è maturato. Partita dai due volti e come ha detto Ramagli in sala stampa  Teramo ha, come nei due confronti precedenti, sbagliato l’approccio. Cancellieri  visibilmente soddisfatto porta a casa due punti fondamentali nella lotta per la  salvezza anche se vorrebbe nel momento della battaglia sotto canestro più  attenzione da parte dei suoi. E’ un palazzetto che tributa riconoscenza al suo vecchio allenatore  Alessandro Ramagli, acclamato sotto la curva, visibilmente commosso saluta il  Palazzetto e poi via alla partita. Ramagli mette in campo: Amoroso, Dee Brown,  Borisov,  Brad Wanamaker e Brandon Brown Cancellieri  risponde con Miralles, Dragicevic, Soragna e il duo delle meraviglia Pullen  Coleman. Partenza in sordina di Biella e partita in sostanziale  parità fino al 6 pari poi un fallo strano fischiato in attacco a Coleman, invece  di deprimere Biella, la scatena letteralmente, molti rimbalzi anche offensivi,   tanti recuperi e nel breve volgere di un  paio di minuti Biella passa a condurre 14 a 7. Cancellieri dà spazio anche ai  comprimari e così Lombardi si guadagna il suo spazio e va a referto. A fine  primo quarto il punteggio è di 20 a 11, si ha la sensazione che il divario fra  le due formazioni sia più netto di quanto non dica il risultato. Secondo quarto sulla stessa falsariga del primo, Teramo non c’è, 13  palle perse contro le cinque di Biella, Biella domina a rimbalzo, manca persino  la grinta, Biella non raggiunge nemmeno il bonus Al suono della sirena il  tabellone segna 40 punti per Biella e solo 22 per Teramo . Il miglior marcatore  di Teramo è Brandon Brown con otto punti, ma per il resto deserto puro e il  temuto Wanamaker è a zero punti. Biella è più squadra 9 punti di Pullen 8 di  Soragna. Coleman un po’ in ombra ma il gruppo c’è. Alla ripresa delle ostilità Biella rimane negli spogliatoi,  mentre si vede che Teramo è stata strigliata a dovere da Ramagli, partenza al  fulmicotone di Teramo con tre triple consecutive, è un squadra diversa più  compatta, più aggressiva e le percentuali cominciano a migliorare.  Teramo chiude il quarto sul meno dieci frutto anche di una  maggiore presenza sotto tabellone. Gli ultimi dieci minuti vedono sempre più Biella in difficoltà a  sei minuti dalla fine il gap è quasi colmato 61 a 58. Cancellieri cerca di  spezzare il ritmo  con qualche cambio, ma  la sostanza è che Biella ha smarrito il tiro. Emblematico l’ultimo canestro di  Chessa che dà il massimo vantaggio del quarto 66 a 58 che balla a lungo sul  ferro prima di entrare. Ma non è finita   Fultz  azzecca due triple e poi Amoroso a 33 secondi dalla fine porta Teramo al  sorpasso. Le emozioni non sono finite   Miralles dà il nuovo vantaggio a Biella   e poi prima Amoroso centra da tre il canestro, ma la palla esce  incredibilmente e all’ultimo secondo ancora Wanamaker mette sul ferro il tiro da  tre del sorpasso. Angelico  Biella – Banca Tercas Teramo  69  -  67 (  20 – 11 40  – 22  55 -45  69 -67 ) Angelico Biella: G. Jurak,4 N. Minessi n.e., A. Coleman12, M.  Soragna 8, J. Pullen14 , M. Laganà n.e. , A. Miralles14 , E.Lombardi 3, F. Rossi  n.e. , M. Chessa 5 , T. Dragicevic 9, J. Tavernari 0 Banca  Tercas Teramo A. Ricci n.e. , B. Brown 18 , V. Amoroso 10 , B. Cerella 10,  D. Brown 12 , R. Fultz 6, G. Lulli n.e., Y.  Green 4, M. Borisov 3, B. Wanamaker 4, A. Polonara 
"Il gol del 2-0 ci ha piegato le gambe. Dovevamo evitarlo; ma ad ogni modo le partite non finiscono al 50'. Dispiace perchè la squadra ha dimostrato di poter reggere il confronto anche contro una grande squadra come la Lazio di oggi". Così, ai microfoni di SkySport Stefano Pioli, allenatore del Bologna, al termine del posticipo di questa sera, perso per 2-0 contro la Lazio. Sul "digiuno" di Marco Di Vaio, poi, Pioli si è detto fiducioso: "Si allena con professionalità e continuità, presto si sbloccherà". "Dobbiamo lavorare e cercare nuove e diverse soluzioni offensive. Inoltre - ha proseguito Pioli - abbiamo un grande bisogno di punti: ci serve infatti morale per credere di più nei nostri mezzi". (ITALPRESS). 
ROMA - Dopo le risate complici alla riunione del Consiglio europeo tra la Merkel e Sarkozy, il premier prova a stringere i tempi. Berlusconi parla a tarda sera e annuncia un consiglio dei ministri straordinario, con una battuta che sembra rivolta a Tremonti: "Farò quello che non ho potuto fare per colpa di altri, useremo gli immobili dello Stato per azzerare il deficit. La riforma delle pensioni sarà all'ordine del giorno". Ma le opposizioni attaccano sulla perdita di credibilità internazionale del nostro Paese. E Berlusconi replica: "Sarkozy se l'è presa per Bini Smaghi , che non vuol dare le dimissioni, anche se noi gli abbiamo offerto posti altrettanto prestigiosi". "In Ue si è parlato di una uguale età pensionabile per tutti a 67 anni" ha continuato il Cavaliere. "Lo farò presente alla Lega anche perché siamo l'unico paese ad avere anche le pensioni di anzianità". "Bossi ha a cuore i pensionati. Ma questo non collide. Gliene parlerò" Prima di andar via, il presidente ha aggiunto: "Non c'è, e non c'è mai stato, un rischio Italia. E' tutta colpa di una sinistra antitaliana, che diffonde pessimismo 1.900 miliardi di debito, ereditato dal passato, salta agli occhi. Soprattutto - ha aggiunto - della speculazione finanziaria"". VIDEO Le risate di Merkel e Sarkozy Secondo quanto riferiscono fonti parlamentari del Pdl, nel pacchetto sviluppo potrebbero rientrare misure sulle liberalizzazioni, sulle privatizzazioni, sulla semplificazione di procedure per le imprese e sulle infrastrutture. Non è escluso che si possa affrontare, alla luce degli appelli giunti dalla Ue, anche il nodo pensioni . Le opposizioni. Ma dopo Bruxelles, il coro contro il presidente del Consiglio è unanime: siamo alla "campanella dell'ultimo giro", Berlusconi "se ne deve andare". L'Italia a Bruxelles ha ricevuto, come osserva il Pd, "un vero ultimatum". Le "risate della Merkel e di Sarkozy", sintetizza il capogruppo Idv alla Camera, Massimo Donadi , sono "il foglio di via per il Cavaliere". "Merkel e di Sarkozy ridono di Berlusconi e con loro tutti i giornalisti presenti alla conferenza stampa di Bruxelles. L'Italia è rappresentata in Europa e nel mondo da un premier considerato poco più di un giullare. Non possiamo permettercelo. Le opposizioni unite, assieme alle parti sociali hanno il dovere di dare la spallata decisiva a questo governo ridicolo". Il leader dell'Udc Pier Ferdinando Casini stigmatizza il modo in cui il presidente francese sorride del governo "perché nessuno può ridicolizzare l'Italia", ma non ha dubbi sul fatto che Berlusconi si sia comportato come "un ragazzino che arriva all'esame e si accorge di non aver studiato". Da lui sono arrivate "100 idee", prosegue, che si sono rivelate solo "100 sciocchezze". Il presidente della Camera Gianfranco Fini parla di momento "grave e pericoloso": "Siamo alla campanella dell'ultimo giro" perché il premier avrebbe l'obiettivo di "tirare a campare qualche settimana" per poi "andare al voto la prossima primavera". Per gli italiani, rincara la dose il segretario Pd Pier Luigi Bersani , è "diventato umiliante andare all'estero". Quindi, assicura, non solo si deve cambiare esecutivo, ma si deve andare oltre per "superare la malattia" del berlusconismo. Si deve cioè "ricostruire" il Paese cercando di riconquistare prestigio a livello internazionale. A Berlusconi, interviene il senatore Pd Roberto Di Giovampaolo (Pd) arriva "una tirata d'orecchio da parte di alcuni dei suoi migliori alleati europei: la destra conservatrice di Merkel e soprattutto Sarkozy". Evidentemente, afferma, "in Europa hanno sempre meno fiducia sulla capacità del premier italiano di saper uscire dalla crisi". In una nota, Walter Veltroni incalza: "Per chi non fosse convinto della necessità di dare subito all'Italia un governo forte e autorevole, l'umiliazione subita dal nostro Paese nella conferenza stampa Merkel-Sarkozy, ne è una prova inconfutabile". Si stacchi la spina all'esecutivo, è l'appello del leader dell'Mpa Raffaele Lombardo , perché "ci sputtana a livello internazionale e ci porta ad un declino che rischia di diventare irreversibile". Le immagini della conferenza stampa del presidente francese e della cancelliera tedesca, le cose dette sull'Italia e "il tono in cui sono state dette", è invece il commento di Giorgio La Malfa , indicano una condizione di "isolamento dell'Italia che non si è mai vista negli ultimi 30 anni". Anche a Bruxelles le voci raccolte dietro le quinte del vertice non sono troppo confortanti. Oggi come oggi, si sarebbe detto al Consiglio Ue, il problema italiano "è Berlusconi". E lui, si racconta in ambienti del vertice, dopo il colloquio con Merkel e Sarkozy, sarebbe uscito "scuro in volto". Lui, è l'affondo del leader Idv Antonio Di Pietro , gioca con il Paese e con le istituzioni proprio come "Charlie Chaplin giocava con il mondo imitando Hitler". E' solo "un satrapo che non sa invecchiare", afferma. Quanto accaduto a Bruxelles "certifica il momento di assoluta drammaticità" che sta attraversando l'Italia. Tutte le forze politiche, è l'invito che rivolge il capogruppo di Fli alla Camera, Benedetto Della Vedova , dovrebbero capire che o si dà vita ad un nuovo esecutivo "o sarà troppo tardi". Leggi i commenti I commenti dei lettori 
La partita del Milan è stata di grande importanza per i rossoneri: da tonfo incredibile a straordinaria reazione. Allegri ha dimostrato di saper gestire benissimo la squadra e i suoi problemi inserendo Boateng e Aquilani che hanno cambiato la partita. Si è però visto come una squadra, anche la più forte del mondo, possa avere grandi difficoltà se non scende in campo per vincere. Solo con la determinazione a portare a casa il risultato si fanno buone prestazioni, poi magari non si vince, ma intanto si dimostra di poter giocare un buon calcio. Il Milan del primo tempo non voleva vincere, nel secondo invece si. *** La Juventus invece si sta attorcigliando in difficoltà che si è creata con le proprie mani. Fuori dal campo il presidente ha il diritto di pensare e dire ciò che ritiene giusto e nei confronti di Del Piero come uomo ha avuto parole straordinarie. Su Del Piero calciatore invece ha sbagliato momento e modalità, ma non è da condannare, anche perché sicuramente non pensava che avrebbe generato tutte queste polemiche. In ogni caso, già sarebbe una dichiarazione "forte" ricordare la scadenza del contratto di qualsiasi atleta, quando poi si parla di Del Piero la cosa assume proporzioni gigantesche. La squadra invece ha gestito malissimo la partita contro il Genoa, il reparto arretrato e Pirlo hanno mancato totalmente di lucidità negli ultimi 20 minuti, affrontando il finale di gara come una squadra di bassa classifica. Paura del pallone, paura di giocare e di farsi dare la sfera non sono caratteristiche di una grande squadra. Io pensavo che la panchina potesse essere una risorsa importante per Conte, invece gente come Krasic, Toni e Quagliarella non ha fatto ciò che ci si aspettava quando è stata schierata. Specialmente per quanto riguarda il serbo, che era stato designato (non da me) come l'erede di Nedved, e adesso si deve considerare come un problema per la Juve. La società bianconera deve pensare a intervenire nel mercato di gennaio, anche perché negli esterni, ruolo che Conte considera fondamentale, i titolari sono Pepe e Giaccherini, mentre Estigarribia e Vidal sono due scommesse e, per tanto, difficili da valutare. *** L'Inter ha colto una vittoria importante, sfatando il tabù di San Siro. Il divario dalle prime posizioni è molto, ma Ranieri ha la voglia e la serietà giusta per recuperare come fece con la Roma due anni fa. *** Il Napoli invece non deve scoraggiarsi per il pareggio e deve pensare che la classifica è comunque corta e non ha perso molto terreno. Il nervosismo non serve, ma sarà importante restare uniti, anche perché i partenopei non credo riusciranno ad ammazzare il campionato, ma dovranno essere bravi a sfruttare le occasioni che gli capiteranno. *** L'Udinese invece sta facendo amare il calcio per quello che è. Con semplicità nelle giocate e nella gestione del progetto sta ottenendo risultati importanti. La valutazione esatta dei veri problemi è uno dei punti di forza dei friulani. Unito alla valorizzazione dei giovani talenti e alla società che pretende professionalità e amore per il proprio lavoro l'Udinese sta ottenendo successi, mantenendo anche il bilancio in attivo. *** Il progetto della Roma a me piace molto. Contro il Palermo ha dimostrato di avere ancora grandi margini di miglioramento in attacco perché poteva segnare altri 4 o 5 gol. E anche vero però che ne poteva prendere altrettanti. Se Luis Enrique riuscirà a trovare il giusto equilibrio tra concretezza davanti e compattezza dietro sono sicuro che la Roma ci farà divertire. In tre mesi non è un lavoro facile, ma con il tempo arriveranno il risultati e i giallorossi sapranno farci vedere un calcio, se non bello come quello del Barcellona, ma perlomeno una copia ben fatta. 
Hanno nomi che raccontano storie. Come Fahrenheit 451 a Campo dè Fiori, dal racconto di Ray Bradbury su una società così paurosa da bruciare i libri colpevoli di suscitare idee ed emozioni. O Giufà, come lo sciocco sapiente della tradizione siciliana e mediterranea. Sono le librerie di Roma. Botteghe storiche in cui l'amore per i volumi rari si tramanda lungo le generazioni o megastore il cui punto di forza è un catalogo per tutti i gusti. Un aiuto per orientarsi tra gli oltre 70 indirizzi lo offre ora "Librai di Roma" a cura di Alda Bosi (Acquaviva editore). Ce ne sono alcune che sembrano resistere al tempo, rifugio degli appassionati, dove si comprano - o vendono - intere biblioteche. Come la Cesaretti, che aprì i battenti nel 1888. Tra i frequentatori appassionati di libri antichi c'era anche Giovanni Falcone, che passò di qui a ritirare un paio di volumi prima di volare l'ultima volta a Palermo nel maggio 1992. O la libreria antiquaria Giulio Cesare: sugli scaffali le "10 canzoni" di Leopardi nella prima edizione assoluta del 1824 o la Divina Commedia illustrata da Dalì (soli 2900 esemplari impressi su carta a mano). E ancora la Di Cave, a due passi dal Pantheon, nata nel 1908 e passata di padre in figlio prima di essere ceduta a un affezionato cliente divenuto con gli anni intenditore. C'è Marcello Ciccaglioni, che a partire da via Eritrea ha costruito passo dopo passo la rete della Arion. E parlando di librai come non ricordare Remo Croce, al quale Roma ha dedicato anche una strada? Il suo nome campeggia ancora sulla grande vetrina di Corso Vittorio, storico punto di riferimento anche per i libri scolastici. In via Cortina d'Ampezzo la figlia di Remo, Rossella, ha tenuto fede all'invito di Aldo Fabrizi: "A regazzì... ricordete che da grande devi fa la libbraia come tu padre!". Negozi? Non solo, come la Libreria del Cinema di via dei Fienaroli, punto di riferimento per attori e registi che tornano qui per presentare i loro film, da Paolo Virzì a Marco Bellocchio a Margherita Buy. Caffè letterari, quello omonimo sull'Ostiense come Bibli, fra i più antichi della città e ora in attesa di una nuova sede: orario fino a mezzanotte, postazioni internet, scaffali in ciliegio sono alcuni degli ingredienti che ne hanno fatto un ritrovo amato da intellettuali come Ian McEwan e Abraham Yehoshua. Ma anche i grandi store sono spesso ben più che semplici negozi, come la Feltrinelli di via del Babuino; inaugurata nel 1964 da Inge e Giangiacomo, fu luogo d'incontro amato dal gruppo '63 e poi ancora da Ungaretti, Gadda, Fellini. Ci sono librai esigenti come Nanni Moretti, che seleziona di persona non solo i film in programmazione, ma anche i titoli disponibili sugli scaffali del Nuovo Sacher con una fetta di torta viennese. E realtà cucite addosso ai loro ideatori come l'Asterisco di Monteverde, aperto da Maurizio Piscetta nel '70 sull'onda delle lotte studentesche: il libraio stesso compare nelle foto di gruppo in molti testi di quegli anni ancora in catalogo. Insomma, ce n'è per tutti i gusti. Psicanalisi politicamente corretta all'Amore e Psiche progettata da Massimo Fagioli, lo psichiatra che piace alla sinistra, mappamondi e cartine alla Libreria del Viaggiatore. Per chi invece cerca un rifugio contro la solitudine o un regalo dell'ultimo momento c'è la Altroquando di piazza Pasquino, aperta "tutti i giorni (che Dio manda in terra) dalle 11.00 del mattino alle 2.00 di notte". 
Sotto San Luca il Bologna non vince più, e non riesce neppure a fare il primo punto casalingo stagionale. Al Dall'Ara passa anche la Lazio, che sale al secondo posto solitario a -1 dall'Udinese. Aiutata dall'autorete di Acquafresca a metà primo tempo, la formazione di Reja ha gestito l'incontro trovando in Marchetti un baluardo insuperabile, specie sulle iniziative personali di Ramirez. Spento l'uruguaiano e trovato il raddoppio in apertura di ripresa con Lulic, per Hernanes (uscito dal campo infortunato alla caviglia destra) e compagni la strada si è fatta in discesa, mentre per i rossoblù di Pioli, reduci dal successo di Novara, non c'è stato scampo. Il Bologna non vince ormai in casa al 19 febbraio e ha portato a dieci le gare interne senza successo. La prima occasione è per Konko: sul tiro di Ledesma ci mette il piede e centra il palo. Il Bologna tiene (e Ramirez ci prova con un bel destro che spaventa Marchetti), ma al 24' la Lazio passa: punizione laterale forte e tesa di Hernanes, Acquafresca è goffo e sfortunato nel deviare il pallone nella propria rete. La reazione del Bologna è immediata: Acquafresca approfitta di uno svarione di Biava ma guadagna solo un calcio d'angolo, perché Marchetti è bravissimo a sventare. Al 35' gran punizione di Ramirez, bene Marchetti, sul corner il portiere salva sul colpo di testa di Portanova, mentre Lulic è miracoloso sulla linea di porta sulla conclusione a botta sicura di Acquafresca. Cresce il Bologna , Ramirez è ispirato ma è sempre Marchetti a sbarrargli la strada (45'). La Lazio (con i due centrali di difesa Biava e Dias già ammoniti) soffre, ma a inizio ripresa trova addirittura il raddoppio: splendida intuizione di Cissè per Lulic che realizza lo 0-2 complice anche una deviazione di Portanova che spiazza Agliardi. Gol che ammazza la partita. La squadra di Reja ha la partita in mano, il Bologna fatica a riprendersi dal nuovo colpo anche quando Pioli lancia Pulzetti e Gimenez (fuori Casarini e Kone) ed Hernanes alza bandiera bianca per un infortunio alla caviglia destra (dentro Scaloni). Le occasioni iniziano a latitare, il Bologna sbatte sul muro eretto da Marchetti (bravo anche sul sinistro da distanza siderale di Morleo): in contropiede Cissè sfiora addirittura il tris in un paio di occasioni, ma sarebbe stato troppo. 
LUBE BANCA MARCHE MACERATA – BRE BANCA LANNUTTI CUNEO 3-2 (20-25, 25-23, 22-25, 25-20, 15-13) Il destino talvolta gioca brutti scherzi. E la sorte in questo caso ha voluto proprio così: dopo due ore e mezza di gioco, Simone Parodi schiaccia in campo il punto decisivo che regala a Macerata il successo finale al tie break contro Cuneo. Un epilogo così amaro e beffardo che vien quasi da sorridere. La Bre Banca Lannutti, quindi, perde la prima partita stagionale, ma dimostra di essere all’altezza di una gara da play off scudetto. Macerata e Cuneo si ritrovano cinque mesi dopo l’ultima volta e come allora (quando in palio c’era la finale tricolore di Roma) il confronto regala spettacolo allo stato puro. E’ una sfida tra grandi e, il cosiddetto scontro tra titani, diventa subito un’emozionante battaglia tra due protagoniste della pallavolo nazionale. Partono forte i vice campioni d’Italia, bravi nello scendere in campo con il giusto piglio e aggiudicarsi il primo set. Capitan Wout Wijsmans, uno dei numerosi ex di turno riesce ad andare a segno con una continuità disarmante. Anche Earvin Ngapeth, al cospetto del suo illustre predecessore, non sembra per nulla intimorito risultando, anzi, spesso prezioso. Nella seconda frazione è ovvia, quasi scontata, la reazione dei padroni di casa trascinati per lo più da un altro ex, Igor Omrcen, coadiuvato dal solito Cristian Savani, quanto mai utile al servizio e, finanche, da un Simone Parodi inizialmente un poco intimidito per la prima volta contro la sua Cuneo. Il terzo parziale è quanto mai combattuto con i piemontesi dietro fino al 19-19, quando Nik Grbic conquista un vantaggio che alla fine si concretizza nel momentaneo 2-1. Macerata non ci sta e replica nel quarto set, conquistando con una certa tranquillità il tie break. La battaglia prosegue: si gioca punto a punto, fino a quando Simone saluta tutti e se ne va, a modo suo. 
