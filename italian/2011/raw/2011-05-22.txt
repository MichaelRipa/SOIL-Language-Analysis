MILANO - "Il record? E' sinonimo di continuità". Leonardo si gode il bel primato di 12 vittorie consecutive in casa ma guarda già avanti. "Fa piacere logicamente aver centrato questo prestigioso traguardo ma non tanto perché è valso 36 punti. Quanto perché ha significato continuità di prestazioni. Segno che abbiamo lavorato bene e che non abbiamo mai avuto cali di rendimento e concentrazione". Concentrazione che servirà ancora fino a domenica prossima: "La Coppa Italia? Ci teniamo molto". COMPLIMENTI A NAGATOMO - Qualità che Leonardo ha ammirato anche nell'ultima, inutile sfida col Catania: "Sì, devo ringraziare i ragazzi perché anche oggi sono stati perfetti. Non era facile stare bene in campo anche quando i ritmi si abbassavano. Loro, invece, ci sono riusciti. Complimenti. Fatemi spendere anche una parola, in particolare per Nagatomo che oggi ho messo fuori ruolo per provarlo al posto di Maicon e lui mi ha ripagato con una prova straordinria". SERVONO DEI RITOCCHI - L'ultima parola Leonardo la spende per parlare di mercato: "Senza entrare nello specifico vi dico che con Moratti già stiamo parlando. E' logico che abbiamo bisogno di ritocchi se vogliamo puntare ad essere competitivi su tutti i fronti. Ma dico pure che lo spirito che ha questa squadra è un'ottima base per poter riprtire nela prossima stagione". QUANTI INFORTUNI - Non sarà però intervenire sul mercato a causa dei tanti infortuni, ultimo quello di Cambiasso: "Quello che è successo in questa stagione è stata una serie di cose che ha portato a un affaticamento generale. Se non hai infortuni la stagione va in maniera diversa. Ma anche così questa squadra ha saputo superare questo grosso problema". Leggi i commenti I commenti dei lettori 
CAGLIARI - Clima di vacanze in campo e negli spogliatoi a Cagliari, nessuna polemica e tutti più o meno accomodanti. In realtà, in casa Cagliari non sono tutte rose e fiori. Nelle orecchie dei protagonisti rossoblù in campo ci sono la contestazione dei tifosi, che non hanno gradito le ultime cinque partite con quattro sconfitte consecutive e il pareggio finale con il Parma. "Ci spiace la contestazione dei nostri tifosi, ma bisogna capirli - dice Roberto Donadoni, allenatore del Cagliari - L'ultima parte del campionato non è stata esaltante. Avremmo voluto far meglio, ma non ci siamo riusciti". "Non per mancanza di voglia di far bene - spiega - i ragazzi hanno tirato fuori tutto quello che avevano in corpo dopo un campionato faticosissimo. Alla fine le risorse erano poche". Rimane comunque la soddisfazione per la salvezza raggiunta con largo anticipo. "Rimanere in serie A era il nostro obiettivo - chiarisce l'ex ct - lo abbiamo raggiunto in pieno e in grande anticipo. Certo, mi fa rabbia non essere riusciti a incrementare la classifica". Il futuro di Donadoni è ancora il Cagliari, non ci sono né sirene che vengono da altre società, né divergenze con il presidente Cellino. "Stiamo già lavorando in pieno accordo su linee di massima per il prossimo campionato - precisa Donadoni - adesso ci incontremo, io, il presidente Cellino e il direttore sportivo Marrocu per mettere a punto il progetto di squadra per il prossimo campionato". COLOMBA PENSA AL FUTURO - Anche Franco Colomba, dopo aver salvato il Parma, ora pensa già alla prossima stagione e parla dei propri giocatori: "Bojinov? Ha un contratto lungo con il Parma. Sarà il campo a decidere quanto potrà essere importante il prossimo anno per noi. Bojinov anche se ha giocato poco è sempre scherzoso. E' un uomo da gruppo. E' stato positivo anche il suo approccio oggi, così come quello di tutta la squadra. Giovinco? Lo vedo voglioso di restare a Parma. Quando c'è la volontà del giocatore le cose sono più semplici. Gli farebbe bene restare qui da noi, la continuità di gioco è fondamentale. Amauri? E' un grande giocatore, ha fatto benissimo da noi. Al contrario di Giovinco, Amauri è totalmente della Juventus, perciò vedremo. Ci vuole la volontà del giocatore e la concomitanza di una serie di cose. Meglio Rolando Bianchi o Pellè? In questo momento non posso risponderti. Aspetteremo gli eventi e vedremo. Regali di Ghirardi? Il presidente è il primo a voler far bene...". Leggi i commenti I commenti dei lettori 
Sfuma all'ultima giornata il sogno Champions League per la Lazio. Non basta la vittoria per 4-2 sul campo del Lecce con il concomitante pareggio casalingo dell'Udinese sul Milan (0-0) che chiude le porte del prestigioso torneo continentale alla squadra di Reja che invece giocherà in Europa League. In Champions vanno i friulani di Guidolin. Lecce con il 4-4-1-1: in porta il debuttante (a 32 anni) Benassi. In difesa De Canio (non sarà sulla panchina dei salentini nella prosisma stagione) senza Ferrario e Gustavo, con Giuliatto, Donati, Brivio e capitan Giacomazzi; a centrocampo Mesbah, Munari, Vives e Coppola; in avanti Piatti con Di Michele punta più avanzata. Reja conferma lo schieramento con con l'unica punta, Rocchi, supportato da Hernanes. Sulle ali Mauri e Zarate. Bocchi e Ledesma a far da filtro ai due reparti. In difesa conferma per Lichtsteiner, Biava, Dias e Garrido, davanti a Muslera. Al 6' la Lazio, alla prima vera occasione, sbloccava subito il punteggio: assist di Ledesma per la fuga sulla sinistra di Rocchi finalizzata nel migliore dei modi con un preciso diagonale che infilava Benassi. Al minuto 12 ancora un preciso lancio di Ledesma a pescare Mauri anticipato dall'uscita dai pali di Benassi. Al 15' cross dalla destra e colpo di testa di Mesbah deviato in corner da Lichsteiner. Ancora Lazio con il tiro a girare, debole, di Zarate. Un minuto dopo la squadra giallorossa sfiorava il vantaggio: conclusione a botta sicura di Piatti e respinta sulla linea di Dias. La Lazio al 22' vicina al raddoppio con Zarate. L'argentino dalla sinistra lasciava partire un diagonale che terminava la sua corsa sul palo alla sinistra di Benassi. Al 29' la Lazio falliva la seconda rete: ennesimo contropiede della formazione capitolina con Rocchi che tutto solo davanti a Benassi saltava il portiere salentino e calciava debole consentendo il recupero e la respinta sulla linea dell'accorrente Coppola. Al 33' il Lecce pareggiava con il preciso pallonetto di Coppola che beffava Muslera fuori dai pali. Due minuti dopo la squadra di Reja tornava in vantaggio: scambio veloce fra Rocchi e Zarate finalizzata dall'argentino con un preciso tocco che infilava Benassi. Al 40' Rocchi serviva bene Mauri sulla sinistra con tiro a girare respinto da Benassi. Al 41' seconda rete per i giallorossi di De Canio: cross dalla destra, deviazione di Dias e palla per Piatti che con freddezza spediva la sfera alle spalle di Muslera. Nella seconda frazione di gioco, subito un cambio per la Lazio con l'ingresso in campo di Gonzalez al posto di Hernanes. Al 3' occasionissima per Zarate che scattava sul filo del fuorigioco, saltava Benassi in uscita ma sciupava tutto calciando sull'esterno della porta salentina. Subito dopo doppio cambio per il Lecce con l'ingresso in campo di Corvia e Chaventon. Al 7' fallo di benassi in uscita su Rocchi e l'arbitro decretava il calcio di rigore per i laziali. Dal dischetto Zarate non falliva la terza rete. Il poker della Lazio arrivava al minuto 17 con la maldestra deviazione nella propria di Vives su angolo di Zarate. Minuti finali con conclusioni su entrambi i fronti e orecchio al risultato di Udinese-Milan. La Lazio chiude con una vittoria (numero 20) un campionato comunque straordinario, a Lecce prosegue la festa per il traguardo salvezza. 
MADRID - I primi exit poll delle elezioni amministrative e regionali in Spagna rendono più concreto uno dei tanti incubi dei socialisti di Zapatero: il Psoe avrebbe perso la guida di Barcellona che controllava dal 1979. I nazionalisti catalani del CiU sono in testa con 14-16 seggi sui 41 dell'assemblea dagli attuali 12 e i seggi guadagnati sono quelli persi dai socialisti, che ne avevano 14 e ora oscillano tra i 10 e i 12. I Popolari si confermano terzi con 7.8 seggi . Cresce il centrodestra. Con il 29% dei seggi scrutinati a livello nazionale, il ministero dell'Interno spagnolo conferma la batosta per i socialisti del premier Zapatero scesi al 28% mentre il Partido Popular di Mariano Rajoi è al 35%.  Il vantaggio dei Popolari di centrodestra sui Socialisti è quindi di 6 punti. La conta assegna il 34,93% al PP e il 28,22% al Psoe sulla media degli 8.000 tra comuni, regioni autonomi per cui si è votato. "Non sarà una buona notte". La portavoce elettorale del partito socialista, Elena Valenciano, ha già commentato con amarezza: "Probabilmente questa non sarà una buona notte per il Psoe". L'esponente socialista ha aggiunto di ritenere "possibile" che i socialisti perdano la guida di diverse regioni e città. Secondo Valenciano le elezioni hanno messo in evidenza "un chiarissimo malessere" nella società spagnola, "collettivo, legittimo e comprensibile nelle attuali circostanze". Per la dirigente Psoe, la crisi "ha colpito dove più fa male", la disoccupazione. Valencia ha detto anche di ritenere che il movimento degli Indignados emerso negli ultimi giorni a Madrid e in molte altre città spagnole "non abbia influito sostanzialmente sul voto". Aggiungendo con scrupolo che "i dati non sono ancora sufficienti". Leggi i commenti I commenti dei lettori 
