PORTICI Amadeus in salsa pop? Non pensateci neanche. MozArt Box non sforna versioni musicali edulcorate del salisburghese. E se ogni tanto si concede contaminazioni d’autore resta una bella idea che a Portici ha fatto mettere radici serie ad una rassegna classica. Parte stasera (ore 20.45, cortile di Palazzo Valle, biglietto unico 5 euro) la tre giorni che chiude la settima edizione estiva del festival promosso dal Comune di Portici, con il sostegno della Regione Campania, curato come sempre da Stefano Valanzuolo. Dopo la parentesi “jazz” di luglio (con le esibizioni, tra le altre, di Adriana Calcanhotto e Rita Marcotulli con Luciano Biondini), la rassegna torna all’antico con tre appuntamenti, tutti rigorosamente dedicati ad Amadeus. POMPEI Se si provasse a chiedere a Trilok Gurtu qual è la sua visione del jazz, risponderebbe che, per quanto gli riguarda, lui improvvisa musica che viene dall’India e dall’Africa. Il percussionista indiano, originario di Bombay, nato alla corte di Don Cherry, rappresenta un po’ l’evoluzione del jazz dagli anni Settanta. E l’incontro che terrà sul palco domenica (dalle 21, ingresso 10 euro) in piazza Esedra a Pompei, con Paolo Fresu e Omar Sosa, non è altro che la conferma della sua indole nomade. A dargli man forte è Paolo Fresu, un trombettista che da ospite o da leader ha le idee ben chiare sull’unione di musica etnica, jazz e contemporanea, e Omar Sosa, un pianista e compositore cubano partito dalla lezione di Monk. GLI ALTRI APPUNTAMENTI Musica MOSTRA D’OLTREMARE Dalle 21.30 all’Arena Flegrea della Mostra d’Oltremare a Fuorigrotta andrà in scena il “Passione Tour — Il concerto”. Dal docufilm della scorsa stagione cinematografica di John Turturro un viaggio nella musica napoletana con Peppe Barra, Mbarka Ben Taleb, James Senese, Gennaro Cosmo Parlato, Pietra Montecorvino, Raiz, Almamegretta, Misia e SpakkaNeapolis 55 protagonisti. Info 081 761 1221. AVERSA Dalle 20.30 all’Auditorium Bianca d’Aponte di Aversa, via Nobel 2, concerto con Giorgia Del Mese, Giovanni Block e Alessandro Orlando Graziano, tre artisti di “La leva cantautorale degli anni zero”, progetto per la valorizzazione della nuova canzone d’autore promosso da Club Luigi Tenco, Mei (Meeting degli indipendenti) e Ala Bianca. Ingresso libero. SAN LEUCIO Dalle 20.30 al teatro dei Serici del Belvedere di San Leucio, per Leuciana Festival, ‘900 Big Band in “Anni ribelli”, storia e canzoni degli anni Sessanta e Settanta. Ingresso a inviti, info 0823 444 051. FELTRINELLI Alle 18 alla libreria Feltrinelli di Caserta, in Corso Trieste 154, presentazione del cd “Vivere Rilassatamente”. Un album con musica, esercizi ed una pratica guida per imparare a gestire lo stress e vivere meglio. Interverrà l’autore, Giovanni Annunziata. Teatro SAN MARTINO Dalle 10.30 alle 12 in scena tutti i giorni, esclusi i mercoledì, fino al 9 ottobre, alla Certosa del Museo di San Martino, “Museum”, la tredicesima edizione del progetto ideato e diretto da Renato Carpentieri e organizzato da Lello Serao per Libera Scena Ensemble. Turismo CAPRI Dalle 18 sul sagrato della chiesetta di Sant’Anna, Capri, presentazione del libro di Alberto Vito, psicologo, psicoterapeuta familiare e sociologo, “La perizia nelle separazioni”. Ne parlerà con l’autore il dottor Alfredo Irollo, direttore Sanitario Ospedale Capilupi di Capri. Info 081 838 6315. MALAZè Continua “Malazè”, rassegna enogastronomica e archeologica dei Campi Flegrei: dalle 9.30 a Pozzuoli “Città sommersa porte aperte” (a cura del centro sub Campi Flegrei). Dalle 9.30 alle 19 alle Terme di Agnano, “Bacco e benessere” agli Astroni. Dalle 10.30 a Bacoli, lago Miseno “La classis praetoria misenensis”. Programma su www. malaze. org. Info 081 303 2275. campus SALERNO Dalle 16 al campus universitario dell’ateneo di Salerno, a Fisciano, “Comincia adesso!”, forum regionale dei giovani democratici, con Antonio Piccolo, Tommaso Amabile, sindaco di Fisciano, Giuseppe Russo, capogruppo dei democratici al consiglio regionale della Campania, Enzo Amendola, segretario regionale Pd Campania. Dalle 18 “Una nuova generazione per il Pd e per l’Italia”, con Fausto Raciti, segretario nazionale GD, Enrico Letta, vicesegretario nazionale Pd. Dalle 21 live music con i Foja e Rockammorra. Info www. gdcampania. it. FISCIANO/BOLANO Dalle 20 festa del Saltimbocca a Bolano di Fisciano (Salerno), nell’Oratorio “San Filippo Neri” di Bolano, in piazza Moscati a Bolano di Fisciano, per gustare i saltimbocca con pancetta, scamorza affumicata, prosciutto, fiordilatte, salsiccia, melanzane, patatine. Fino a sabato. PAESTUM Dalle 19 all’archivio di Paestum, via Ponte Marmoreo 63, l’azione Raku di Salvatore Autieri, Enzo Caruso, Antonio D’Acunto, Raffaele Falcone, Nello Ferrigno, Lucio Liguori, Alessandro Mautone, Mattia Mautone, Augusto Pandolfi, Franco Raimondi, Sasaska e Marco Vecchio. Info 089 863 554. 
UDINE - L'avventura europea dell'Udinese riparte dal Rennes. I friulani, dopo la delusione per il mancato accesso alla fase a gironi di Champions, puntano decisi a essere protagonisti in Europa League. Francesco Guidolin, presentando la sfida di domani contro i francesi, ha detto: "Ci teniamo a fare bene in questa manifestazione. E' vero che speravamo di accedere alla Champions League, ma anche l'Europa League è torneo di grande importanza, estremamente difficile e il nostro poi è un girone da Champions. Il fatto che un anno fa siano approdare alle semifinali di questa manifestazioni tre formazioni del Portogallo dove il campionato è a sedici squadre, testimonia quanto l'Europa League è dispendiosa". IL TURN OVER - Il tecnico bianconero cambierà molto rispetto all'undici che ha battuto il Lecce 2-0, ma non per questo la formazione che scenderà in campo sarà vulnerabile: "Per mia fortuna dispongo di un folto gruppo di giocatori validi per ogni ruolo, quindi chi andrà in campo mi dà valide garanzie, oltretutto ognuno ha voglia di stupire. Ripeto, all'Europa League ci teniamo parecchio".  Quasi sicuramente non partirà titolare il capitano Totò Di Natale che verrà sostituito da Paulo Barreto, rientrato domenica in campionato dopo quasi nove mesi di stop dovuti a problemi muscolari. RENNES AVVERSARIO DA NON SOTTOVALUTARE - Guidolin è stato molto chiaro in questi giorni prima della sfida, il Rennes non va sottovalutato: "Non è affatto un avversario facile, lo scorso anno è stato uno dei protagonisti della Ligue, quest'anno si trova nei posti alti della classifica del massimo campionato francese. Il Rennes è squadra dinamica, veloce aggressiva, quindi avversario difficile per noi". DOMIZZI: "SIAMO PRONTI A TUTTO" - Il vice capitano bianconero, Maurizio Domizzi, intervenuto in conferenza stampa al posto di Di Natale, ha parlato della forza fisica degli avversari: "La fisicità dei francesi non ci spaventa, noi siamo pronti a tutto, siamo preparati per reggere qualsiasi confronto e domani vogliamo partire con il piede giusto. Qualcuno dice che l'Udinese potrebbe snobbare l'Europa Lueage. Mi viene da ridere, evidentemente quel qualcuno non tiene conto che la maggioranza dei giocatori dell'Udinese non ha mai partecipato ad una manifestazione europea". Leggi i commenti I commenti dei lettori 
MILANO - L'Inter di Gasperini non esiste. E' questo l'amaro verdetto da emettere dopo aver visto i nerazzurri perdere contro il Trabozonspor, squadra turca della città di Trebisonda. Se il ko contro il Palermo poteva essere anche merito del gran gioco messo in mostra dai rosaneri di mister Mangia, per la sconfitta di stasera nel primo match di Champions League non ci sono alibi. Il portiere Tolga ha sventato due o tre occasioni nerazzurre, ma la squadra milanese non ha mostrato un gioco degno di questo nome. ECCO LA DIFESA A 4 - Dopo il fallimento della difesa a tre, Gasperini propone un 4-3-3 con Jonathan e Nagatomo terzini e Ranocchia e Lucio centrali. A centrocampo viene avanzato Zanetti, accanto a Cambiasso e Obi. In attacco spazio all'escluso di Palermo, Pazzini, e a Sneijder e Zarate. I turchi si dispongono con un 4-2-3-1 con Paulo Henrique unica punta. I primi 20' circa di gara dicono ben poco: si gioca su un terreno in condizioni pietose e la manovra di entrambe le squadre ne risente. I turchi tengono palla nella propria metà-campo mentre l'Inter non pressa, aspettando gli avversari dietro la linea della palla. Sono numerosi gli errori nei passaggi, da una parte e dall'altra, ed è la noia il sentimento a prevalere. Non aiuta, in questo senso, lo sciopero del tifo dei tifosi interisti che stanno in silenzio per i primi 45'. LAMPI DI ZARATE -  A provare ad accendere San Siro è Mauro Zarate che gioca una gara generosa e onesta, riscattando in parte l'opaca prova di domenica scorsa al Barbera. Al 18' l'ex laziale riceve palla dopo un errore della difesa turca, ma non ne approfitta perdendosi in un prolungato dribbling. Decisamente più pericoloso al 32' quando viene servito in area da Obi e conclude sul primo palo. Il portiere Tolga salva i suoi. Un minuto dopo la chance ce l'ha Pazzini che si ritrova, spalle alla porta, solo in area. Ma la sua girata è inguardabile. GASP PROVA LA CARTA MILITO - Nella ripresa la trama della gara non cambia: l'Inter inizia in modo timido, subendo l'iniziativa del Trabzonspor che non rischia nulla. Gasperini decide allora di cambiare: fuori Pazzini e Obi e dentro Milito e Alvarez. Il furetto Alanzinho calcia alto da 20 metri circa prima di lasciare posto a Sapara, al 19'. Sul fronte opposto Tolga non ha problemi a parare un debole tiro di Zarate. Il bomber nerazzurro di questo sciagurato inizio di stagione, Milito, si fa vedere al 27' quando ha un'enorme occasione. Cambiasso tocca palla al limite dell'area, liberando il 'Principè solo davanti al portiere: conclusione ma Tolga smorza col corpo e poi recupera palla. E un minuto dopo un colpo di testa, sempre di Milito, manda la palla di poco alta sopra la traversa. DOCCIA FREDDA CELUSTKA  - Quando l'Inter sembra provare finalmente a vincere la partita, arriva il vantaggio turco. Siamo al 31' e Altintop si ritrova una gustosa palla a mezza altezza, in area: gran girata e traversa clamorosa. La sfera torna in campo, Cambiasso prova ad allontanarla di testa ma il più lesto di tutti è Celustka che la conquista e subito calcia col sinistro, beffando Julio Cesar sul secondo palo. I nerazzurri il colpo lo sentono eccome e non riescono a reagire. Gasperini inserisce Coutinho per Zarate e il nuovo entrato si dimostra fresco, veloce e soprattutto pericoloso. Al 43' raccoglie in area un assist di Sneijder e conclude in corsa. Tolga, ancora una volta salva i suoi. Finisce con i turchi increduli che festeggiano sul terreno di gioco. Inter-Trabzonspor 0-1 (0-0) Inter (4-3-1-2): Julio Cesar 5,5; Jonathan 5, Lucio 6, Ranocchia 5,5, Nagatomo 6; Zanetti 5,5, Cambiasso 5, Obi 5 (10' st Alvarez 4); Sneijder 6; Zarate 6 (32' st Coutinho 6,5), Pazzini 5 (10' st Milito 5,5). (21 Orlandoni, 25 Samuel, 37 Faraoni, 44 Bianchetti). All.: Gian Piero Gasperini 4 Trabzonspor (4-2-3-1): Tolga Zengin 7,5; Celustka 7, Glowacki 6.5, Kacar 6, Cech 6; Colman 6,5, Zokora 6,5; Serkan Balci 6, Alanzinho 6 (19' st Sapara 6); Altintop 6 (42' st Akgun sv), Paulo Henrique 5 (29' st Vittek 6). (91 Sevim, 22 Yumlu, 63 Oztorun, 32 Brozek). All.: Karaman 7. Arbitro: Johannesson (Sve) 5 Reti : nel st 31' Celustka. Angoli : 9-2 per l'Inter. Recupero : 1' e 4'. Ammoniti: Nagatomo, Zarate, Cambiasso, Kacar e Alanzinho e Cech per gioco falloso; Altintop per comportamento non regolamentare. Leggi i commenti I commenti dei lettori 
Oltre un centinaio di attivisti del movimento No Tav ha occupato l'atrio del Municipio di Rivalta (Torino) per protestare contro la realizzazione della linea ferroviaria ad alta velocità Torino-Lione. Altri manifestanti si trovano all'esterno dell'edificio, dove questa sera è in programma un Consiglio comunale aperto sui tagli alla spesa pubblica. Il sindaco di Rivalta, Amalia Neirotti, presidente regionale dell'Anci, si è da tempo espressa favorevolmente all'opera. L'iniziativa è stata promossa dal Coordinamento dei Comitati No Tav di Rivalta, Collina Morenica e Val Sangone e - hanno spiegato i manifestanti - ha l'obiettivo di "denunciare anche in questa area, interessata dal progetto del cantiere della nuova linea Torino-Lione di 14,6 ettari, il venir meno per tutti i cittadini delle garanzie democratiche e di diritto a manifestare, in seguito alla militarizzazione in atto a Chiomonte e in tutta la zona Ovest". I manifestanti contestano anche "l'enorme spreco di risorse pubbliche in un momento in cui - hanno evidenziato - gli Enti locali non riescono più a garantire servizi essenziali ai cittadini". 
Comincia con un pareggio l'avventura europea del Napoli, che strappa un importante 1-1 in casa del Manchester City. Decidono le reti di Cavani e Kolarov, con gli inglesi che vincono il conto delle traverse: due (Yaya Tourè e Aguero) a una (Lavezzi). Nel Napoli, rispetto a Cesena, tre novità: torna titolare Hamsik al posto di Santana, dentro Gargano e Zuniga, fuori Dzemaili e Dossena. Il City recupera Barry ma non Milner, Tevez parte dalla panchina e in avanti tocca a Dzeko, supportato da David Silva, Nasri e Aguero. Padroni di casa subito pericolosi con Nasri (fuori), poi De Sanctis salva su Aguero mentre Dzeko, al 13', angola troppo da buona posizione. In mezzo un tiro dalla distanza di Cavani abbondantemente a lato, con la squadra di Mancini che fa la partita e schiaccia il Napoli nella sua metà campo. I partenopei si difendono però bene e quando hanno l'occasione ripartono in contropiede come al 18', quando Lavezzi sfiora il vantaggio ma il suo destro va a sbattere sulla traversa. Il City pareggia i conti con i legni al 35', con Yaya Tourè che, su assist di Aguero, calcia a botta sicura salvo poi dover sopprimere la gioia quando la traversa si sostituisce a De Sanctis. Nella ripresa subito Napoli pericoloso con Hamsik, il cui tentativo al volo trova il salvataggio di Kompany sulla linea, con Hart battuto mentre al 12' un acciaccato Lavezzi lascia il posto a Dzemaili. Ma i partenopei giocano alla pari col City e al 24' passano in vantaggio: errore di Barry che regala il contropiede agli avversari, Maggio serve Cavani e il Matador non sbaglia. La reazione del City è immediata e al 28', su cross di Nasri dalla sinistra, Aguero trova la deviazione ma anche la traversa. Due minuti dopo il pareggio firmato da Kolarov con una magistrale punizione. Entra anche Tevez per Dzeko ma il finale è 1-1. 
ROMA - Visto dai campi profughi nell'area di Dadaab - in Kenia, 95 chilometri a sud ovest del confine somalo,  lungo la Garissa Road - la tragedia infinita dei somali appare da tutto un altro punto di vista. E' come incrociare lo sguardo di chi è appena fuggito da un inferno, fatto di fame, fatica, violenze, paura, morte, sfiducia per istituzioni corrotte e poco credibili. Il fiume umano che continua a fluire verso il Kenya e i suoi sei campi profughi, nell'area di Dadaab, ha ormai formato un piccolo stato di 540 mila persone in una gigantesca tendopoli grande come Latina e tutti i comuni della sua provincia messi assieme. La manifestazione dei profughi. Oggi pomeriggio a Mogadiscio c'è stata una manifestazione spontanea di profughi accampati nei capi allestiti dalle organizzazioni umanitarie, dove sono alloggiati i migranti interni, quelli provenienti dalle zone rurali fuggiti dalla carestia con l'illusione di trovare conforto nella capitale. Dai loro slogan è salita una denuncia esplicita al governo provvisorio, accusato di mettere le mani sugli aiuti umanitari destinati ai rifugiati. "A noi non è arrivato niente", gridavano. La protesta dei deputati. Nel frattempo cento deputati  somali sono stati costretti a riunirsi in un albergo di Mogadiscio  "perché  -  hanno spiegato a giornalisti di quotidiani online  -  il  Parlamento è chiuso". Hanno denunciato gli abusi di potere del  presidente Sheik Sharif Sheik Ahmed e lo speaker del Parlamento Sharif  Hassan Sheikh Ahmed ai quali viene attribuita la responsabilità della  situazione di sbando nel Paese, dell'opacità della loro condotta  politica e della mancanza di trasparenza sull'uso dei flussi di denaro  per aiuti umanitari che arrivano da tutto il mondo. "Usano il Parlamento  come la loro cantina", hanno detto. Parola d'ordine: fermare la migrazione. Il compito principale dei funzionari dell'Unhcr (l'Agenzia delle Nazioni Unite per i Rifugiati) è ora quello di fermare questo flusso incontrollato, con aiuti concreti che inducano la gente a non abbandonare i villaggi. Bruno Geddo, responsabile dell'Unhcr in Somalia fa l'elenco delle aree dove sono stati distribuiti i kit di sopravvivenza: a Lower e Middle Juba, Gedo, Hiiraan, tutte zone colpite dalla carestia e amministrate dal movimento islamista Al Shabaab. "Per noi -  dice Geddo - il problema principale è quello di fermare l'esodo verso il Kenia, che potrà sopportare l'ondata migratoria solo fino al gennaio prossimo. Oltre tutto, il prossimo anno in Kenia ci saranno le elezioni e questo, come è facile intuire, non potrà che ingigantire il problema della presenza dei profughi somali, ai quali non si potrà cedere altro territorio". Visti da Tripoli. Samuel Chung, un operatore dell'Unhcr  a Tripoli: "Ci sono donne e bambini che sono provati dal viaggio.  Alcuni sono in in gravi condizioni, uno ha una ferita alla testa altri  hanno malattie invalidanti, soffrono parecchio. Li sistemiamo in alloggi  privati, temporanei, in modo che l'organizzazione umanitaria possa  prendersene cura. Il Cnt (Consiglio Nazionale Tranzitorio) ci ha  garantito la loro sicurezza finché non troviamo una soluzione a lungo  termine. Speriamo di risolvere la situazione mentre continuiamo a  collaborare col governo provvisorio". Il fattore Shabaab. Ma il contatto con le popolazioni da dissuadere dal fuggire dalla Somalia, è comunque sempre ostacolato dalle milizie islamiche degli Shabaab. "Non possiamo che affidarci alle Ong locali  - aggiunge Geddo - per entrare in contatto con la gente che vive nelle zone controllate dagli Shabaab. Solo fra somali riescono a trovare un minimo di equilibrio e di accordo, con gli stranieri sembra proprio possibile". Ma l'opera di dissuasione nei confronti della popolazione somala dal lasciare il paese da parte delle agenzie dell'Onu -  Unhcr, Unicef e Fao, le uniche che, a quanto pare, mantengono seppure indirettamente i contatti con gli Shabaab -  comporta tuttavia un rischio: quello di mettere di fatto a disposizione degli integralisti islamici un "serbatoio" di giovani potenzialmente arruolabili fra le loro fila. Da una parte, dunque, il problema urgente di bloccare il flusso migratorio verso il Kenia, ma dall'altra l'altrettanto grave rischio di alimentare involontariamente le milizie islamiche. Meglio la Libia che Mogadiscio. A questo proposito c'è da raccontare la storia a margine di 57 ragazzi somali che, pur di fuggire dal loro paese, hanno preferito approdare in Libia, in questo periodo di certo non annoverabile tra i luoghi ideali dove trovare rifugio. "Meglio la guerra che la violenza e la carestia", avrebbero detto. Tra loro anche donne e bambini, che hanno attraversato il deserto prima di entrare nel paese dove comunque ancora si spara. "Ho lasciato la Somalia perché un gruppo di miliziani islamisti mi voleva imporre  di combattere con loro - racconta Omar Abdelkarim, uno dei rifugiati - la mia famiglia mi ha detto che mi avrebbero ucciso se non lo avessi fatto così ho preferito lasciare il paese. Sapevo che la Libia era in guerra ma ho pensato che non potesse essere più pericolosa della Somalia - ha aggiunto - Da molto tempo la Somalia è molto pericolosa così ho preferito correre il rischio". 
"Noi siamo pronti a perdonare: non ci interessa il 'dopo', ci interesse recuperarlo. Chi l'ha fatto, chi ha sentito qualcosa, per piacere, può chiamare in redazione e darci una traccia, uno spunto. Ce lo faccia ritrovare in un bosco o dove lo hanno nascosto": è l'appello che lanciato in serata, alla trasmissione di RaiTre Chi l'ha visto? , da Nicolò Bongiorno, il figlio di Mike, il presentatore televisivo la cui salma è stata trafugata la notte fra il 23 e il 24 gennaio dal cimitero di Dagnente, una frazione di Arona (Novara). "Noi siamo una famiglia normale - ha aggiunto Nicolò - come tutte le famiglie degli italiani. Chiediamo solo di poterlo andare a trovare al cimitero, in un modo normale, cosa che adesso - non possiamo più fare: la tomba è vuota". Nicolò ha chiesto che i rapitori o chiunque abbia qualche informazioni telefoni a Chi l'ha visto? o al parroco di Dagnente, don Mauro Pozzi, o alla polizia o ai carabinieri. 
