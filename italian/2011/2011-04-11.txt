Il direttore generale delegato della casa automobilistica francese Renault, Patrick Pelata, ha presentato al consiglio di amministrazione riunito oggi le sue dimissioni dalla carica, che sono state accettate. La decisione arriva dopo le polemiche sulla gestione del caso di presunto spionaggio industriale sul progetto per l'auto elettrica, in cui accuse rivelatesi poi false hanno portato al licenziamento di tre dirigenti, tra cui un membro del comitato esecutivo. Pelata, fino ad oggi numero due nella gerarchia di Renault, aveva già presentato le dimissioni, appena dopo la scoperta della falsità delle accuse, ma in quella occasione erano state respinte dal patron della casa automobilistica, Carlos Ghosn. 
Gianpaolo Pozzo, patron dell'Udinese, interviene alla trasmissione 'Si gonfia la rete' su Crc e si dilunga senza troppi peli sulla lingua, come usa fare, sulla stagione, picchiando soprattutto sugli arbitraggi. "Quello di quest'anno è stato un campionato sorprendente perchè nessuno si sarebbe mai aspettato che a questo punto della stagione ci fossero degli stravolgimenti di classifica così clamorosi. Il Napoli, la Lazio e l'Udinese hanno sbalordito tutti - dice -. Il Napoli è un serio candidato allo scudetto: la squadra azzurra sta raggiungendo traguardi stupefacenti. Non mi sono mai lamentato degli arbitri e capisco che gli arbitraggi siano soggetti ad errori umani che bisogna accettare. Nelle ultime due partite l'Udinese però è stata penalizzata dagli arbitri. Sabato sera ci hanno annullato un gol regolare e non ci hanno concesso dei falli. Nel calcio sarebbe bello perdere o vincere per demerito o per merito.... Sono nell'ambiente del calcio solo per passione e mi dispiaccio quando le partite vengono falsate. Evidentemente gli arbitri subiscono troppe pressioni, non voglio pensare male e credo che gli arbitri non siano sereni, siano condizionati e per questa ragione spesso non vedono cose palesi. Credo nell'assoluta buona fede dell'organizzazione arbitrale". Poi Pozzo si è proiettato alla sfida di domenica contro il Napoli al San Paolo. "L'Udinese è una squadra giovane e sbarazzina e domenica verrà al San Paolo per vincere - dice  amcora -. La nostra squadra non giocherà con strategie e sarà consapevole di aver di fronte una avversaria forte, altissima in classifica e che punta ancora più in alto. Non vorrei essere compagno di viaggio del Napoli, questo discorso vale soprattutto per l'Inter e per il Milan. Ci sono ancora tante partite da giocare e tutto può ancora succedere", aggiunge il patron friulano, che seguirà la squadra al San Paolo. Le strategie di mercato, spiega Pozzo, verranno decise alla luce del piazzamento finale. "L'Udinese -dice- gioca a calcio per divertire e divertirsi. Non ho mai avuto bisogno di fare calcio per vivere, quindi dell'aspetto mercantile non ne ho parlato ancora con nessuno. In base alla posizione raggiunta a fine campionato si deciderà se cedere o meno i nostri calciatori gioiello. Tutto dipende dagli obiettivi che si vogliono raggiungere il prossimo anno e dalla programmazione futura". Al Napoli, da tempo, viene accostato Gokhan Inler, perno del centrocampo bianconero. "Abbiamo avuto contatti con la società azzurra. Il discorso e le condizioni sull'eventuale cessione del calciatore si decideranno a fine campionato". Leggi i commenti I commenti dei lettori 
MILANO - Lottomatica incassa la tripla promozione di Equita, Deutsche Bank e Credit Suisse e vola in Borsa. Il gruppo dei giochi online, del Gratta&Vinci e delle scommesse, guidato da Lorenzo Pellicioli, ha fatto segnare la miglior performance del listino milanese con un balzo del 6,75% a 14,24 euro. Le banche d'affari hanno premiato la società con un upgrade scommettendo su un ebitda 2011 superiore alle attese della società. Nel dettaglio, Credit Suisse ha alzato il target price da 13,3 a 16,5 euro con un giudizio outperform, ipotizzando per l'anno in corso un margine operativo lordo a 913 milioni di euro, sopra la guidance della società, pari a 850-865 milioni. La casa d'investimenti svizzera si attende, inoltre, un rialzo dei target proprio da parte di Lottomatica, in occasione dell'approvazione dei conti il prossimo 27 aprile. Rialzi in vista anche per Equita che ha portato il suo prezzo obiettivo da 13,5 a 15,3 euro confermando la raccomandazione buy: la società ha, inoltre, incrementato le previsioni di ebitda di 50 milioni a quota 903 milioni, il 5% sopra la guidance del gruppo e il consensus degli analisti. Ottimista anche il giudizio di Deutsche Bank che ha alzato il target price da 15 a 16,65 euro (giudizio buy), stimando per l'intero 2011 un'ebitda di 903 milioni di euro. Con una revisione in rialzo del 2% rispetto alle ultime stime. Positive anche le stime sull'andamento delle video lotterie, con gli operatori che si aspettano crescite del mercato del 35-40% mensile a marzo. Intanto Lottomatica Italia Servizi (Lis) ha annunciato di aver raggiunto oltre 20 milioni di clienti: nel 2010 sono state realizzate più di 500 milioni di transazioni per 11,5 miliardi di flussi finanziari. Operazioni che vanno dalle ricariche telefoniche per cellulari e telefonia fissa, al pagamento di bollette, bollettini e tributi; dal pagamento delle multe automobilistiche a quello dei ticket sanitari, oltre ai versamenti previdenziali Inps e all'acquisto di biglietti per eventi sportivi, culturali, musicali e fieristici, dai biglietti Trenitalia prenotati on-line alle carte prepagate. 
ROMA - "Penso che sarebbe un grave errore per la Rai e un danno anche per il suo pubblico perdere conduttori e trasmissioni che hanno sempre dato ottimi risultati di qualità e di ascolti". Questo, secondo quanto si apprende il pensiero espresso ai suoi collaboratori dal presidente della Rai Paolo Garimberti che avrebbe aggiunto: "Farò di tutto per evitare che questo errore venga commesso. Intendo chiedere chiarimenti puntuali al Direttore Generale nel corso del prossimo Consiglio di Amministrazione". La presa di posizione del presidente arriva in seguito alle denunce dei consiglieri di opposizione , secondo i quali il direttore generale di Viale Mazzini starebbe mettendo in atto una precisa strategia volta a bloccare trasmissioni di successo ma "sgradite" non avviando i colloqui per i rinnovi dei contratti. Nel mirino ci sarebbero in particolare "Che tempo che fa" di Fabio Fazio, "Ballarò" di Giovanni Floris, "Report" di Milena Gabanelli, "Parla con me" di Serena Dandini. Questa mattina il consigliere Nino Rizzo Nervo aveva scritto a Garimberti chiedendogli di affrontare il problema nel prossimo cda. Leggi i commenti I commenti dei lettori 
KAZAN - Tre medaglie in una sola giornata per Genny Pagliaro agli Europei di sollevamento pesi, in corso di svolgimento a Kazan, in Russia. L'azzurra ha centrato l'argento nella gara di strappo e due bronzi nella 'generale' e nello slancio. Nella gara 'generale' dei 48 kg., la Pagliaro ha chiuso al terzo posto con un totale di  180 chili dietro alle due turche Taylan e Karagoz. Nel duello per il secondo posto sono risultati fatali alla siciliana una manciata di grammi in più di peso corporeo rispetto alla Karagoz, ferma anch'essa alla misura complessiva di 180 kg sollevati. Nella gara di strappo la Pagliaro si è aggiudicata la medaglia d'argento grazie agli 82 kg sollevati in seconda prova, mentre nello slancio è finita dietro alle due turche con 98 kg e con qualche brivido di troppo dopo i due errori in prima e seconda prova con il bilanciere carico a 97 kg. Leggi i commenti I commenti dei lettori 
MODENA - L'Atalanta risponde per le rime al Siena: passa nel finale (1-2) a Modena e si riprende la vetta della classifica di serie B, ipotecando con largo anticipo la promozione. Un successo voluto a tutti i costi, quasi a voler dimostrare chi è la vera regina della cadetteria. Un risultato che allunga la serie positiva degli uomini di Colantuono (18 gare senza sconfitte) e, che, nel contempo, spegne forse definitivamente i sogni di play-off dei canarini, costretti a restare a -4 dal 6° posto occupato dalla Reggina. MODENA, PARTENZA SPRINT - Il Modena parte forte e, nella prima mezz'ora, spaventa per tre volte Consigli: prima (4') con un sinistro di poco a lato di Greco quindi (9') con un destro di Giampà salvato sulla linea da Peluso a portiere battuto, infine (24') con un tocco ravvicinato di Greco. L'Atalanta sonnecchia e si fa vedere dalle parti di  Guardalben solo con una punizione di Doni alta di non molto al 44'. RUOPOLO, COLPO DELLO SCORPIONE - La partita si vivacizza nella ripresa. Passano appena 2' e, a sorpresa, vanno in vantaggio gli ospiti: Ruopolo, su una torre di Doni s'inventa un colpo dello scorpione (tacco volante all'indietro) e insacca il pallone sotto la traversa. SIGNORI ENTRA E PAREGGIA - Il Modena accusa il colpo e fa fatica a rialzarsi. Ma alla prima vera occasione, al 78', anche con un pizzico di fortuna, riesce comunque a raddrizzare la partita. Il pari porta la firma del subentrato Signori che approfitta di un rimpallo in area su un cross di Pasquato per battere Consigli con un tocco morbido di sinistro in diagonale. BJELANOVIC FA FELICE LA DEA - L'Atalanta non ci sta e, dopo aver sfiorato il nuovo vantaggio con Ferreira Pinto e Peluso, si va a prendere i tre punti con Bjelavocic, da poco entrato al posto di Ruopolo, che scatta in profondità su un lancio di Bonaventura e batte Guardalben in uscita con un pregevole tocco d'esterno destro. PALO DI DIAGOURAGA - Il Modena si riversa tutto in avanti ma le ultime speranze di agguantare il pari s'infrangono sul palo colpito al 92' da Diagouraga di testa su punizione-cross dalla trequarti di Colucci. E l'Atalanta, allora, può davvero far festa. MODENA-ATALANTA 1-2 (0-0) Modena (4-3-1-2): Guardalben; Gozzi, Diagouraga, Perna, Tamburini (10' st Signori); Giampà, Colucci, Rullo; Mazzarani (23' st Stanco); Greco, Pasquato. A disp. Alfonso, Milani, Luisi, Gilioli, Cani. Allenatore: Bergodi. Atalanta (4-4-2): Consigli; Bellini, Capelli, Manfredini, Peluso; Ferreira Pinto, Padoin, Carmona, Doni (19' st Bonaventura); Ruopolo (39' st Bjelanovic), Ceravolo (30' st Delvecchio). A disp. Frezzolini, Troest, Ferri, Basha. Allenatore: Colantuono. Arbitro: Pinzani di Empoli. Reti: 2' st Ruopolo (A), 34' st Signori (M), 43' st Bjelanovic (A) Ammoniti: Padoin (A) e Capelli (A), Greco (M), Bellini (A), Colucci (M). Angoli: 6-6. Recupero 2' pt, 6' st. Spettatori paganti 5667 per un incasso di 9537,17 euro; abbonati 2765 per un rateo di 27.202,33 euro. Leggi i commenti I commenti dei lettori 
LONDRA - "Un giorno mi piacerebbe allenare Totti, ma non ora": al capitano giallorosso, che aveva lanciato un assist al tecnico del Chelsea ("Ha detto che prima poi allenerà la Roma: spero di esserci quando arriverà") è arrivata la risposta indirette dell'allenatore emiliano. Parlando alla vigilia del ritorno di Champinos contro il Manchester United Ancelotti però ha allontanato un futuro immediato in giallorosso: "Il mio futuro è già sicuro, ho un contratto per un altro anno. Non ho parlato con Abramovich perché non ce n'era bisogno. Ma sento la fiducia della società. Le parole di Totti? Un giorno mi piacerebbe allenarlo, ma non ora", ha dichiarato il tecnico dei Blues. Il Chelsea dovrà recuperare all'Old Trafford la sconfitta subita in casa per 1-0 da parte dei Red Devils, passati a Stamford Bridge con una rete di Rooney. Leggi i commenti I commenti dei lettori 
