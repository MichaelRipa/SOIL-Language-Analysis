

La prima volta ha sempre un sapore speciale, soprattutto se capita in un momento d'oro come quello che sta attraversando la Novipiù. Casale batte Biella 77-70 dopo aver condotto per lunghi tratti l'incontro anche con distacchi cospicui. Non può nulla la squadra di coach Cancellieri che, priva del capitano Matteo Soragna, influenzato, sotto i colpi di uno scatenato Shakur nel secondo tempo alza bandiera bianca. E' dunque la quarta vittoria in sei partite per i ragazzi terribili di coach Crespi che si confermano squadra rivelazione di questo scorcio di stagione. Martedì si ritornerà in campo per l'ennesimo turno infrasettimanale, questa volta in quel di Bologna. Una gara difficile, ma per Casale oggi nulla appare impossibile. Sfida casalinga invece per Biella che riceverà il Banco di Sardegna Sassari. Il fotoracconto del match Pronti-via e i padroni di casa mettono subito la freccia grazie alle triple di Janning e Temple che portano la Novipiù subito a prendere in mano le redini della situazione. La schiacciata di Coleman con tanto  di smorfia provocatoria  alla telecamera non fa altro che caricare l'orgoglio della Junior che sotto l'incitamento dei suoi supporter prova subito a scappare. I due falli di Chiotti costringono coach Crespi a gettare subito nella mischia Stevic, che come a Siena risponde subito presente mettendo a segno punti pesantissimi. Qualche sfuriata di Pullen permette a Biella di rimanere quasi in scia, ma il canestro da fuori di Malaventura chiude i conti del primo quarto sul 23-15 per i padroni di casa. La forte difesa di Casale è efficace. Miralles non trova più con la stessa sicurezza le correzioni a canestro che ne avevano caratterizzato il primo quarto. Il lay-up di Martinoni surgela i tanti tifosi di Biella che dall'apertura dei cancelli affollano il settore ospiti.  Coleman fa solo 1/2 dalla lunetta ed un indiavolato Stevic (4 punti in due possessi) manda in paradiso Casale che si porta sul +14, massimo vantaggio dell'incontro. Sembra tutto fatto per Janning e soci, una pratica ormai solamente da archiviare, ma le fatiche della ravvicinata trasferta di Siena cominciano a farsi sentire. Cancellieri superato il "momento no" mescola un po' le carte e l'Angelico rosicchia punticini importanti ad ogni possesso. È Coleman l'uomo dell'insperata  "remuntada". Jurak giganteggia in area pitturata, Casale spreca a più non posso e anche quando Janning ha la possibilità di mettere in cascina due punti per contrastare l'avanzata di Biella, dalla lunetta fa 0/2. Biella continua a macinare bel gioco e si porta a sole 5 lunghezze di distanza alla fine del secondo quarto: 40-35. Rientrati sul parquet è Biella a mostrare ancora una volta di avere maggiore lucidità sotto canestro e grazie alla caparbietà di Pullen e Jurak si riporta presto a contatto. La tripla di Chessa  manda il punteggio sul 42-42. Una doccia gelata per i ragazzi di coach Crespi che si vedono azzerare tutto il buon lavoro svolto nella prima fase di partita. Poi si sveglia "Staf" Shakur, croce e delizia di una Junior con gli attributi, che non ha la minima intenzione di buttare via un derby che sembrava ad un certo punto già vinto. La sua tripla spacca in due la gara, con Casale che sulle ali dell'entusiasmo riconquista un buon margine di vantaggio. La schiacciata rumorosa di Chiotti e la tripla di Temple obbligano coach Cancellieri a chiamare un time-out per rifletterci un attimo su. Biella sul finire di quarto di spolvera di dosso qualche paura di troppo e con i primi punti di Chrysikopoulos e la schiacciata di Miralles ferma il punteggio prima dell'ultima pausa su un'incoraggiante 57-52. Nnamaka da tre riporta in fuga che Casale che sembra amministrare senza troppi patemi un finale di partita che non dovrebbe regalare particolari sorprese. Le schiacciate in serie di Stevic in versione "l'uomo che non ti aspetti" e di Shakur riportano la Novipiù sul +12, ma anche questa volta Casale ha fatto i conti senza l'oste. Coleman e Jurak fra "sporcizia ed esperienza" riportano l'Angelico ad un insperato -6 che fa tremare un PalaFerraris zittito dalla veemenza degli ultrà di Biella. Pullen da sotto fa -3 rendendo l'ultimo giro di orologio al cardiopalma come di regola in quest'inizio di campionato. Chiotti fa bingo da sotto canestro e quando Dragicevic sbaglia da tre e Shakur sul contropiede trova altri due punti anche il più pessimista tifoso casalese sa di aver vinto questo primo storico derby. Il tabellone finale recita 77-70 per la Novipiù Casale che in parte vendica la sfortunata sconfitta di pochi giorni fa con Siena. Gli sfottò di fine gara alimentano di colore questa "primissima sfida" che si spera potrà regalare altri capitoli importanti della storia sportiva piemontese. NOVIPIU' CASALE - ANGELICO BIELLA 77-70 (23-15; 40-35; 57-52) NOVIPIU' CASALE: Malaventura 10 (3/3, 1/3), Gentile 2 (1/2, 0/2),  Nnamaka 10 (2/5, 2/4), Pierich, Martinoni 2 (1/1, 0/1), Chiotti 6 (3/4),  Temple 9 (0/2, 3/7), Stevic 10 (4/5), Giovara ne, Ferrero, Shakur 20  (6/9, 1/3), Janning 8 (1/3, 2/5). All.: Crespi ANGELICO BIELLA: Jurak 14 (7/7), Minessi ne, Coleman 18 (6/13, 0/2),  Pullen 16 (5/10, 1/4), Laganà ne, Miralles 10 (5/9), Lombardi (0/1 da  2), Rossi  ne, Chrysikopoulos 4 (1/2 da 2), Chessa 8 (1/1, 2/3),  Dragicevic (0/2, 0/2), Fauda ne. All.: Cancellieri. 
Un avvocato penalista del Foro di Bari, Pasquale L., di 38 anni, è stato arrestato dalla polizia penitenziaria nel carcere di Turi dopo che un cane antidroga degli agenti di custodia gli ha trovato indosso una sostanza stupefacente sulla quale non si sono appresi particolari. L'episodio, del quale danno notizia i sindacati di polizia penitenziaria Osapp e Sappe, è avvenuto oggi dopo che il professionista aveva superato la portineria ed era in procinto di essere immesso nella sala destinata ai colloqui con i reclusi. Il pm di turno della Procura di Bari ha convalidato l'arresto dell'avvocato che è stato rinchiuso in isolamento nello stesso penitenziario. Indagini sono in corso per stabilire se la droga fosse destinata al cliente del legale. I sindacati di polizia penitenziaria esprimono apprezzamento per l'operazione condotta dal nucleo cinofilo del Corpo impegnato oggi in minuziosi controlli a causa del rientro da licenze premio di detenuti dopo le feste di Natale. 
ROMA - Un aereo della compagnia spagnola AirEuropa, con sede nelle Baleari, è uscito fuori pista in fase di atterraggio all'aeroporto parigino di Roissy Charles-De-Gaulle. Ci sono stati attimi di paura, ma nessuno dei 162 passeggeri e membri dell'equipaggio è rimasto ferito. Il velivolo è atterrato verso le 21,20 a Roissy proveniente da Valencia ed è poi uscito fuori pista per ragioni ancora da determinare, ha aggiunto una fonte della polizia. Poco dopo un portavoce delle squadre di soccorso dei pompieri ha aggiunto che "l'aereo è atterrato normalmente, poi per ragioni da chiarire ha proseguito la sua corsa fino a finire sull'erba fuori pista". Oltre un'ora dopo l'incidente, una passeggera francese del volo ha chiamato l'agenzia France presse per protestare in quanto equipaggio e passeggeri restano bloccati sull'aereo. La stessa passeggera ha raccontato che l'aereo dopo l'atterraggio ha iniziato a frenare e a un certo punto a slittare fino a fermarsi. A pochi minuti dalla mezzanotte i viaggiatori erano ancora bloccati sull'aereo a causa delle difficoltà dei mezzi di soccorso nel trainare fuori dalla zona erbosa il velivolo. Sul terreno intorno all'aereo sono state messe quindi una serie di lastre di metallo per consentire ad altri mezzi le manovre per consentire l'evacuazione di passeggeri ed equipaggio. 
Un avvocato penalista del Foro di Bari, Pasquale L., di 38 anni, è stato arrestato dalla polizia penitenziaria nel carcere di Turi dopo che un cane antidroga degli agenti di custodia gli ha trovato indosso una sostanza stupefacente sulla quale non si sono appresi particolari. L'episodio, del quale danno notizia i sindacati di polizia penitenziaria Osapp e Sappe, è avvenuto oggi dopo che il professionista aveva superato la portineria ed era in procinto di essere immesso nella sala destinata ai colloqui con i reclusi. Il pm di turno della Procura di Bari ha convalidato l'arresto dell'avvocato che è stato rinchiuso in isolamento nello stesso penitenziario. Indagini sono in corso per stabilire se la droga fosse destinata al cliente del legale. I sindacati di polizia penitenziaria esprimono apprezzamento per l'operazione condotta dal nucleo cinofilo del Corpo impegnato oggi in minuziosi controlli a causa del rientro da licenze premio di detenuti dopo le feste di Natale. 

La prima volta ha sempre un sapore speciale, soprattutto se capita in un momento d'oro come quello che sta attraversando la Novipiù. Casale batte Biella 77-70 dopo aver condotto per lunghi tratti l'incontro anche con distacchi cospicui. Non può nulla la squadra di coach Cancellieri che, priva del capitano Matteo Soragna, influenzato, sotto i colpi di uno scatenato Shakur nel secondo tempo alza bandiera bianca. E' dunque la quarta vittoria in sei partite per i ragazzi terribili di coach Crespi che si confermano squadra rivelazione di questo scorcio di stagione. Martedì si ritornerà in campo per l'ennesimo turno infrasettimanale, questa volta in quel di Bologna. Una gara difficile, ma per Casale oggi nulla appare impossibile. Sfida casalinga invece per Biella che riceverà il Banco di Sardegna Sassari. Il fotoracconto del match Pronti-via e i padroni di casa mettono subito la freccia grazie alle triple di Janning e Temple che portano la Novipiù subito a prendere in mano le redini della situazione. La schiacciata di Coleman con tanto  di smorfia provocatoria  alla telecamera non fa altro che caricare l'orgoglio della Junior che sotto l'incitamento dei suoi supporter prova subito a scappare. I due falli di Chiotti costringono coach Crespi a gettare subito nella mischia Stevic, che come a Siena risponde subito presente mettendo a segno punti pesantissimi. Qualche sfuriata di Pullen permette a Biella di rimanere quasi in scia, ma il canestro da fuori di Malaventura chiude i conti del primo quarto sul 23-15 per i padroni di casa. La forte difesa di Casale è efficace. Miralles non trova più con la stessa sicurezza le correzioni a canestro che ne avevano caratterizzato il primo quarto. Il lay-up di Martinoni surgela i tanti tifosi di Biella che dall'apertura dei cancelli affollano il settore ospiti.  Coleman fa solo 1/2 dalla lunetta ed un indiavolato Stevic (4 punti in due possessi) manda in paradiso Casale che si porta sul +14, massimo vantaggio dell'incontro. Sembra tutto fatto per Janning e soci, una pratica ormai solamente da archiviare, ma le fatiche della ravvicinata trasferta di Siena cominciano a farsi sentire. Cancellieri superato il "momento no" mescola un po' le carte e l'Angelico rosicchia punticini importanti ad ogni possesso. È Coleman l'uomo dell'insperata  "remuntada". Jurak giganteggia in area pitturata, Casale spreca a più non posso e anche quando Janning ha la possibilità di mettere in cascina due punti per contrastare l'avanzata di Biella, dalla lunetta fa 0/2. Biella continua a macinare bel gioco e si porta a sole 5 lunghezze di distanza alla fine del secondo quarto: 40-35. Rientrati sul parquet è Biella a mostrare ancora una volta di avere maggiore lucidità sotto canestro e grazie alla caparbietà di Pullen e Jurak si riporta presto a contatto. La tripla di Chessa  manda il punteggio sul 42-42. Una doccia gelata per i ragazzi di coach Crespi che si vedono azzerare tutto il buon lavoro svolto nella prima fase di partita. Poi si sveglia "Staf" Shakur, croce e delizia di una Junior con gli attributi, che non ha la minima intenzione di buttare via un derby che sembrava ad un certo punto già vinto. La sua tripla spacca in due la gara, con Casale che sulle ali dell'entusiasmo riconquista un buon margine di vantaggio. La schiacciata rumorosa di Chiotti e la tripla di Temple obbligano coach Cancellieri a chiamare un time-out per rifletterci un attimo su. Biella sul finire di quarto di spolvera di dosso qualche paura di troppo e con i primi punti di Chrysikopoulos e la schiacciata di Miralles ferma il punteggio prima dell'ultima pausa su un'incoraggiante 57-52. Nnamaka da tre riporta in fuga che Casale che sembra amministrare senza troppi patemi un finale di partita che non dovrebbe regalare particolari sorprese. Le schiacciate in serie di Stevic in versione "l'uomo che non ti aspetti" e di Shakur riportano la Novipiù sul +12, ma anche questa volta Casale ha fatto i conti senza l'oste. Coleman e Jurak fra "sporcizia ed esperienza" riportano l'Angelico ad un insperato -6 che fa tremare un PalaFerraris zittito dalla veemenza degli ultrà di Biella. Pullen da sotto fa -3 rendendo l'ultimo giro di orologio al cardiopalma come di regola in quest'inizio di campionato. Chiotti fa bingo da sotto canestro e quando Dragicevic sbaglia da tre e Shakur sul contropiede trova altri due punti anche il più pessimista tifoso casalese sa di aver vinto questo primo storico derby. Il tabellone finale recita 77-70 per la Novipiù Casale che in parte vendica la sfortunata sconfitta di pochi giorni fa con Siena. Gli sfottò di fine gara alimentano di colore questa "primissima sfida" che si spera potrà regalare altri capitoli importanti della storia sportiva piemontese. NOVIPIU' CASALE - ANGELICO BIELLA 77-70 (23-15; 40-35; 57-52) NOVIPIU' CASALE: Malaventura 10 (3/3, 1/3), Gentile 2 (1/2, 0/2),  Nnamaka 10 (2/5, 2/4), Pierich, Martinoni 2 (1/1, 0/1), Chiotti 6 (3/4),  Temple 9 (0/2, 3/7), Stevic 10 (4/5), Giovara ne, Ferrero, Shakur 20  (6/9, 1/3), Janning 8 (1/3, 2/5). All.: Crespi ANGELICO BIELLA: Jurak 14 (7/7), Minessi ne, Coleman 18 (6/13, 0/2),  Pullen 16 (5/10, 1/4), Laganà ne, Miralles 10 (5/9), Lombardi (0/1 da  2), Rossi  ne, Chrysikopoulos 4 (1/2 da 2), Chessa 8 (1/1, 2/3),  Dragicevic (0/2, 0/2), Fauda ne. All.: Cancellieri. 
ROMA - Un aereo della compagnia spagnola AirEuropa, con sede nelle Baleari, è uscito fuori pista in fase di atterraggio all'aeroporto parigino di Roissy Charles-De-Gaulle. Ci sono stati attimi di paura, ma nessuno dei 162 passeggeri e membri dell'equipaggio è rimasto ferito. Il velivolo è atterrato verso le 21,20 a Roissy proveniente da Valencia ed è poi uscito fuori pista per ragioni ancora da determinare, ha aggiunto una fonte della polizia. Poco dopo un portavoce delle squadre di soccorso dei pompieri ha aggiunto che "l'aereo è atterrato normalmente, poi per ragioni da chiarire ha proseguito la sua corsa fino a finire sull'erba fuori pista". Oltre un'ora dopo l'incidente, una passeggera francese del volo ha chiamato l'agenzia France presse per protestare in quanto equipaggio e passeggeri restano bloccati sull'aereo. La stessa passeggera ha raccontato che l'aereo dopo l'atterraggio ha iniziato a frenare e a un certo punto a slittare fino a fermarsi. A pochi minuti dalla mezzanotte i viaggiatori erano ancora bloccati sull'aereo a causa delle difficoltà dei mezzi di soccorso nel trainare fuori dalla zona erbosa il velivolo. Sul terreno intorno all'aereo sono state messe quindi una serie di lastre di metallo per consentire ad altri mezzi le manovre per consentire l'evacuazione di passeggeri ed equipaggio. 

