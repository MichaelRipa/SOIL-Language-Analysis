ROMA - Non andrà in onda stasera a Parla con me , il programma di RaiTre condotto da Serena Dandini, la sequenza finale del film Il caimano di Nanni Moretti. La decisione - a quanto si apprende - è stata presa dalla direzione di rete, d'accordo con il regista, dopo che il vicedirettore generale della Rai, Antonio Marano, ha chiesto di 'tagliare' la scena, riducendola da sette a tre minuti: un'indicazione con la quale Moretti non si è trovato d'accordo. Anche Dandini e tutto il team degli autori del programma si sono detti contrari a tagliare le ultime scene del film. GUARDA La sequenza "incriminata" La decisione di mandare in onda, nel corso di Parla con me , la sequenza finale del film, era stata presa dopo la polemica sul mancato passaggio del film sulla stessa rete. RaiTre nei giorni scorsi aveva chiesto di poter trasmettere il film in prima serata, richiesta alla quale l'azienda avrebbe replicato che sarebbe andato in onda su RaiUno - che a sua volta ne avrebbe fatto richiesta. Nel film, e in particolare nel passaggio "censurato", Moretti interpreta un personaggio riconoscibile come Silvio Berlusconi, che affronta un processo al Palazzo di giustizia di Milano, viene condannato e reagisce auspicando che i cittadini reagiscano alla deriva giudiziaria. La pellicola si chiude con una molotov scagliata contro i magistrati sulle scale del tribunale milanese. Ma in una lettera, inviata in serata, Marano avrebbe chiesto di non trasmettere più di tre minuti del film, pena la svalutazione del prodotto e quindi il divieto di trasmetterlo in futuro su qualsiasi rete Rai. A questo punto Moretti, che pure aveva dato il suo assenso alla messa in onda della sequenza finale, si è detto contrario a una sua interruzione. Di qui la scelta di non mandare più in onda gli ultimi minuti del film, quelli dedicati al processo, proprio nel giorno in cui la Procura di Milano ha chiesto al gip il giudizio immediato nei confronti del premier. Commenta Francesco Pardi dell'Idv: "Siamo ormai all'emergenza democratica. Dopo le parole eversive contenute nel documento del Pdl e l'attacco frontale di Berlusconi ai giudici ora arriva l'imposizione del taglio del finale del Caimano . La censura preventiva - conclude il senatore - è tipica di regimi autoritari, ma in questo caso la preoccupazione è ancora maggiore perché è l'insieme delle iniziative della destra che adesso comincia a suscitare timori per la tenuta democratica del nostro Paese". Leggi i commenti I commenti dei lettori 
A Torino le donne aderenti alla mobilitazione nazionale in programma domenica 13 febbraio in tutta Italia contro il cosiddetto Ruby-gate scenderanno in piazza con un ombrello "per ripararsi dal fango che ci piove addosso" e un gomitolo di lana colorata "per tessere una rete colorata fra tutte e tutti noi". Durante il corteo, che si snoderà per le zone più centrali con partenza da piazza San Carlo alle 14,30, saranno organizzati "momenti creativi". Come un minuto di silenzio seguito da "un grande urlo collettivo di rabbia", o l'apertura in simultanea di tutti gli ombrelli. La manifestazione non avrà simboli di partito né di associazioni e sarà rigorosamente trasversale. "C'é stata - una grande risposta - commentano le organizzatrici anche da parte di persone che non hanno mai partecipato a una manifestazione. La trasversalità è un bene prezioso, che non intendiamo sciupare". Per lanciare l'iniziativa, gli studenti del collettivo Alter Eva metteranno in scena un flash-mob domani pomeriggio alle 15,15 davanti al rettorato dell'Università di Torino in via Po. Sarà un'improvvisazione orginale e accattivante, assicurano, che farà puntare i riflettori sulla protesta di domenica. 
Altri titoli di lettori vari (Mirco Parmeggiani, Duccio Battistrada, Roberto Capezzali e Rosi Braga): D'Annunzio anglofilo: Albione Giulio Cesare osé: De bello fallico Shakespeare etilico: La dodicesima botte D'Annunzio motorizzato: L'Innocenti Deledda sottotitolata: Leggende sorde Verga censurato: Castro Don Gesualdo Leopardi painter: Le operette murali Shakespeare affittacamere: Ostello Robert L. Stevenson antifascista: La feccia nera Vladimir Nabokov in chat: lol Vladimir Nabokov biografo di Chef Toni: Cuoco pallido J. D. Salinger ossimorico: Il giovane Old 
UN AIUTO concreto a chi sceglie di denunciare il racket. Un premio per le imprese più coraggiose, quelle che scelgono di uscire dalla morsa dell’usura e che per questo siano già coinvolte come parte lesa in un procedimento penale. Per loro, subito tasse gratis. O meglio, tasse pagate dal Comune di Napoli con un fondo ad hoc, pensato proprio per incentivare le denunce e contrastare i fenomeni estorsivi ai danni delle piccole imprese della città. In programma uno stanziamento di centomila euro in bilancio e una delibera approvata il 7 febbraio, che taglierà nel concreto i tributi comunali ai commercianti più coraggiosi. Le imprese si vedranno ridotte le tasse più esose. Il fondo comunale andrà infatti ad alleggerire Ici, Tarsu, Cosap, Icp, nonchè il canone di concessione per box, stand o aree destinate al commercio delle aree mercatali. L’idea arriva dagli assessori alle Risorse Strategiche Michele Saggese (nella foto) e alla Legalità Luigi Scotti, proprio per incentivare alla denuncia le imprese finite nella morsa del racket e dell’usura. La possibilità di risparmiare le tasse sarà offerta solo a chi potrà dimostrare di aver denunciato gli autori del taglieggiamento, di essere parte offesa nel relativo procedimento penale e di aver rinunciato definitivamente al “pizzo”. Allo stesso modo, potrà accedere al fondo chi abbia denunciato gli usurai di cui è stato vittima e chi abbia ottenuto i benefici previsti dalla legislazione antiracket e antiusura. Il contributo, però, sarà suscettibile di modifiche. Se il procedimento penale in corso si concluderà in un nulla di fatto, le imprese dovranno restituire tutto. «È una garanzia di serietà — dice l’assessore Scotti — vuol dire che solo chi è davvero vessato ha diritto di accedere al fondo». Nessun margine dunque, per cambiare le carte e ottenere privilegi senza averne le caratteristiche. Le maglie dei controlli saranno strettissime. Sebbene le imprese giunte alla denuncia nel 2010 siano aumentate tra il 10 e il 15 per cento (nel 2001 solo 71 napoletani denunciarono l’estorsione mentre nel 2008 si contarono 743 denunce sullo stesso territorio), sono la maggioranza quelle che preferiscono subire in silenzio e non venire allo scoperto. «Gran parte delle piccole aziende commerciali non sporgono denuncia — continua l’assessore Scotti — qualche volta fanno denuncia ma poi la ritirano perché minacciati». Si crea così un circolo vizioso. Le imprese non ce la fanno a pagare gli estorsori, non riescono ad accedere ai mutui per le condizioni restrittive richieste dalle banche e quindi penetrano nel buco nero dell’usura. «È anche per questo motivo che i fallimenti sono aumentati nell’ultimo anno — conclude l’assessore Scotti — come è stato ricordato in occasione dell’inaugurazione dell’anno giudiziario». Eppure negli ultimi tempi, la battaglia antiracket ha segnato una svolta. Dal 2004 alla fine del 2009 a Napoli ci sono stati 102 procedimenti penali, 839 imputati di cui 324 condannati con 2.213 anni di reclusione. Circa sette anni di reclusione in media sono stati assegnati agli emissari del racket, 53 sentenze di primo grado (dati dal sito www. antiracket. it). Sono circa cinquecento le aziende individuate tra Napoli e provincia, su Napoli potrebbero essere circa 250 quelle interessate dal provvedimento comunale. «Abbiamo stanziato 100 mila euro per il momento — dice l’assessore Saggese — ma la somma potrebbe aumentare a seconda delle risposte che otterremo, sperando che siano numerose. L’estorsione e l’usura sono problemi aggravati dalla particolare situazione economico-finanziaria della città». Un gesto apprezzato da Enzo Perrotta, presidente del Centro commerciale Vomero e referente dello sportello Sos usura del Vomero. «È una cosa giusta per incentivare le denunce, per fare venire allo scoperto centinaia di commercianti che non hanno la forza di farlo da soli. La premialità è un segnale importante ma non credo che possa essere una strategia a lungo termine è piuttosto uno spot per accendere l’attenzione sul fenomeno ma c’è bisogno di molto altro». Sono necessari monitoraggi territoriali con il coinvolgimento di tutte le associazioni commerciali, imprenditoriali e artigianali, propone Perrotta. «Ma soprattutto — continua — bisogna fare attenzione all’usura che in città nell’ultimo anno è aumentata del 60 per cento, di pari passo con la crisi del credito bancario». 
Ci sarà anche una leggenda vivente del calcio come Paolino Pulici, glorioso attaccante granata, sul palco di Hiroshima per festeggiare il ritorno a casa degli Statuto. "Voglio essere al loro fianco in questo bellissimo momento — spiega l’ex goleador del Toro — e mi piace pensare che la mia presenza possa davvero contribuire al successo di una serata che si annuncia divertente e piena di sorprese. Il rapporto con il gruppo, e in particolare con il cantante Oskar, è nato ovviamente dalla comune passione per la maglia granata". Puliciclone parla a ruota con foga e entusiasmo anche della sua lunga esperienza a Torino tra la fine degli anni Sessanta e i primi Ottanta: "È una città che mi ha dato tanto. Sono arrivato che ero ancora un ragazzino e me ne sono andato via uomo. Per questo oggi continuo a tornarci spesso, e sempre volentieri e ad aspettarmi ci sono tanti amici e persone con cui condivido affetti e progetti di lavoro. Ma la cosa che più mi colpisce è il calore che mi riservano i tifosi quando mi incrociano per strada. In quelle situazioni mi sembra di non essermi mai mosso. Ho vivo negli occhi il ricordo di quando entravo in campo al Filadelfia e osservavo gli spalti: c’erano tante famiglie unite, la gente normale della domenica, che faceva bello il nostro calcio italiano". Prima di ricevere dagli Statuto questo curioso invito a salire con loro sul palco, Pulici era già stato contattato dalla band per la realizzazione di un clip: "Sì, è stato per il video di "Facci un goal", che mi hanno dedicato. Ho partecipato alle riprese e mi sono divertito molto sul set". 
DORTMUND - Tutti d'accordo. E' un'Italia che cresce. Lo dice Prandelli, lo ribadisce Buffon. La buona prova in Germania è il segnale di crescita che si aspettava il clan azzurro. "Il pareggio è giusto, la sconfitta sarebbe stata una beffa - dice Prandelli - Abbiamo fatto una buona gara su un campo difficile. Sappiamo che siamo ancora distanti dalla Germania, ma con questo entusiasmo  potremo fare bene.Ho visto stasera la mia Italia più bella. Attenti, siamo solo all'inizio di un ciclo. Ma io sono convinto che sarà vincente". Prandelli entra nel dettaglio tattico: "E' stata una bella partita, tutte e due le squadre volevano vincere. Se abbiamo colmato le distanze dalla squadra rivelazione di Sudafrica 2010? No, il divario è ancora notevole per tanti motivi: sono contento, ma dobbiamo dare continuità a questa prestazione, che è stata la prova migliore in assoluto". La soddisfazione è aver tenuto botta alla Germania di Loew, squadra molto rodata: "Loro lavorano da tre anni, per questo sono molto avanti: noi in  questi giorni a Coverciano avevamo detto che dovevamo pressare e attaccare gli spazi, ci siamo riusciti. Però, dovevamo sfruttare di più le occasioni quando avevamo la superiorità numerica". Per i tedeschi, a segno Klose, che già aveva segnato a Prandelli durante un Bayern-Fiorentina: "Ma ora non dite che è il mio incubo: mi ha salutato prima della partita, abbiamo ricordato la sfida dello scorso anno. Ha trovato la sensibilità di venirmi a salutare, oltre che un gran giocatore è un ragazzo di spessore". Sui singoli. "Thiago Motta doveva dare personalità ed esperienza, per giocare tra le linee: nel primo tempo aveva difficoltà perchè i compagni erano troppo attaccati, anche per questo ho cambiato posizione a De Rossi, avanzandolo". Le indicazioni migliori arrivano dai giovani: "In  Ranocchia ho sempre creduto - ricorda il ct - ha margini di miglioramento enormi, ma ha lucidità in tutte le parti del campo. Le coppie d'attacco? Avevamo deciso la staffetta da prima, al di là della bella prestazione di Pazzini e Cassano. Rossi ha dimostrato di avere una brillantezza fisica straordinaria, e la qualità che ha sempre avuto: lo seguiamo e in campionato è sempre tra i migliori....". Buffon è ancora più esplicito. "Ho visto segnali di squadra", il messaggio che lancia il numero uno azzurro, tornato ad indossare la maglia della nazionale dopo sette mesi. "L'allenatore ci sta aiutando tantissimo a ritrovare una convinzione smarrita dopo risultati non esaltanti - continua Buffon -. Ci sono giovani sul trampolino di lancio, sta a loro dimostrare di voler diventare campioni. Non c'era bisogno di trasferire lo spirito del 2006, al di là del valore simbolico di portare la fascia, capitani in questa squadra ce ne sono tanti. Sono tutti giocatori che per questa nazionale farebbero qualsiasi sacrificio: strappare un pari qui in Germania con tutti gli immigrati che ci seguivano è stata una grande cosa. E poi, ripeto, abbiamo visto segnali di squadra". Il pari porta la firma di Giuseppe Rossi, al quarto centro in maglia azzurra: "Un gol che dedico a mio padre scomparso un anno fa - dice l'attaccante del Villarreal - Un pareggio che va bene fuori casa. Dobbiamo continuare così. Con Borriello l'intesa è stata buona, Marco gioca bene, è uno che lotta, si muove: ma sono tutti grandi attaccanti in questa squadra. Io cerco sempre di entrare in partita subito, con l'aiuto di tutti è stato molto più facile. Sentivamo che potevamo anche vincerla la partita perché stavamo giocando bene, la squadra correva e stava lottando: sentivamo di fare il secondo gol che purtroppo non è arrivato. Ma ripeto, è un grande pareggio contro una grande squadra su un campo difficile". Leggi i commenti I commenti dei lettori 
La Vigna della Regina ha dato i suoi frutti. Sono circa cinquemila bottiglie, in gran parte di Freisa, che saranno presentate ufficialmente alla stampa specializzata e non solo a metà aprile durante il prossimo Vinitaly, la grande fiera del vino italiano che si tiene a Verona. Si chiama così da oltre un secolo, Vigna della Regina, il primo vino prodotto dentro la cinta daziaria torinese. Un ritorno alle origini che sarà salutato anche da una Doc (denominazione di origine controllata) di cui le bottiglie sabaude potranno fregiarsi a partire però solo dalla vendemmia dell’autunno prossimo. GUARDA le bottiglie della regina Torino torna così a essere una delle poche metropoli europee che può vantare una produzione di vino di qualità propria, assieme a Parigi (che ha una vigna nella zona di Montmartre) e Vienna. La vigna subalpina è quella rinata a fianco della Villa della Regina, lo stupendo edificio barocco che si trova sulle prime pendici della collina dietro la Gran Madre e sopra il liceo scientifico Segrè. Rinata non a caso, come hanno spiegato ieri mattina l’architetto Federico Fontana e Cristina Mossetti, due degli artefici del recupero di questo gioiello delle residenze sabaude. Costruita all’inizio del Seicento dal cardinal Maurizio di Savoia, poi ampliata in vari momenti con l’intervento anche di Filippo Juvarra, la villa circondata da un meraviglioso giardino all’italiana, ma anche da orti e appunto vigne, fu una delle residenze estive dei Savoia fino al 1864, quando con il trasferimento della capitale da Torino a Firenze e poi a Roma fu ceduta all’Istituto nazionale Figlie dei Militari, che ne fece un collegio. Abbandonata del tutto nei primi anni Settanta del Novecento, villa e giardini si trasformarono in una foresta selvaggia fino al 1994 quando è iniziato il recupero, oggi quasi completato. "L’idea di piantare l’uva — ha spiegato Fontana — non è stata estemporanea. Il progetto ha anzi riproposto, come parte imprescindibile della storica villeggiatura reale, il recupero dell’antica vigna, felicemente esposta a mezzogiorno, che, già presente nel Seicento, è documentata nei secoli successivi fino all’abbandono e al degrado". L’intervento è stato progressivo: prima è stata eliminata la vegetazione infestante (2003), è stato fatto lo scasso e impostato il drenaggio, rifatte le terrazzature e infine reimpiantato, nel 2005, un ettaro di vigneto. La prima vendemmia è stata nell’autunno 2008 (e sono state fatte microvinificazioni di prova in collaborazione con la facoltà di Agraria di Torino) I risultati sono stati straordinari, come ha spiegato Francesco Balbiano (dell’omonima azienda vinicola di Andezeno con 70 anni di storia alle spalle) cui è stata affidata la gestione della vigna. Sulla base della tradizione locale, sono state introdotte diverse specie di vitigni: in gran parte freisa (la doc infatti sarà Freisa di Chieri), ma anche altri più rari: la grisa roussa, il cari, il balaran, il neretto duro, la bonarda, la barbera. Adesso è arrivato il momento della verità: "Il vino, un Freisa fermo, annata 2009 è molto buono, anche perché i re potevano scegliere le posizioni migliori per le loro vigne — aggiunge Balbiano — Per noi è stata una grande soddisfazione avere un’occasione di questo genere". Aggiunge Fontana: "È anche una sfida per i torinesi: un tempo tutte le ville collinari avevano non solo il loro orto, ma anche la loro vigna. Adesso che c’è anche una Doc, chi tornerà a produrre le sue bottiglie?". Nel frattempo quelle di Vigna della Regina andranno sul mercato: ci sarà anche un’asta, sempre ad aprile, con grandi formati. E il ricavato servirà per dare un contributo ai lavori di restauro del parco, ancora da completare. 
