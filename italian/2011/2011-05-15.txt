L'Anas comunica che sulla strada statale 64 "Porrettana" è stata temporaneamente bloccata la circolazione, a seguito di un incidente mortale che si è verificato al km 68,000, a Marzabotto, in provincia di Bologna. Le deviazioni sono segnalate sul posto, dove è presente fin dal primo momento il personale dell'Anas e dei Carabinieri, per consentire la riapertura in piena sicurezza in entrambe le direzioni, al più presto possibile. L'evoluzione della situazione è consultabile attraverso il sito www.stradeanas.it/traffico. L'Anas invita gli automobilisti alla prudenza nella guida, ricordando che l'informazione sulla viabilità e sul traffico è assicurata attraverso il sito www.stradeanas.it e il numero unico "Pronto Anas" 841.148. 
La Sampdoria nella giornata piu brutta della sua storia ha mandato due messaggi importanti e positivi al calcio italiano. Commoventi i tifosi a Marassi: hanno dimostrato cosa voglia dire attaccamento alla squadra. Tante lacrime, tanto dolore sportivo, ma alla fine cori e applausi. Si può perdere e andare in serie b senza isterismi, senza le solite scene di violenza, ma dimostrando nella giornata più difficile cosa voglia dire essere tifosi. Facili e giusti gli applausi visti il giorno prima per il Milan. Ma quelli di Marassi sono stati più belli, vera dimostrazione di amore alla Samp. E un apprezzamento anche a Riccardo Garrone, il figlio del presidente. Non lo avevamo mai visto quando la Samp vinceva e conquistava la Champions League o c'era da prendere applausi per gli acquisti di Cassano e Pazzini. Ci ha messo la faccia presentandosi per la prima volta davanti a tv e giornalisti nella giornata peggiore: lo ha fatto con dignità e chiarezza, ribadendo la volontà della famiglia Garrone di continuare e riconoscendo gli errori commessi. OPiù che l'ultimo giorno di una stagione nera, ci piace ricordarlo come ilprimo di una nuova era per la Samp. Sarà però giusto capire come una squadra che ha cominciati la stagione con i preliminari di Champions League si sia trovata alla fine in serie B. Giusta mandare via Cassano dopo  le offese al presidente, Pazzini era a quel punto impossibile da tenere. Ma chi ha scelto i sostituti? Maccarone, Macheda e Biabany sono stati un disastro. Cavasin poi è stata una scelta sbagliata: da troppo tempo era fuori, non ha portato nulla. Errori che sono diventati imperdonabili. La cosa bella di questo campionato e che ha premiato i valori espressi nel corso della stagione. Giusto lo scudetto al Milan, giusto che siano Lazio e Udinese a giocarsi l'ultimo posto in Champions. Roma e Juventus sono state disastrose e hanno fallito tutti i loro obiettivi. Non ci sono  più parole per cercare di spiegare la stagione dei bianconeri, l'unica cosa certa è che se si vuole ritornare nel calcio che conta, puntare a grandi obiettivi, bisogna ricominciare. Solo pochi mesi pensavamo che un'altra rivoluzione sarebbe stata inopportuna, ma gli ultimi risultati hanno evidenziato la pochezza tecnica della rosa attuale.I Bonucci e i Martinez non sono giocatori da Juventus. Ma serve una campagna acquisti importante: servono tanti soldi e scelte oculate, non comprare giocatori solo per fare numero. Serve un mercato tipo Milan della passata estate: campioni e non giocatori che devono dimostrare il loro valore. E' urgente fare anche chiarezza sul tecnico: Marotta lo aveva licenziato, poi Elkann lo ha confermato. E' uno dei problemi della Juventus: non si capisce bene chi comanda. In passato non sarebbe mai successo: parlava Boniperti e Moggi e quella era la linea, ora parlano in troppi e non va bene. Il Catania si è salvato ma non ho capito se si è salvato in serie A o nel campionato argentino. Caro Pulvirenti tanti auguri, ma non le sembra di esagerare con gli stranieri? Sono felice per Mancini e Balotelli che hanno vinto in Inghilterra la Fa cup e il prossimo anno potranno puntare allo scudetto. Ora sarei felice se queste vittorie servissero a Balotelli per diventare un giocatore completo anche negli atteggiamenti, cercando di evitare quegli eccessi inutili e dannosi. Vincere è bello e forse giornate come quelle di Wembley lo aiuteranno a crescere e sarà un bene anche per Prandelli e il calcio italiano. 
GENOVA - Quando sta per finire Sampdoria-Palermo, ennesima sconfitta di un campionato folle, Marassi è tutto una dichiarazione d'amore per i colori blucerchiati. Il pubblico canta, sventola le sue bandiere, dice che "la maglia non retrocede", e neppure la curva. Questa è la prima reazione quando la serie B da incubo si è fatta realtà. Una reazione nervosa di affetto sconfinato. Poi certo, passato il momento dell'orgoglio arriva la rabbia. Gli insulti verso la famiglia Garrone, i cori contro i giocatori che vanno comunque sotto le due gradinate, l'attesa all'uscita del pullman e davanti all'hotel del raduno, non certo per applaudire. Più qualche isolata scaramuccia in giro per la città con i cugini genoani. Ce n'è per tutti eccetto uno, il capitano. Angelo Palombo piange e chiede scusa, attraversa il  prato del Ferraris piegato in due dall'amarezza. Il popolo doriano sta con lui anche nel momento più triste dell'era Garrone. Ancora non si conosce il suo futuro, se sarà sotto la Lanterna o meno. Ma conta tutto quel che il numero 17 ha fatto in quasi due lustri, da giovanissimo emergente a leader dello spogliatoio. Nel dopopartita parla soltanto una persona: Edoardo Garrone, figlio del presidente Riccardo. Lui che mai è stato nella sala stampa del Ferraris, vi entra per la prima volta nel giorno della retrocessione. Da due mesi ormai ha preso in mano la situazione, anche per l'assenza del padre che recentemente è stato ricoverato per problemi fisici. È stata fatta una valanga di errori, in questa stagione partita dai preliminari Champions, e per questo l'attuale presidente del Gruppo Erg non può fare a meno di chiedere scusa. È il minimo che possa fare. Poi la promessa: "L'unica cosa che sento di confermare è che l'impegno della mia famiglia per la Samp rimane lo stesso. È l'occasione per rimettere a posto un po' di cose che non funzionano, fare pulizie in casa e allestire una squadra competitiva che possa tornare in A il più presto possibile. Dopo nove anni pieni di soddisfazioni il primo ciclo si è chiuso con questa retrocessione. Ho visto uno striscione che invitava noi a far tornare grande la Sampdoria e questo è ciò che faremo. Non voglio dare responsabilità a nessuno ma quello che ho apprezzato di più in questa giornata è l'atteggiamento della tifoseria". Fare piazza pulita vuol dire prima di tutto trovare un dirigente capace da piazzare alla guida della società. È a un passo l'accordo con Pasquale Sensibile, oggi direttore sportivo del miracoloso Novara, ambito anche dalla nuova Roma americana ma più vicino a Genova. Poi si dovrà ridimensionare la rosa, perché tanti giocatori hanno un ingaggio da serie A non sostenibile fra i cadetti. Sono stipendi importanti, da squadra impegnata in Champions League con i suoi gemelli del gol, Cassano e Pazzini. Leggi i commenti I commenti dei lettori 
UN PUNTO a testa e sarebbe stata festa per tutti. Queste erano le premesse di Napoli-Inter, ed il campo ha confermato le attese. Al San Paolo finisce 1-1, ed è una gigantesco trionfo collettivo. Discorso che riguarda soprattutto i partenopei, che una notte del genere non la vivevano dai tempi di Maradona: c'è l'accesso diretto alla Champions League, meritato dopo una stagione che, tranne una leggera flessione nell'ultimo mese, è vissuta su ritmi altissimi. Soddisfatta anche l'Inter: arriva matematicamente il secondo posto, e visto che non si può sempre vincere e la Coppa Italia è ancora da giocare, la stagione non è certo da buttare. MAZZARI 'SPUNTATO' - Mazzarri deve ovviare all'assenza di Cavani, ma anche del primo rincalzo del tridente, Mascara: la scelta va su Lavezzi punta di riferimento, sostenuta tra le linee da Hamsik e Zuniga. Leonardo 'atipico', con uno schieramento molto compatto in mediana: in pratica, nonostante qualche licenza per Kharja sulla trequarti, linea a 4, molto robusta. MAGIA DI ETO'O, POI ZUNIGA - Il merito dell'Inter nel primo tempo è adeguare la gara sui suoi ritmi, inferiori a quelli di un Napoli che quando spinge lo fa sul serio. I partenopei però peccano in penetrazione, tanto che Julio Cesar deve intervenire soprattutto su conclusioni da fuori di Lavezzi e Zuniga. De Sanctis invece ad intervenire non ci riesce proprio: un destro stupendo di Eto'o dalla distanza non gli lascia scampo, un diagonale di Milito lo fa sudare freddo, un colpo di biliardo di Maicon stampa la palla sul palo. Il merito del Napoli invece, una volta sotto nel punteggio, è quello di non scomporsi: impeto agonistico, pressione, ed alla fine l'episodio gira a favore. Mischia in area, difesa interista leggera, Maggio crede in un pallone difficile, Zuniga lo imita e fa centro. RIPRESA SENZA STORIA - La ripresa non dice nulla. C'è un lampo di Milito  -  grande risposta di De Sanctis -, una risposta di Hamsik neutralizzata da Julio Cesar, poi un classico di queste situazioni. Un interminabile possesso palla diviso dalle squadre, che badano a non stuzzicarsi. Lo spettacolo passa sugli spalti, Napoli finalmente torna a sognare in grande. De Laurentiis ai microfoni ringrazia tutti, Mazzarri compreso. Tra i due non abbiamo scorto abbracci - sembra ci siamo stati negli spogliatoi-, i rapporti sono quelli che sono. Staremo a vedere. Napoli e Inter 1-1 (1-1) Napoli (3-4-2-1): De Sanctis 6,5; Campagnaro 6, Cannavaro 6, Aronica 6, Maggio 6,5 Pazienza 6, Gargano 6, Dossena 6.5 (37' St Vitale sv), Hamsik 6 (33' st Sosa sv), Zuniga 6,5 (25' st Jebda sv), Lavezzi 6.5. (1 Iezzo, 4 Ruiz, 13 Santacroce, 99 Lucarelli). All.: Mazzarri 6.5 Inter (4-4-2): Julio Cesar 6.5, Maicon 6.5, Ranocchia 6 (32' st Samuel sv), Materazzi 6, Nagatomo 6.5, Zanetti 6, Cambiasso 6 (32' st Mariga sv), Thiago Motta 6, Kharja 6, Eto'o 6.5 (15' st Pazzini sv), Milito 6.5 (12 Castellacci, 26 Chivu, 29 Coutinho, 27 Pandev). All.: Leonardo 6.5 Arbitro: De Marco di Chiavari 6. Reti: nel pt 14' Etòo, 46' Zuniga. Angoli: 4-1 per l'Inter. Recupero: 2' e 2'. Ammoniti: Zuniga per comportamento non regolamentare. Spettatori 60 mila. Leggi i commenti I commenti dei lettori 
ROMA - Al Foro Italico non si può mentire. E neppure bluffare. Vince il più forte. Il numero uno del mondo. Cioè Novak Djokovic. Chapeau. Non è più il tennista del momento. E' qualcosa di più. E' un tipo che - nel 2011 - non ha ancora perso una partita. E' un tipo che ha vinto sul cemento, di vario tipo, ed ora si sta imponendo sulla terra rossa. E' uno che ha messo in riga tutti: Nadal, Federer, Murray. Non è più l'imitatore. Ora è lui quello da imitare. O, almeno, gli altri dovranno provarci. Complimenti al Djoker, capace di restare in campo tre ore sabato notte (fino alle 23) contro Murray, nell'incontro più bello che c'è stato (non solo di Roma), ed il giorno dopo liquidare in due ore Nadal in due set. Lo spagnolo non aveva mai perso così tanto, né contro un avversario, né sulla terra rossa. "Parlare? E' la quarta volta che perdo quest'anno con Nole, è più facile dire qualche parola..." dice, con ironia e sportività, Nadal. Non poteva dire altrimenti, comunque. Lo spagnolo ha combattuto, lottato fino all'ultimo (ha annullato tre match point consecutivi), ma non ha dato l'impressione di poter far girare il match dalla sua parte. Djokovic ha sempre spinto al massimo i colpi, punte di oltre 160 kmh tra dritti e rovesci. Nadal, come già al torneo di madrid della scorsa settimana, è stato costretto sulla difensiva, costretto - lui - a rallentare il gioco. Il pubblico degli Internazionali Bnl d'Italia lo ha visto sbagliare tanto, una fallosità sconosciuta in precedenza, dovuta all'esplosività dei colpi del serbo. Il doppio 6-4 finale rispecchia perfettamente l'incontro. In generale una striscia così vincente non s'è mai vista, negli anni recenti. 37 match, più altri due nel 2010. Sette tornei vinti. Sebbene in classifica Nadal resta il numero uno, è ovvio che ormai sia considerare Djokovic il vero leader. Per gioco, qualità tecnica e continuità di risultati. Ora il serbo potrà prendersi una pausa. Una settimana, per rigenerare le tossine e prepararsi a Parigi. Il Roland Garros comincia il 22 maggio, ci sono molte voglie e rivincite da parte dei protagonisti. Lo spettacolo è assicurato. Leggi i commenti I commenti dei lettori 

ROMA - Chiusa la stagione regolare. Roma resta fuori dai play-off a cui accedono invece Sassari e Bologna mentre in coda viene condannata, a meno di tirar fuori mezzo milione di euro, Teramo. I capitolini, tra l'altro, perdono anche la licenza di Eurolega per il prossimo anno. Ultima giornata di regular season al cardiopalma e verdetti che arrivano a fil di sirena. Amara trasferta per la Lottomatica al PalaMensSana dove Siena, reduce dalle sconfitte con Avellino e Sassari, non fa sconti e trascinata da McCalebb (21 punti) e Kaukenas (19 punti) condanna i capitolini (si salva Dasic con 17 punti) a chiudere la stagione in anticipo. Il quintetto di Filipovski dice addio ai play-off, dove entrano invece di prepotenza Sassari e Bologna. I sardi infilano la terza vittoria consecutiva espugnando il PalaRadi di Cremona con White e Hunter scatenati (25 e 28 punti): la Dinamo si qualifica col sesto miglior record e se la vedrà con Milano. L'Armani Jeans, con un terzo quarto disastroso (23-13 il parziale), alza infatti bandiera bianca a Pesaro (23 punti per Hackett) e deve rassegnarsi a finire alle spalle di Cantù che, pur essendo in vantaggio negli scontri diretti sull'Olimpia, si mette al riparo da ogni sorpresa superando Varese. Dopo un primo quarto da incubo (7-22), la Bennet rialza la cresta e con Markoishvili (16 punti), Ortner e Mazzarino (13 punti a testa) martella la Cimberio, in quello che comunque sarà un anticipo della prossima sfida di play-off. L'ultima piazza disponibile, che vale lo scontro con Siena, se l'aggiudica, come detto, la Canadian Solar, imponendosi allo scadere nel drammatico scontro con Teramo. Alla Futurshow Station decide il canestro a 2" dalla sirena di Kennedy (21 punti alla fine per lui) e per Teramo è una sconfitta pesantissima. Infuriato il presidente Carlo Antonetti, che grida "Vergogna", perché la Banca Tercas finisce penultima nonostante la sconfitta di Montegranaro in casa con Biella. Tirano dunque un sospiro di sollievo a Porto San Giorgio, dove giocatori e tifosi sono passati in pochi secondi dall'amarezza per la sconfitta contro l'Angelico (23 punti per Sosa e 20 per Coleman, nella Fabi Shoes 21 punti e 12 punti per Ford) alla gioia per la salvezza. Prove di playoff, infine, per Treviso e Avellino, da mercoledì contro per un posto in semifinale. La Benetton centra la quarta vittoria consecutiva al PalaMaggiò con Skinner e Motiejunas in evidenza (doppie doppie per entrambi, 15 punti e 13 rimbalzi il primo, 16+10 il lituano) mentre l'Air passeggia sul parquet della già retrocessa Brindisi (112-68) mandando 7 giocatori in doppia cifra (top scorer Szewczyk con 18 punti). MONTEPASCHI SIENA-LOTTOMATICA ROMA 83-73 (24-18, 18-24, 22-18) MONTEPASCHI SIENA : McCalebb 21, Zisis 5, Carraretto 4, Rakovic 7, Lavrinovic 9, Kaukenas 19, Ress 3, Michelori 1, Monaldi ne, Stonerook ne, Aradori 8, Moss 6. Allenatore: Pianigiani. LOTTOMATICA ROMA : Giachetti ne, Gigli, Smith 11, Washington 6, Vitali 7, Crosariol ne, Traore' 14, Datome 12, Dedovic, Staffieri ne, Gordic 6, Dasic 17. Allenatore: Filipovski. Arbitri : Lamonica-Taurino-Capurro Note : Tiri liberi: Montepaschi 19/25, Lottomatica 9/14. Usciti per 5 falli McCalebb, Traore'. FABI SHOES MONTEGRANARO-ANGELICO BIELLA 79-82 (21-21;39-36;57-63). FABI SHOES MONTEGRANARO: Ford 21, Nasini ne, Fenati ne,Cavaliero 9,Williams 2, Maestranzi 6,Mazzola, Ray 3, Cinciarini 18, Tucker 12,Ivanov 8. All.: Drucker. ANGELICO BIELLA: Minessi ne, Coleman 20, Soragna 5, Moraschini 4, Sosa 23, Cuccarolo 2, Chessa, Viggiano 14, Salyers ne, Jurak 6,Ekperigin 8. All.: Cancellieri. Arbitri: Fabio Facchini, Roberto Chiari, Evangelista Caiazza Note: Tiri liberi: Fabi Shoes Montegranaro 11/17, Angelico Biella 14/24; Tiri da tre: Fabi Shoes Montegranaro 8/26, Angelico Biella 8/23; Rimbalzi: Fabi Shoes Montegranaro 38, Angelico Biella 39. Usciti per cinque falli: nessuno. Spettatori: 2.825. BENNET CANTU'-CIMBERIO VARESE 75-66 (7-22; 34-39; 60-54). BENNET CANTU': Micov 4, Ortner 13, Markoishvili 16, Leunen 6, Marconato 6, Mazzarino 13, Mian 0, Broggi ne, Diviach ne, Tabu 8, Maspero ne, Green 9. All.: Trinchieri. CIMBERIO VARESE: Demartini 2, Goss 19, Mian 0, Rannikko 3, Talts 10, Righetti 7, Galanda 12, Fajardo ne, Bernardi ne, Serapinas 7, Stipcevic 6, Slay ne. All.: Recalcati. Arbitri: Cicoria, Filippini, Weidmann Note: Tiri liberi: Bennet Cantù 12/15; Cimberio Varese 6/9 Tiri da tre punti:  Bennet Cantù 9/24; Cimberio Varese 8/23 Tiri da due punti: Bennet Cantù 18/34; Cimberio Varese 18/30 Usciti per 5 falli:  nessuno. Rimbalzi:  Bennet Cantù 34; Cimberio Varese  29 Spettatori: 3581 per un incasso di 47.560 euro SCAVOLINI SIVIGLIA-ARMANI JEANS MILANO 82-71 (20-19, 16-20, 23-13) SCAVOLINI SIVIGLIA PESARO: Traini ne, Diaz 9, Testa ne, Melli 17, Collins 15, Cusin, Bartolucci ne, Flamini 8, Hackett 23, Lydeka 6, Aleksandrov 2, Almond 2. Allenatore: Dalmonte. ARMANI JEANS MILANO: Eze 12, Pecherov 3, Mordente 14, Jaaber 11, Mason Rocca 6, Greer 12, Petravicius 8, Ganeto, Colnago ne, Resca ne, Hawkins 5. Allenatore: Peterson. ARBITRI: Sahin-Pozzana-Crescenti NOTE: Tiri liberi Scavolini 25/27, Armani Jeans 14/20. Usciti per 5 falli Melli, Jaaber CANADIAN BOLOGNA-BANCA TERAS TERAMO 96-94 (22-17, 52-50, 67-71). Canadian Solar Bologna: Koponen 13, Winston 21, Rivers 16, Sanikidze 14, Homan 7, Poeta 17, Martinoni 1, Gailius 7, Busi ne, Gazzotti ne, Spizzichini ne, Bottioni ne. All.: Lardo. Banca Tercas Teramo: Zoroski 13, Diener 14, De La Fuente 4, Davis 15, Fletcher 9, Ricci ne, Boscagin 11, Fultz 20, Lulli ne, Martelli ne, Young 2, Polonara 6. All.: Ramagli. Arbitri: Sabetta, Mattioli, Biggi. Note - Tiri liberi: Bologna 20/29, Teramo 16/20. Tiri da tre: Bologna 8/18, Teramo 12/30. Rimbalzi: Bologna 30, Teramo 30. Uscito per 5 falli: Davis al 39'. Spettatori: 7535 ENEL BRINDISI-AIR AVELLINO 68-112 (16-33, 17-27, 19-25, 16-27) Enel Brindisi: Jackson 10, Roberson 9, Maresca 11, Infante 8, Gallea1, Pugi  14, Dixon, Diawara 8, Giovacchini, Tourè, Danese 7.  All. Bechi. Air Avellino: Green 5, Dean 11, Barbaro 2, Cortese 4, Spinelli 11, Lauwers 4, Casoli 12, Infanti 14, Pannicelli 2, Szewczyk 18, Thomas 16, Johnson 13. All. Viticci. Arbitri: Giansanti, Tola, Pinto Note - Tiri da 3 Brindisi 6/22, Avellino 10/21. Tiri da 2 Brindisi 21/46, Avellino 36/50. Tiri liberi Brindisi 8/14, Avellino 10/14. Rimbalzi Brindisi 34, Avellino 37. Assist Brindisi 4, Avellino 15. Usciti per cinque falli Cortese. Spettatori 2.000 PEPSI CASERTA-BENETTON TREVISO 76-88 (28-23, 22-23, 16-20, 10-22) Pepsi Caserta: Marzaioli ne, Koszarek 7, Colussi  5, Di Bella 10, Bowers 5, Garri 1, Ere 18, Martin, Williams 15, Jones 15. All. Sacripanti Benetton Treviso: Cazzolato ne, Smith 16, Markovic 4, Skinner 15, Bulleri 7, Nicevic 4, Motiejunas 16, Quarisa ne, Gentile 12, Peric 4, Wojciechovski ne, Brunner 10. All. Repesa. Arbitri: Cerebuch, Seghetti, Martolini. Note: Tiri da due: Pepsi 21/45, Benetton 27/45. Tiri da tre: Pepsi 8/21, Benetton 8/14. Tiri liberi: Pepsi 10/23, Benetton 10/16. Falli: Pepsi 19, Benetton 22.  Spettatori: 3.045 per un incasso di 25.129 euro. VANOLI CREMONA-DINAMO SASSARI 82-88 (23-25, 39-40, 65-64) Vanoli Braga: Rowland 5, Cinciarini, Conti ne, Sekulic 14, Formenti 6, D'Ercole 3, Perkovic 16, Milic 18, Lottici ne, Marenzi ne, Antonelli, Drozdov 20. All. Mahoric. Dinamo Sassari: White 25, Hunter 28, Devecchi, Cittadini 2, Diener 11, B. Sacchetti, Plisnic 5, Tsaldaris 10, Vanuzzo 5, Pinton 2. All. R. Sacchetti. Arbitri: Paternicò, Duranti e Bettini. Note - Tiri liberi: Vanoli Braga 8/12, Dinamo Sassari 14/17. Tiri da tre: Vanoli Braga 8/26, Dinamo Sassari 6/16. Tiri da due: Vanoli Braga 25/47, Dinamo Sassari 28/41. Rimbalzi: Vanoli Braga 37, Dinamo Sassari 29. Usciti per 5 falli: nessuno. Accoppiamenti dei play-off (Gara uno è in programma fra mercoledì e giovedì alle 20,30) Montepaschi Siena - Canadian Solar Bologna Air Avellino - Benetton Treviso Bennet Cantu' - Cimberio Varese Armani Jeans Milano - Dinamo Sassari Leggi i commenti I commenti dei lettori 
