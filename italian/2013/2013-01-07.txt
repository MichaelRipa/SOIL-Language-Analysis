
SIENA - Siena reagisce nel migliore dei modi alla sconfitta incassata a Venezia, battendo per 93-79 Montegranaro nel posticipo della 14/a giornata di Serie A. Un successo che consente alla Montepaschi di riprendere al 2° posto Sassari, sconfitto ieri a Caserta. Il migliore tra i toscani è stato David Moss autore di 23 punti. Ma bene anche Sanikidze (13) e Brown (12). Ai marchigiani non sono bastate le superlative prestazioni di Burns e Amoroso, autori di 29 e 23 punti rispettivamente, per centrare l'impresa. HACKETTT E MOSS SPACCANO IN DUE LA GARA - Proprio grazie ai canestri dei due, Montegranaro è rimasta ottimamente in partita nel primo quarto passando anche in vantaggio all'8' (22-24). Poi, però, Siena ha cambiato completamente marcia e, trascinata da Hackett e Moss (20 punti in coppia nel secondo quarto), si è issata sul 43-30 al 15', raggiungendo anche il +15 prima dell'intervallo. BROWN SPEGNE DEFINITIVAMENTE I SOGNI DELLA SUTOR - Nonostante il precoce quarto fallo di Cinciarini, i marchigiani hanno avuto un sussulto d'orgoglio nella ripresa, risalendo fino al 62-56 di metà terzo periodo. Sette punti in fila di Bobby Brown, però, hanno spento anche le ultime velleità della Sutor che, una volta incassato un parziale di 15-2, è sprofondata anche a -19 e si è definitivamente arresa. MONTEPASCHI SIENA-SUTOR MONTEGRANARO 93-79 (28-24, 57-44, 77-58) Siena: Brown 12, Eze 2, Carraretto 7, Rasic 3, Kangur 8, Sanikidze 13, Ress 3, Ortner 2, Lechthaler ne, Janning 10, Hackett 10, Moss 23. All.: Banchi. Montegranaro: Steele 10, Cinciarini 8, Panzini, Perini ne, Slay 9, Freimanis, Campani ne, Di Bella, Mazzola, Johnson, Burns 29, Amoroso 23. All. Recalcati. Arbitri: Sabetta, Quacci e Ramilli. Note - Tiri liberi: Siena 16/21, Montegranaro 11/14. Tiri da tre: Siena 11/24, Montegranaro 10/25. Fallo antisportivo: 24'17'' Slay (Montegranaro). Fallo tecnico: 25'46'' panchina Siena. Rimbalzi: Siena 36, Montegranaro 33. Spettatori: 3200 circa. Leggi i commenti I commenti dei lettori 
LIMA - Il motociclista italiano Franco Panigalli, 48 anni, ha avuto un incidente  durante la terza tappa del rally Dakar, nel tratto Pisco-Nazca, nel sud  del Perù, ed è stato ricoverato in un ospedale della zona. Ha riportato una lussazione. Lo rendono noto i media locali, precisando che Panigalli, che corre con una Yamaha Wfr 450, è stato portato nell'ospedale in elicottero fino alla città di Ica, dove è stato sottoposto a controlli e poi è stato trasferito a Lima. Le sue condizioni non sono preoccupanti, ma in ogni caso non non potrà continuare la gara. Argomenti dakar 2013 Leggi i commenti I commenti dei lettori 
Sant'Ilario 2013. Chi riceverà il premio cittadino? Aspettando la cerimonia ufficiale nel giorno del patrono - domenica 13 gennaio alle 11 all'auditorium Paganini (per la prima volta) - le indiscrezioni trapelano in municipio, mentre è in corso, lunedì pomeriggio, la riunione dei capigruppo in Consiglio. Oltre alla riorganizzazione della seduta straordinaria sull'inceneritore del 9 gennaio LEGGI in sala si parla del Sant'Ilario, tradizione e riconoscimento a cui Parma tiene molto. Il sindaco Pizzarotti lo sa, per questo ha chiesto ai membri del parlamentino di avanzare i loro candidati, così da valutare insieme. Tante le idee, come quelle arrivate dai nostri lettori LEGGI , ma per ora la medaglia d'oro - l'unica che verrà assegnata in questa edizione - sarebbe stata proposta all'Hospice delle Piccole Figlie, il centro di cure palliative e assistenza dei malati oncologici di via Po. Sembrerebbe dunque il favorito, anche se qualcuno avrebbe avanzato qualche dubbio: chi rappresenta la struttura sanitaria? E quindi, a chi far riferimento nel consegnare il premio? Medaglia d'oro a parte, c'è il discorso benemerenze. Dovrebbero essere più o meno cinque gli attestati di merito ai cittadini. Sembra ormai sicuro il riconoscimento al ragazzo moldavo che quest'estate salvò un uomo dal canale in cui era finito con l'automobile colpita dal ramo di un albero. Qualche consigliere avanza le sue proposte. Roberto Ghiretti (Parma Unita) punta sulla cultura e suggerisce lo Csac di Arturo Quintavalle e Gloria Bianchino. Paolo Buzzi (Pdl) spinge per Paola Mattiazzi, presidente dell'associazione provinciale dell'arma di cavalleria. Di certo - fanno sapere dal Comune - sono state escluse tutte le autocandidature. Spetterà al sindaco Pizzarotti, in questi giorni, prendere la decisione finale. ( al. tre ) 
Retromarcia sul Consiglio straordinario a tema inceneritore. La seduta, convocata per le 15 di mercoledì 9 gennaio in municipio, non si svolgerà come annunciato nei giorni scorsi dall'associazione Gestione corretta rifiuti LEGGI. Dopo le osservazioni sollevate dalla minoranza - con il duro attacco del consigliere Roberto Ghiretti LEGGI - c'è un cambio di programma. Lo ha stabilito l'assemblea dei capigruppo, riunitasi lunedì pomeriggio in municipio. Salta dunque l'agenda Gcr, e il programma di relatori indicati dagli stessi no termo "scavalcando" l'amministrazione. Nessun intervento dell'oncologa Patrizia Gentilini, del chimico ed esperto di emissioni Marco Caldiroli, e dell'esperto di differenziata Enzo Favoino. Gli invitati potranno parlare solo attraverso la voce ufficiale dell'assessore all'Ambiente Gabriele Folli e del sindaco Federico Pizzarotti. Lo stesso vale per il consulente tecnico del Comune Paolo Rabitti: non ci sarà la famosa relazione sui presunti lati oscuri della procedura, come anticipato dall'associazione che oggi ha ribadito di partecipare come "semplici spettatori". Invitati, invece, tutte le autorità competenti. Dalla Regione dovrebbe presentarsi l'assessore all'Ambiente Sabrina Freda o un dirigente dell'ente (o addirittura entrambi). Dalla Provincia sembra persistere il "no" dell'assessore Giancarlo Castellani. In sala ci saranno poi il direttore generale di Iren Andrea Viero, il vicepresidente Luigi Villani, e il direttore di Atersir Vito Belladonna. Una scelta quella effettuata dalla conferenza dei capigruppo che non va giù  all'assessore all’Ambiente e mobilità Gabriele Folli (membro Gcr) il quale avrebbe voluto che gli esperti intervenissero in occasione della seduta di Consiglio comunale dedicata all’inceneritore.  "E' con estremo disappunto che apprendo della decisione della conferenza dei capigruppo di vietare l’audizione di esperti di estremo valore sul tema dei rifiuti nel consiglio monotematico sull’inceneritore che si terrà mercoledì. Non si trattava come affermato strumentalmente dall’opposizione di un agenda dettata dal Gcr ma di esperti invitati dal presidente del Consiglio su mia indicazione. Sono due mesi che stiamo preparando questo Consiglio che è stato più volte rimandato su richiesta dell’opposizione e i tecnici Rabitti, Favoino, Caldiroli e l’oncologa Gentilini avrebbero potuto fornire un quadro completo sugli aspetti ambientali, sulle procedure autorizzative, sugli aspetti legali e sulle tecnologie alternative di gestione dei rifiuti. Evidentemente alla minoranza queste voci danno fastidio" conclude l’ assessore. Il quale nella nota tita in ballo il presidente dell'assise Marco Vagnozzi il quale tuttavia si era tirato fuori affermano lunedì sulla Gazzetta di Parma che "il  Gcr sbaglia a voler fare la scaletta dei lavri  del Consoglio comunale:  l'ordine  in discussione viene deciso dalla conferenza dei capigruppo". Il Consiglio monotemativo, dunque, smuove le acque e gli attriti anche in Giunta e dentro la maggioranza a 5 Stelle. 
PAVIA - Omicidio-suicidio a Miradolo Terme, in provincia di Pavia. La causa è un raptus di gelosia. La vittima è Fabio Facchini, odontotecnico con studio tra le corti basse di via Garibaldi a Miradolo Terme, Bassa pavese. Lo ha ucciso Domenico Siviglia, 44 anni, milanese e impiegato in una concessionaria d'auto, dopo averlo visto in compagnia della fidanzata Marinella Locatelli, 33 anni. Ha sparato sette colpi di pistola, tutti addosso a Facchini. Era diventato l'amante dell'assistente Marinella, secondo Siviglia, che ha continuato a sparare finché la pistola non ha fatto clic. E quando si è inceppata ne ha presa un'altra che aveva in tasca, ha finito il presunto rivale e poi si è tolto la vita. Sul luogo del dramma, al quale non ha assistito nessuno degli abitanti della zona, sono intervenuti i carabinieri della compagnia di Stradella, guidati dal capitano Francesco Spera, che conducono le indagini assieme al nucleo investigativo di Pavia, con il coordinamento del pubblico ministero Roberto Valli della Procura pavese. Marinella, ancora sconvolta e sotto shock, ha dichiarato che tra lei e Facchini c'era solo un rapporto professionale. La donna è stata sentita a lungo dagli inquirenti per ricostruire l'esatta dinamica dei fatti. Sul posto sono stati effettuati i rilievi e sequestrate le due pistole detenute regolarmente da Siviglia. 
L'assassino di Michael Capello, il giovane carrozziere massacrato con oltre cinquanta coltellate nella notte tra il 10 e l'11 dicembre scorso ha finalmente confessato. Interrogato oggi dal pm Paolo Capelli Cirpian Costel Prihoanca, il romeno di 24 anni, già arrestato dai carabinieri del Nucleo Investigativo dopo essere stato trovato il possesso di ottanta grammi di marijuana nonché di appunti riconducibili al commercio di sostanze stupefacenti ha ammesso di essere stato lui ad uccidere Michael Capello. "Gli avevo chiesto di poter dormire da lui - ha spiegato il romeno al magistrato - come avevo fatto già altre volte. Michael mi ha ospitato. Durante la notte ho avuto fame e ho cercato qualcosa da mangiare. Ho trovato un pezzo di pane ed ho preso il coltello per tagliarlo. I rumori però hanno svegliato Michael che stava dormendo e che si è arrabbiato insultandomie dandomi una spinta. Ho perso la testa e l'ho colpito con il coltello...". Secondo gli investigatori del Nucleo Investigativo il romeno quella notte sarebbe stato non solo completamente ubriaco ma anche sovraeccitato dopo aver aver sniffato dosi abbondanti di cocaina. I sospetti dei carabinieri d'altronde si erano immediatamente accentrati su di lui, soprattutto dopo la scoperta della droga nella sua abitazione di San Francesco al Campo. Le tracce rilevate sulla scena del crimine dagli esperti della Sezione Investigazioni Scientifiche lo hanno definitivamente inchiodato al delitto. Ispezionando la scena del crimine infatti i carabinieri avevano scoperto le orme lasciate da scarpa insanguinate. Per effettuare gli accertamenti tecnici il pm aveva iscritto nel registro degli indagati anche Marian Claudiu Cioroga, un panettiere romeno che sino a qualche giorno aveva diviso con Michael Capello l'appartamento dove la mattina dell'11 dicembre scorso fu scoperto il corpo senza vita del giovane carrozziere. Cioroga però è risultato del tutto estraneo al delitto. 
