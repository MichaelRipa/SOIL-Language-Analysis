ROMA  - "Meritavamo di più". Vladimir Petkovic è decisamente contrariato per la sconfitta con il Napoli. "Dovevamo sfruttare meglio le occasioni che abbiamo avuto. Anche perché poi il Napoli si è rivelato cinico e, al contrario, ha capitalizzato gli errori che abbiamo commesso". Il tecnico biancoceleste vede la Lazio galleggiare a metà classifica e scuote il capo: "E' una classifica ingiusta, abbiamo rccolto troppi pochi punti rispetto alla mole di lavoro prodotta. Purtroppo siamo poco concreti e sotto questo aspetto dobbiamo crescere". UNITI SI ESCE DALLA CRISI  - Nel finale i giocatori sono andati sotto la curva per cercare quasi di scusarsi con i giocatori. Petkovic cerca di rinfrancare l'ambiente biancoceleste: "Un confronto con i tifosi, se resta pacifico, può anche essere utile. L'importante è restare tutti uniti e remare dalla stessa parte. Solo così si esce da questa situazione difficile". IO CT DELLA SVIZZERA? PER LE VOCI MI ERO GIA' DIMESSO...  - Il tecnico bosniaco conclude stizzito quando gli si ricorda che dalla Svizzera danno ormai in dirittura d'arrivo il suo approdo sulla panchina della nazionale: "Mi sono stancato di rispondere a questa  domanda, l'ho fatto già tre volte. Di queste cose parlo nelle sedi opportune. Sono voci che, purtroppo, fanno parte del calcio. Come quelle che volevano che mi fossi già dimesso..." Argomenti ss lazio serie a vladimir petkovic Leggi i commenti I commenti dei lettori 
ROMA - "E' stata una partita difficile con una squadra forte, dovevamo mostrare carattere e l'abbiamo fatto". Rafa Benitez loda i suoi per la vittoria contro la Lazio, ritorno alla vittoria della squa squadra dopo 3 ko in fila tra campionato e coppa. "Dobbiamo mostrare sempre quello che abbiamo mostrato oggi. E' importante fare 4 gol fuori casa, per Higuain non è importante solo che abbia fatto gol, ma che abbia fatto una buona partita". "Dobbiamo recuperare il livello che abbiamo avuto in tante partite, oggi c'era da lavorare con intensità e per questo sono soddisfatto". Con i tre punti dell'Olimpico, gli azzurri tornano a -6 dalla Juve. "Noi guardiamo ogni partita pensando che ora siamo a 3 punti dalla Roma. Ogni partita è importante e basta". Grande protagonista della vittoria del Napoli è stato il Pipita Higuain, autore di una doppietta: "Per noi era una partita importantissima per stare più vicino alla vetta della classifica. Sono felice per come è andata la partita e per i due goal". Ritorno al gol dopo un mese: "Non ha pesato il digiuno, ero tranquillo perchè avevo fiducia del mister, della squadra e dei tifosi. Però sono felice di essere tornato al goal e alla vittoria". Le prospettive: "Manca molto per la fine del campionato, credo che stiamo facendo un buon percorso, ma possiamo anche migliorare perchè siamo un gruppo nuovo, con un mister nuovo" Argomenti ssc napoli serie a rafael benitez Leggi i commenti I commenti dei lettori 
ROMA  - Si chiude con due successi interni l'ottava giornata del campionato di Serie A di basket: pesante quello dell'Acea Roma, che si impone nel big match con l'EA7 Milano e si lascia gli uomini di Banchi alle spalle in campionato; sale al secondo posto la Montepaschi Siena, che supera la Giorgio Tesi Group Pistoia e resta nella scia di Brindisi. ACEA ROMA-EA7 EMPORIO ARMANI MILANO 61-55 La Virtus Roma si scrolla di dosso la pessima prova di mercoledì scorso in Eurocup, facendo suo il derby delle metropoli con l'EA7 Emporio Armani Milano. Al PalaTiziano finisce 61-55 per l'Acea, grazie soprattutto a capitan Goss (17 punti a referto) e ad un Baron (18) in serata di grazia, che si scatena nell'ultimo quarto e frantuma i sogni dei biancorossi di Banchi, che dilapidano un vantaggio di 15 punti. Parte meglio il quintetto lombardo, che chiude il primo quarto sul 19-9. La seconda frazione vede una prima reazione degli uomini di Dalmonte, che costringono Milano a 4 minuti di digiuno a canestro; ciò non basta ad accorciare le distanze, però, è anzi l'EA7 a portarsi sul +13 (13-26). Roma riesce a riavvicinarsi portandosi a -6 grazie ai centri di Jones dalla lunetta (20-26), distacco che diventa di 7 punti all'intervallo (22-29). Nel terzo quarto, l'ex Lawal (10 punti, meglio di lui ha fatto soltanto Moss, con 12 punti) schiaccia il 28-43 che porta l'Olimpia al massimo vantaggio, +15. Goss e Hosley rimettono la Virtus in corsa, ma all'ultimo stop il ritardo è ancora di 11 punti (38-49). La riscossa dell'Acea arriva nel quarto periodo, fino al clamoroso sorpasso, quando Baron realizza prima il pareggio e poi la tripla del +6 (61-55) quando manca un minuto al termine del match. È un minuto di tensione, prima dell'esplosione di gioia del PalaTiziano. MONTEPASCHI SIENA-GIORGIO TESI GROUP PISTOIA 89-66 Non c'è storia a Siena, dove la Montepaschi domina Pistoia, lasciandola ferma a quota 4, in compagnia della Vanoli Cremona. Siena fa la voce grossa sin dai primi minuti, portandosi sul 16-2 al 5' grazie alla tripla di Hackett. Pistoia, guidata da Wanamaker, prova a tenere il ritmo della Montepaschi, ma la precisione di Siena dall'arco dei tre punti (7/9 nel primo periodo) spiana la strana ai campioni d'Italia, fino al 36-16 del 13′. Pistoia piazza un parziale di 8-0 ma Siena non si perde d'animo e continua ad andare a segno da tre, portandosi addirittura a +24 (54-30) al 18′. La Giorgio Tesi cerca di non mollare, ma ogni suo tentativo di rimonta viene respinto dai padroni di casa, che gestiscono comodamente il match fino alla sirena e agganciano Sassari al secondo posto in classifica. Hackett chiude come miglior marcatore a quota 18, Pistoia deve accontentarsi dei 16 punti di Johnson. ACEA ROMA-EA7 EMPORIO ARMANI MILANO 61-55 (9-19, 22-29, 38-49) ROMA: Goss 17, Jones 7, Righetti 2, D'Ercole, Taylor, Eziukwu, Hosley 11, Baron 18, Moraschini, Mbakwe 6. Ne. Reali, Tonolli. All. Dalmonte MILANO: Gentile 4, Gigli, Cerella, Melli 4, Haynes, Langford 8, Wallace 7, Lawal 10, Moss 12, Jerrells 10. Ne. Touré. All. Banchi ARBITRI: Lo Guzzo, Sahin, Ranaudo NOTE  - Tiri liberi: Roma 19/22, Milano 15/18. Tiri da tre: Roma 6/25, Milano 4/21. Rimbalzi: Roma 35, Milano 41. Usciti per 5 falli: nessuno MONTEPASCHI SIENA-GIORGIO TESI GROUP PISTOIA 89-66 (31-16, 56-34, 71-52) SIENA : Viggiano 5, Hunter 10, Cournooh 4, Rochestie 10, Carter 9, Ress 14, Ortner 8, Nelson 3, Udom, Hackett 18, Green 8. All. Crespi PISTOIA: Daniel 7, Meini, Galanda, Wanamaker 15, Washington 8, Cortese 5, Evotti ne, Bozzetto, Gibson 15, Johnson 16. All. Moretti ARBITRI : Sabetta, Paglialunga, Quarta NOTE -  Tiri liberi: Siena 10/12, Pistoia 12/13. Tiri da tre: Siena 15/30, Pistoia 6/16. Fallo tecnico a Rochestie (Siena) al 8'05″. Rimbalzi: Siena 42, Pistoia 31. Spettatori: 4000 circa. Argomenti basket olimpia milano virtus roma Leggi i commenti I commenti dei lettori 
Il Napoli esce dal momento finora piu' difficile della sua stagione - due sconfitte in campionato e la lezione impartita dal Borussia Dortmund in Champions - e si rilancia all'inseguimento della Juve capolista, sconfiggendo la Lazio all'Olimpico 4 a 2. La rinascita partenopea ha il volto di Gonzalo Higuain, grande protagonista dell'incontro e autore di una bellissima doppietta. E' proprio lui, infatti, nonostante un predominio territoriale della Lazio per tutto il primo tempo, a portare in vantaggio il Napoli con una rete da grande bomber: bella palla in profondita' di Inler, Higuain prende il tempo a Cana, resiste al ritorno di Ciani e batte Marchetti in uscita. Nemmeno il tempo di gioire che la Lazio pareggia: bella iniziativa di Candreva sulla destra, cross basso al centro e Behrami nel tentativo di spazzare infila invece Reina. Il secondo tempo si apre con l'immediato nuovo vantaggio del Napoli con l'ex di turno Pandev, bravo a raccogliere una sponda di testa di Maggio e a girarsi su di una moneta da un euro per poi battere Marchetti. Al 27' della ripresa il Pipita sigla la sua doppietta personale: ennesima bellissima giocata di Pandev, Higuain si sbarazza di Cana e vola verso la porta, battendo nuovamente l'estremo difensore laziale in uscita. La Lazio prova a riaprire la partita con un goal d'autore del giovane Keita, ma gli uomini di Benitez tengono duro e addirittura segnano in pieno recupero la quarta rete con Callejon. "Per noi era una partita fondamentale, non potevamo allontanarci dal top della classifica: sono molto felice sia per me che per la squadra". Così Higuain ha parlato a Sky Sport dopo la vittoria contro la Lazio che lo ha visto protagonista con una doppietta. "Ho segnato e aiutato la squadra a vincere - ha aggiunto soddisfatto - Ho sentito la fiducia dei tifosi e sono rimasto tranquillo anche quando le cose non andavano. Manca tanto alla fine, stiamo facendo bene e dobbiamo crescere". Argomenti calcio provincia napoli 
None Leggi i commenti I commenti dei lettori 
Grande dibattito sull'anormalità di bambini che si divertono a gridare tutti in coro merda, imitando quei gran geni dei grandi che li accompagnano. E' tremendamente italiano, questo disperdere energie nelle polemiche che contano poco o niente (qualcuno ha mai visto gli insegnanti di una scolaresca in gita alle prese con 22 ragazzini messi tutti insieme? Se sì, può immaginarne 12 mila?) e perdere di vista le cose che contano tanto. Nessun dibattito, infatti, sulla consolidata usanza, molto originale, del "confronto" post partita tra ultrà e giocatori. Lunedì sera è toccato a quelli della Lazio, chiamati sotto la curva a render conto della sconfitta. Tutti a testa bassa, tutti comprensivi, tutti con le orecchie ben sturate a sentire il coro: fuori le palle. Questa, evidentemente, non è un'anomalia come quella dei bambini che dicono le parolacce. Questa è la normalità delle nostre curve. Avevate dimenticato chi comanda? A nanna, bambini. Sogni d'oro. Argomenti tempo scaduto 
ROMA  - Nel giorno della verità il Napoli si ritrova e strappa all'Olimpico contro la Lazio un successo fondamentale per restare in corsa per lo scudetto. Tre punti d'oro che servono a far ritrovare il morale agli azzurri dopo 3 sconfitte di fila tra coppa e campionato. Ma nella notte di Roma non tutto è brillato. Se è vero che Benitez si gode il ritorno al gol su azione, dopo 70 giorni, di Higuain, è anche vero che la squadra ha mostrato dietro lacune note. Inler e Behrami sono apparsi incerti e non hanno fornito alla difesa l'adeguata protezione. Il tecnico spagnolo farà bene a continuare a lavorare su questo aspetto se vorrà proseguire l'inseguimento alla ben più solida Juve. UNA LAZIO CORAGGIOSA MA SCOPERTA  - La Lazio torna a casa a capo chino ma anche con la consapevolezza di non aver sfigurato. A lungo ha messo in difficoltà i partenopei, denotando coraggio e  buone idee. Il problema dei biancocelesti è stato quello di voler giocare a viso aperto contro i più blasonati avversari. Un atteggiamento che hanno finito per pagar caro visto che Higuain, Pandev e Callejon hanno evidenziato la loro superiorità tecnica, nell'uno contro uno, nei confronti di Cana, Ciani e Radu. PETKOVIC RISPOLVERA IL 4-5-1  - A Benitez, che ha riproposto in toto l'undici sconfitto al San Paolo dal Parma, Petkovic ha replicato  rispolverando il 4-5-1 con Biglia unico mediano, al posto del duo Onazi-Ledesma, Perea punta centrale in sostituzione di Floccari e Lulic invece di Keita sulla sinistra. CANDREVA ANIMA DELLA LAZIO  - La Lazio è partita col piglio giusto e, sfruttando il gran lavoro di Candreva, capace di far impazzire Armero, ha per tre volte sfiorato il vantaggio: due con lo stesso tornante ed una con Hernanes che non ha sfruttato un buon lavoro di Perea, calciando debolmente dal limite. LA PRODEZZA DI HIGUAIN  - Il Napoli ha stretto i denti, ha penato ad arginare sulla trequarti le iniziative biancocelesti, ma al primo vero affondo ha colpito: Higuain è andato via in percussione centrale da centrocampo, ha saltato Ciani in velocità e con un bel tocco in spaccata ha battuto Marchetti in uscita. BEHRAMI, BEFFARDO AUTOGOL  - Palla al centro e la Lazio ha immediatamente pareggiato, anche se con un pizzico di fortuna: un cross dalla destra di Candreva è stato deviato di tacco da Britos addosso a Behrami che, involontariamente, ha beffato Reina. IL NAPOLI SI SVEGLIA DOPO IL PARI  - Il gol, paradossalmente, ha svegliato il Napoli che, quasi d'orgoglio ha provato a tornare avanti già prima della fine del tempo cercando le soluzioni da fuori: Pandev e Insigne hanno trovato attento Marchetti, Higuain non ha trovato lo specchio con un destro in diagonale. PANDEV, LA VENDETTA DELL'EX  - La svolta della gara è arrivata nei primi 3' della ripresa: Hernanes ha sfiorato di un nulla il 2-1 e, sull'azione seguente, il Napoli non ha perdonato: su un cross di Higuain, Maggio ha fatto da torre per l'ex di turno Pandev che con un sinistro ravvicinato in girata ha bruciato Marchetti. HIGUAIN FIRMA LA DOPPIETTA  - La Lazio ha reagito con veemenza, si è riversata in avanti ma non ha trovato con Lulic e Radu la forza e la precisione per pareggiare. Il Napoli ha ringraziato e alla prima buona ripartenza (72') ha triplicato con Higuain, smarcato in area da Pandev. Petkovic ha lanciato nella mischia Keita e il giovane senegalese lo ha ripagato all'89' con un gol d'autore: destro all'incrocio dopo aver tagliato in serpentina l'intera retroguardia azzurra. CALLEJON CHIUDE I CONTI  - Gara riaperta? Macché. Il Napoli non ha tremato e nel contropiede successivo, sfruttando un gran lavoro del subentrato Martens, bravo a rubar palla a Ciani e a lanciare nello spazio Callejon, ha chiuso i conti con un preciso diagonale dell'ex Real. E ora sotto col trittico di gare interne con Udinese, Arsenal e Inter. Sono vietate battute d'arresto. LAZIO-NAPOLI 2-4 (1-1) Lazio (4-3-3): Marchetti 6, Konko 5,5, Ciani 5, Cana 5, Radu 6, Gonzalez 6 (17′ st Floccari 5,5), Biglia 5.5 (37′ st Onazi sv), Hernanes 6,5, Candreva 7, Perea 6, Lulic 6 (25′ st Keita 7) (1 Berisha, 95 Strakosha, 3 Dias, 17 Pereirinha, 39 Cavanda, 85 Novaretti, 24 Ledesma, 7 Anderson, 10 Ederson). All.: Petkovic. Napoli (4-2-3-1): Reina 6, Maggio 6,5, Albiol 6, Britos 5.5, Armero 5, Berhami 5,5, Inler 5,5, Callejon 6,5 (47′ st Bariti sv), Pandev 7,5 (29′ Dzemaili sv), Insigne 6,5, Higuain 7,5 (41′ st Mertens sv). (1 Rafael, 15 Colombo, 2 Reveillere, 3 Uvini, 28 Cannavaro, 21 Fernandez, 22 Radosevic, 14 Mertens, 91 Zapata.). All.: Benitez. Arbitro: Bergonzi di Genova 6.5. Reti: nel pt 24′ Higuain, 25′ aut Behrami; nel st 27′ Higuain, 42′ Keita, 47′ Callejon. Angoli : 1-3. Recupero : 1′ e 3′. Ammoniti : Ciani, Radu, Britos e Armero per gioco scorretto. Spettatori : 30 mila circa. Argomenti ssc napoli ss lazio serie a Leggi i commenti I commenti dei lettori 
BARI - Il Bari supera 2-1 la Ternana nel posticipo della 16/a giornata del campionato di Serie B. Tre punti pesanti per i biancorossi che si portano a 17 punti, scavalcando proprio i ternani che restano a 15 in zona retrocessione. Nel primo tempo il grande protagonista è Galano: prima sblocca  con un gran sinistro dal limite dell'area, quindi raddoppia con un tocco sottomisura su assist di Beltrame. Per la Ternana è Zito a riaprire l'incontr con un bel sinistro al volo. Sul 2-1 la Ternana appare trasformata e chiude in avanti la prima frazione. Stesso copione nella ripresa, con la squadra umbra costantemente ricerca del pareggio, nopn trovato ma sfiorato clamorosamente in almeno un paio di occasioni nel finale da Litteri. BARI (4-2-3-1): Guarna 6; Sabelli 5.5 (25' st Polenta 6), Ceppitelli 5, Chiosa 5.5, Calderoni 6; Fossati 5.5, Sciaudone 6; Galano 7 (29' st Romizi 6), Beltrame 6.5 (9' st Marotta 6), Defendi 5.5; Joao Silva 5. In panchina: Pena, Samnick, De Falco, Lugo, Statella, Alonso. Allenatore: Alberti 6. TERNANA (3-4-3): Brignoli 6; Masi 5 (35' st Litteri sv), Meccariello 6, Farkas 5.5; Fazio 6, Miglietta 6, Viola 6 (31' st Carcuro 5.5), Zito 6 (25' st Paparusso 6); Falletti 6, Avenatti 5, Ceravolo 6. In panchina: Sala, Ferronetti, Bernardi, Maiello, Botta, Russini. Allenatore: Toscano 6. ARBITRO : Ghersini di Genova 6. RETI : 10' pt Galano, 33' pt Galano, 38' pt Zito. NOTE : Serata fredda, terreno reso viscido dalla pioggia. Spettatori : 1.824. Ammoniti: Viola, Sciaudone, Sabelli, Romizi. Angoli : 4-4. Recupero: 2'; 4'. Argomenti bari calcio ternana serie b Leggi i commenti I commenti dei lettori 
