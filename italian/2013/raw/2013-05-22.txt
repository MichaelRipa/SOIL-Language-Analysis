
La data che evoca più di tutti l'incubo del terrorismo negli abitanti di Londra è il 7 luglio 2005 . Quella del più sanguinoso attentato nella storia della città, che viene ricordato come l'11 settembre del Regno Unito. Quattro attentatori suicidi si fanno esplodere nella metropolitana e su un autobus in rapida successione. I morti sono 52 e i feriti quasi 700. Due settimane dopo, il 21 luglio una seconda serie di attentati simili nelle modalità e negli obiettivi a quelli del 7 luglio viene sventata dall'arresto di alcuni giovani già pronti ad agire, che vengono arrestati dagli agenti dell'antiterrorismo. La scia di sangue lasciata dal terrorismo a Londra però e lunga e va indietro nei decenni, oltre la matrice islamica. Molti gli attacchi condotti dai terroristi dell'Ira prima e poi dai gruppi paramilitari che non hanno accettato gli accordi di pace in Irlanda del Nord. E Londra diventa il campo di battaglia. Nel marzo 2001 , tra gli episodi recenti, un'esplosione davanti alla sede della Bbc la cui responsabilità viene attribuita al Real-Ira: un ferito. Andando indietro nel tempo, i militanti repubblicani nordirlandesi colpiscono molte altre volte. Nel febbraio 1996 un attentato nella zona portuale di Londra che provoca la morte di due persone. Nell' aprile 1992 un'autobomba con un quantitativo di esplosivo particolarmente grande esplode nel distretto finanziario. In quel caso si contano tre morti e 90 feriti. Altra bomba dell'Ira nel dicembre 1983, questa volta nei grandi magazzini Harrod's. Restano a terra sei vittime. Nel luglio 1982 due bombe esplodono nei pressi di Hyde Park e Regent Park uccidendo nove militari e ferendo una cinquantina di persone. L'attentato porta la stessa firma, quella dell'esercito repubblicano irlandese. Argomenti londra terrorismo islamici ira 
TORINO -  Assediato fino all'una di notte nella sala di Bussoleno dove partecipava a una riunione di esponenti del Pd. Contestato dal presidente della Comunità montana, anch'egli del Pd, che lo accusa "di essere venuto in valle sapendo che la sua presenza era una provocazione ". E, ieri mattina, oggetto di un'ultima minaccia su Facebook: "Stefano Esposito fa la figura del servo di Caselli. Deve ringraziare che non ci sono più le Br altrimenti sarebbe finito". Senatore Esposito, qual è la sua versione dei fatti? "Sono stato invitato dal mio partito a partecipare ad un'assemblea di iscritti a Bussoleno, in val di Susa. Ho chiesto che non si diffondesse la notizia della mia presenza e infatti alle 21, quando sono arrivato, tutto era tranquillo. Solo dopo un'ora si è radunata una piccola folla di un centinaio di persone che dall'esterno ha cominciato a insultarmi. Siamo riusciti a uscire solo all'una di notte". Normale contestazione, no? "Certo, la contestazione fa parte della democrazia. Ma non fanno parte della democrazia i tweet che mi inviavano i capi dei centri sociali dall'esterno invitandomi a uscire se ne avevo il coraggio. Non fa parte della democrazia manomettere l'impianto elettrico per impedire la riunione. Operazione fallita perché abbiamo continuato alla luce del generatore. Non fa parte della democrazia minacciare il gestore del locale". Ha paura del confronto a viso aperto? "Io non ho paura di confrontarmi con un manipolo di figli di papà che si dedicano alla delinquenza pensando di fare la rivoluzione. Al contrario di loro io vengo dalla barriera e so come cavarmela. Non sono preoccupato per me. Sono preoccupato per gli operai aggrediti di notte quando escono dal lavoro al cantiere, sono preoccupato per gli agenti che rimangono feriti per difendere chi lavora. Sono preoccupato per un clima che finisce per giustificare l'escalation di queste settimane". Lei ieri ha messo in rete un post che auspicava il ritorno delle Br per colpire persone come lei. Non crede che anche gesti come il suo finiscano per dare importanza a farlocchi che non sanno quel che scrivono? "L'ho fatto per due motivi. Il primo è che l'escalation è avvenuta sotto gli occhi di tutti nella colpevole sottovalutazione di molti. Non è normale che si assalti un cantiere a colpi di molotov. Non è normale che le persone vengano minacciate e aggredite fisicamente. Non è normale che tutto questo venga minimizzato come se si trattasse di intemperanze verbali. Per dieci che si limitano a scrivere stupidaggini sul ritorno delle Br ce n'è uno che pensa di riprovarci davvero". Il secondo motivo? "Gli stessi che l'altra sera erano davanti alla sede dov'era riunito il Pd di Bussoleno, due giorni prima erano al Salone del Libro a Torino. A leggere un comunicato in cui si accusa Giancarlo Caselli di aver represso il dissenso "molti anni fa" quando combatteva le Br e Prima Linea. E a questi delinquenti è arrivata anche la solidarietà di un gruppo di intellettuali che hanno firmato un appello a difesa della libertà di espressione. Io sono onorato di essere definito "servo di Caselli". Ma spero di non dover mai registrare il pentimento dei signori che oggi firmano gli appelli. È già successo anche questo". Argomenti stefano esposito 
IMOLA - "Abbiamo ancora al governo la gente che ha ucciso Falcone e Borsellino". Lo ha detto, in un passaggio del suo intervento per la campagna elettorale delle amministrative in programma a Imola domenica, Beppe Grillo. Grillo ha scandito queste parole dopo aver ricordato il parroco genovese, don Andrea Gallo, scomparso oggi. In precedenza Grillo aveva parlato delle iniziative del governo: "Dicono emergenze e fanno le loro priorità, che sono salvare il c... a Berlusconi e al Pd". "Abbiamo un governo che parla di emergenze e di priorità - ha detto ancora Grillo - e l'emergenza sono i giovani senza lavoro". Argomenti falcone e borsellino movimento cinque stelle - m5s Leggi i commenti I commenti dei lettori 
Numeri da record, 41.247 biglietti venduti per la Partita del Cuore 2013 che, a una settimana dall'evento, registra il tutto esaurito. Il 28 maggio la Nazionale Cantanti e il team Campioni per la Ricerca scenderanno in campo contro il cancro e le malattie rare e il ricavato sarà interamente devoluto alla Fondazione Telethon, per la cura delle malattie genetiche rare, e all'Istituto di Candiolo, polo d'eccellenza in Piemonte per la ricerca e la cura del cancro. Sarà possibile contribuire con una donazione al 45501, il numero solidale attivo fino al 30 Maggio. In diretta su Rai1 condotta da Fabrizio Frizzi e Cristina Chiabotto, la Partita Del Cuore sarà anche in diretta su Rai Radio1 con collegamenti da bordo campo, all'interno del programma "Zona Cesarini". In Campo allo Juventus Stadium di Torino si affronteranno la Nazionale Cantanti e il team Campioni per la Ricerca. Tra i giocatori ci saranno: Luca Barbarossa, Niccolò Fabi, Marco Masini, Sonohra, Paolo Belli, Nicola Legrottaglie, Raoul Bova, Neri Marcorè, Enrico Ruggeri e Francesco "Kekko" Silvestre. Sul fronte opposto, a indossare la maglia del team Campioni per la Ricerca: Matteo Renzi  Roberto Cota , Andrea Agnelli, Fernando Alonso e Felipe Massa, Antonio Conte, Gigi Buffon, Ezio Greggio, Sebastiano Somma, Luca Ubaldeschi  Giulio Base, Mario Orfeo, Pavel Nedved, Francesco Totti, Emiliano Mondonico, Marco Bocci, Ciro Ferrara e Claudio Sala. Fino al 30 Maggio sarà, poi, attivo il numero solidale 45501 per contribuire con una donazione al progetto. Il valore della donazione sarà diá2 euroáper ciascun SMS inviatoáda cellulariáTIM, Vodafone, Wind, 3, PosteMobile e Nòverca e per ciascuna chiamata effettuata sempreáalá45501áda rete fissa TeleTuáeáTWT. Sarà diá5 o 10 euroáper le chiamate da rete fissaáTelecom Italia, Infostrada e Fastweb. Fino al 31 maggio si dona anche con CartaSì, Visa e Mastercard, chiamando il numero verde. Veneto banca Filiale 265 di corso Ferrucci 79 - 10138 Torino  L'edizione 2013 punta a battere il record di donazioni superando il ricavato di 1.360.000 euro di Modena 2010. 
AOSTA - Le contestazioni al comizio  di Silvio Berlusconi a  Brescia si trasformano in un disegno di legge. E inducono il leader del Pdl a rinunciare a questo tipo di eventi. "Dopo i fatti di Brescia sono stato costretto ad annullare i miei  interventi pubblici per la mia incolumità personale. Il mio partito ha  ritenuto che io non proseguissi gli impegni già fissati. Mi dispiace", dice il Cavaliere spiegando via telefono perché non ha partecipato di persona, come previsto, a un comizio  del Pdl ad Aosta in vista delle elezioni regionali del 26 maggio. La scelta dell'ex premier si accompagna al lavoro parlamentare su un provvedimento che preveda pesanti sanzioni, fino al carcere, per chi disturba le manifestazioni politiche in piazza, non solo durante le campagne elettorali. La bozza sta circolando alla Camera, messa a punto da Ignazio Abrignani, che l'ha sottoposta al vaglio del capogruppo  Renato Brunetta. La proposta di legge, che verrà depositata in commissione nei prossimi  giorni, in pratica introduce un reato  per punire chi fa azioni di disturbo e organizza contestazioni durante  qualsiasi manifestazione politica. "Si tratta di garantire la libertà di manifestare, garantita dalla costituzione", spiega Abrignani, che nega l'intenzione di volere impedire il dissenso. L'idea è quella di estendere a tutte le manifestazioni politiche  le norme che già esistono per le elezioni: divieto di recare disturbo ai comizi e di distribuire volantini di diverso orientamento politico durante i raduni. Il progetto di legge era stato anticipato da Brunetta in un articolo pubblicato da Il Giornale . "Se non si interviene subito - scriveva il capogruppo Pdl all'indomani degli incidenti di Brescia - il virus delle contestazioni sistematiche sarà legittimato  e diverrà endemico, così da indurre a rinunciare a incontri pubblici di chi è sgradito a qualcuno". Per Brunetta è essenziale "evitare che ci sia una sistematica e pericolosa contrapposizione fisica dalla quale è fatale che possano scaturire incidenti". L'iniziativa del Pdl è già diventata un nuovo casus belli con il Pd che l'ha accolta in modo negativo. Per Ettore Rosato l'idea del pdl è  "folle" e ha il solo obiettivo di "azzerare il dissenso per legge". "Gli strumenti per sanzionare o reprimere le violenze - sostiene Rosato - già ci sono. La proposta annunciata da Abrignani intende dettate le norme per controllare ogni espressione popolare. E' sconcertante". Argomenti contestazioni pdl - popolo della libertà silvio berlusconi Leggi i commenti I commenti dei lettori 
NOVARA - L’Empoli imita il Livorno e porta via da  Novara un pari prezioso che ha tanto il profumo di finale play-off. Tra quattro  giorni, infatti, gli basterà non perdere nella gara di ritorno in casa per  approdare all’ultimo atto. Un risultato, come nell’altra semifinale, giusto  anche se l’Empoli, per lunghi tratti, ha dato l’impressione di tenere il campo  con maggior sicurezza e personalità. Obbligato a vincere, il Novara, dal canto  suo, è mancato soprattutto nella ripresa quando è parso, più che altro, frenato  dalla paura di perdere. BUZZEGOLI REPLICA A MACCARONE - Pronti via e  l’Empoli passa (3’): Valdifiori, con una punizione dalla trequarti, smarca in  area Maccarone che con un bel destro in girata di controbalzo infila Bardi e poi  da buon galliatese (è nato a 7 km da Novara) non esulta. La squadra di Aglietti  reagisce rabbiosamente e, eccezion fatta per una conclusione di Signorelli che  impegna ancora Bardi, cinge d’assedio la porta avversaria. Lazzari (2) e  Buzzegoli (2) impegnano per quattro volte Bassi che però al 37’, nulla può su un  rigore di Buzzegoli, concesso dall’arbitro Candussio per un fallo di Laurini su  Lazzari. BARDI SALVA IL NOVARA - L’Empoli reagisce da grande  squadra e va più volte vicina al nuovo vantaggio: prima con un colpo di testa di  Maccarone salvato sulla linea da Lisuzzo poi con Saponara, Regini, Maccarone e  Signorelli che trovano però sulla loro strada sempre un attento Bardi. Il Novara  si spaventa e non riesce a rendersi pericoloso che con un sinistro da 25 mt di  Seferovic che esce di un soffio. Troppo poco per vincere. Domenica sera i  piemontesi dovranno fare sicuramente qualcosa di più se vorranno espugnare il  Castellani. Argomenti serie b empoli calcio novara calcio Leggi i commenti I commenti dei lettori 
"E' un gesto eccezionale che non si era mai visto nella storia politica francese contemporanea". Per uno studioso dell'estrema destra come Jean-Yves Camus, il nome di Dominique Venner non è certo nuovo. "Veniva considerato una figura mitica dentro a certi ambienti. E' diventato il riferimento ideologico di molti gruppi della 'nuova destrà negli anni Ottanta. Negli ultimi tempi aveva saputo anche costruirsi un seguito tra i giovani grazie al web" racconta Camus, che ha firmato diversi saggi sul Front National ed è tra gli autori del "Dizionario critico del razzismo" appena pubblicato in Francia. La battaglia contro il matrimonio delle coppie gay è davvero la causa di questo gesto estremo? "Seguivo Venner sul suo blog, aveva anche una pagina Facebook molto frequentata. E' vero che nelle ultime settimane i suoi toni contro la riforma del governo erano diventati più virulenti. Era favorevolmente colpito da questa 'primaverà di mobilitazione in difesa di valori che lui ovviamente condivideva". Una Francia reazionaria che si è improvvisamente risvegliata? "Non credo che si possa dire con certezza che la riforma del governo sia stata l'unica motivazione di Venner. Bisognerebbe essere prudenti prima di trarre facili conclusioni perché, come dicevo, si tratta di un gesto eccezionale, qualcosa di mai visto prima nel nostro paese. Ogni paragone è fuorviante. Anche i suoi amici e il suo editore sono stati colti di sorpresa. Tutti quelli che gli erano vicini ora rilasciano dichiarazioni contraddittorie". Ha letto il suo ultimo post? "Il matrimonio gay è uno dei suoi tanti bersagli. Ma non si limita a questo. Parla anche molto di immigrazione, della cosiddetta identità nazionale. Di sicuro, Venner si era convinto che la Francia era ormai entrata in una fase di decadenza irreversibile. Una situazione che lui, avendo alle spalle un certo tipo di passato, considerava intollerabile. Ma era anche un uomo malato e molto orgoglioso, non escluderei che abbia compiuto il suicidio anche per ragioni personali". Non era comunque un folle. "Nella lettera che ha lasciato, avrebbe rivendicato di agire nel pieno delle sue facoltà. Su questo non possiamo speculare. I contenuti di una o più missive sono ancora segreti. Ci sarà un'inchiesta e ne sapremo di più nelle prossime ore. Intanto, però, molti gruppi dell'estrema destra cercano di farne un martire. Non mi stupisce: fa parte del clima di isteria dentro al quale la Francia è precipitata negli ultimi mesi". Marine Le Pen ha subito elogiato Venner. "E' una dichiarazione grave e tra l'altro inesatta. Venner disprezzava l'attuale Front National, dal quale si era da tempo allontanato. Non apparteneva a nessun partito. Era un tipico esponente della generazione formata politicamente negli anni Sessanta per la difesa dell'Algeria francese, e poi ha elaborato la 'nuova destrà che ha i suoi riferimenti culturali non solo in Francia, ma anche in Italia. Per come l'ho conosciuto e per quello che scriveva nei suoi libri, si riteneva intellettualmente superiore agli attuali dirigenti del Front National ". I suoi appelli sono un tentativo di fomentare un clima d'odio? "Venner era un punto di riferimento per una vecchia guardia dell'estrema destra francese. Ma nonostante i suoi 78 anni era tutt'altro che marginale, come ora sostengono alcuni. Attraverso Internet, era riuscito a far circolare le sue idee anche tra i più giovani, che compravano persino i suoi libri". La contestazione rischia di radicalizzarsi? "Purtroppo, durante le ultime manifestazioni contro i matrimoni gay abbiamo assistito a scontri sempre più frequenti con la polizia. Non è una buona immagine per una destra che, almeno a parole, dovrebbe essere 'legge e ordine'". François Hollande non aveva previsto questa escalation? "Più che per la sinistra, ritengo sia scattata una trappola per la destra che ha irresponsabilmente lasciato campo libero ad alcuni gruppi radicali. Ora la situazione rischia di sfuggire di mano. Il segretario dell'Ump, Jean-François Copé, è stato costretto ad annullare la sua partecipazione alla nuova manifestazione contro i matrimoni gay, prevista domenica. E' quel che succede quando si innesca un ingranaggio, senza preoccuparsi di come sarà possibile poi fermarlo". Argomenti interviste esteri matrimoni gay 
