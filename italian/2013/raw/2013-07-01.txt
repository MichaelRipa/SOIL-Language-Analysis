Ragionare sull'ipotesi di accorpamento tra il porto di Salerno e quello di Napoli "E' un ragionamento assolutamente prematuro anche perchè in questo momento, mentre nel Porto di Salerno vanno avanti gli investimenti e si programma il futuro, in quello di Napoli si dorme". A dirlo il vice ministro alle Infrastrutture e Trasporti e sindaco di Salerno, Vincenzo De Luca. "Non è stato ancora approvato - rimarca De Luca - il piano regolatore dell'Autorità Portuale, il grande progetto del Porto di Napoli non va avanti, non è stato ancora nominato il Presidente dell'Autorità Portuale, si rischia di perdere ottocento milioni di euro tra risorse dell'Unione Europea e investimenti privati e quindi mi pare che dal versante Porto di Napoli si stia facendo di tutto per perdere lavoro e risorse. Io credo che dobbiamo andare avanti, cercando di mantenere i nostri tempi, compatibili con quelli dell'Unione Europea e con quelli dell'economia". 
"Farò le scelte giuste per la città, questo è il criterio che seguo, non scelte giuste per quello o l'altro partito, né per quella o quell'altra persona", così il sindaco Piero Fassino ha risposto a Mario Calabresi, direttore de La Stampa, che lo intervistava all'Unione industriale nell'ambito degli incontro del Centro congressi, rispetto all'imminente rimpasto della giunta. "Il mio criterio è Torino. Farò una nomina se è una scelta utile per la città. Considero che un tagliando sia necessario, anche se la giunta ha lavorato bene". Gariglio vicesindaco? "Vedremo, si sta ragionando, è una cosa che ho letto sui giornali", taglia corto Fassino a mò di battuta. Poi sui Comuni e i loro sindaci: "sono il punto di tenuta del sistema democratico nel rapporto politica-cittadini. Per questo bisognerebbe evitare di segare l'albero su cui sono seduti". Fassino ha ricordato che i trasferimenti dallo Stato al comune di Torino sono passati da 364 milioni, nel 2010 a 50 milioni nel 2013. "Se i tagli non si arrestano - ha sottolineato - le città non saranno più nelle condizioni di farcela". Sull'ipotesi di sostituire il ministro Del Rio al vertice dell'Anci ha detto: "I sindaci hanno un ruolo importante e un ruolo importante ce l'ha l'associazione che li rappresenta, soprattutto nel momento in cui c'è da ridefinire tutto nel rapporto tra enti locali e stato. Fare il presidente dell'Anci sarebbe per me un onore, vedremo se questa sarà la scelta". In realtà l'accordo sarebbe già cosa fatta e sarà reso pubblico venerdì 5, giorno dell'assemblea. 
Accusa un malore in acqua dopo aver consumato un gelato e muore. Maria Grazia Cupo, 18enne di Sicignano degli Alburni, a Contursi Terme, nel salernitano, aveva avuto un arresto cardiocircolatorio dopo aver fatto un tuffo in piscina. In mattinata, la ragazza è deceduta all'ospedale Ruggi d'Aragona di Salerno. Maria Grazia aveva perso conoscenza dopo pochi minuti in acqua, richiamando l'attenzione del personale dell'agriturismo di Contursi dove stava trascorrendo il pomeriggio in compagnia di una comitiva di amici; le sue condizioni sono apparse subito ed è stata trasferirla in eliambulanza all'ospedale salernitano. Sono in corso indagini dei carabinieri della compagnia di Eboli. 
Festa per 35 nuotatori non professionisti, che hanno dato vita a un "antipasto" della Capri-Napoli contendendosi la prima edizione del Trofeo Banco di Napoli. Il nuotatore argentino Sergio Salomone ha chiuso davanti all'italiano Paolo Meglio e al greco Theodosis Charalampos. Nessuno degli atleti è però riuscito a tagliare il traguardo posto al circolo Posillipo prima dell'imbrunire, costringendo gli organizzatori a neutralizzare la gara alle 20, quando Salomone era in testa. Nella prova a staffette prima la compagine della Penisola Sorrentina, che ha chiuso la prova in 8 ore e 20 minuti. La squadra composta da Flavio Kessler, Andrea Fiorentino, Raffaele Esposito, Paolo De Pasquale, Michele D'Abundo e Paolo De Palma ha preceduto la Swimming Luxembourg e Blue sintesi Massa Lubrense. Soddisfatto l'organizzatore Luciano Cotena, della società Eventualmente: "La partecipazione a questa prima edizione è stata notevole. Certo, gli atleti nel corso del massimo sforzo hanno trovato il mare grosso e questo ne ha segnato la performance. Una pecca? Gli atleti non abituati a queste distanze hanno sofferto la mancanza di punti di riferimento in grado di dettare il ritmo e essere per gli altri punti di riferimento". Si torna in acqua il primo settembre per la "vera" Capri-Napoli, quest'anno valida come tappa finale della Coppa del Mondo di nuoto di fondo 2013 per le prove che si disputano su distanze superiori ai 10 km. 
ROMA - La Corte Costituzionale ha pubblicato le motivazione della sentenza sul legittimo impedimento del 19 giugno scorso con cui aveva respinto il ricorso di Silvio Berlusconi. La Consulta aveva sostenuto che non c'era nessun legittimo impedimento alla partecipazione del Cavaliere, all'epoca dei fatti  premier, all'udienza del processo Mediaset . I giudici hanno respinto il conflitto di attribuzione tra poteri  sollevato da Palazzo Chigi nei confronti del tribunale di Milano, dove  era allora in corso il procedimento. Tra le motivazioni la Consulta spiega che da parte dell'allora premier non ci fu osservanza del principio di "leale collaborazione" con il tribunale di Milano. La Consulta nello spiegare le motivazioni della sentenza rileva che "l'autorità giudiziaria "nel periodo in cui l'imputato era presidente del Consiglio dei ministri, ha tenuto conto del suo dovere 'di assolvere le funzioni pubbliche assegnategli riducendo al minimo possibile' l'incidenza indiretta della funzione giurisdizionale 'sull'attività del titolare della carica governativa". Analoga osservanza, prosegue la Consulta "non è stata mostrata dal presidente del Consiglio con riguardo all'udienza del primo marzo 2010. In questa circostanza, l'imputato, dopo aver egli stesso comunicato al Tribunale tale data, ha dedotto l'impedimento e, diversamente da quanto aveva fatto nelle precedenti occasioni, non si è attivato per la definizione di un nuovo calendario; né egli ha fornito alcuna indicazione circa la necessità di presiedere la riunione del Consiglio dei ministri senza ricorrere alla supplenza del vice presidente del Consiglio o del ministro più anziano". La corte sottolinea inoltre come "in due precedenti circostanze, d'altra parte, lo stesso imputato aveva specificato che gli impegni in quelle occasioni dedotti quali impedimenti non erano rinviabili, oppure che la loro programmazione non era nella sua piena disponibilità". Argomenti diritti tv mediaset legittimo impedimento corte costituzionale processo mediaset silvio berlusconi Leggi i commenti I commenti dei lettori 
La Corte dei conti chiederà alla Regione di revocare gli accreditamenti alle cliniche private che saranno giudicate colpevoli di aver truffato l’ente pubblico raggirando le regole dei rimborsi per i ricoveri per ottenere profitti maggiori. Non solo restituzione del denaro pubblico, dunque, ma un provvedimento di esclusione dal sistema sanitario nazionale che attraverso l'accreditamento riconosce l'equiparazione al pubblico dei privati con determinati requisiti. Una decisione che stravolgerebbe la geografia della rete di assistenza in Piemonte e che metterebbe fortemente a rischio la sopravvivenza della cliniche escluse  -  perché responsabili di comportamenti scorretti nei confronti della Regione  -  come esito di un'inchiesta che sembra quasi un'epopea: iniziata nel 1999, attraversando alterne fortune, si è conclusa finalmente in questi giorni. I giudici dovranno prendere in esame le posizioni di ogni singola casa di cura privata  -  oltre 50 sono quelle che hanno ricevuto l'"avviso di garanzia contabile"  -  che saranno citate in giudizio per un danno erariale calcolato intorno agli 8 milioni di euro per 2500 episodi ritenuti sospetti e registrati tra il 2002 e il 2006. Con loro sono indagati anche una ventina di dirigenti delle Asl e della Regione alcuni non più in servizio, come per esempio Ciriaco Ferro, visto che l'inchiesta della Guardia di Finanza si concentra sui tempi della seconda giunta Ghigo. Parte infatti nel 1999 la prima ispezione dei finanzieri nelle cliniche Bernini e Major e in quelle della famiglia Camerlengo, da cui si scoprono le false dimissioni dei pazienti e i rimpalli da una clinica all'altra per non perdere i rimborsi della Regione. Gli atti vengono trasmessi alla Procura, che formula per gli indagati l'ipotesi di abuso d'ufficio e nel 2002 li rinvia a giudizio. Nel 2006, nel corso dell'udienza, il giudice trasforma l'accusa in truffa e rimanda il fascicolo alla Procura. Nel 2007 il gip però archivia tutte le posizione, eccetto quella di Camerlengo, che comunque sarà poi prescritto. Nel frattempo la Guardia di finanza estende i controlli a tutte le case di cura e in pochi mesi scopre che sono oltre cinquanta le cliniche accreditate che, chi più chi meno, usano questo trucco per ottenere il massimo profitto possibile. La pratica viene girata alla Corte dei conti che in questi giorni sta notificando i suoi avvisi di garanzia a 70 soggetti tra titolari di cliniche e funzionari regionali. La notizia dell'indagine già nel 2006, con gli assessori alla Sanità della nuova giunta Bresso, prima Mario Valpreda poi Eleonora Artesio, fece scattare controlli e verifiche da parte della Regione che rimborsava le quote per i ricoveri dei pazienti presso i privati. Quelli considerati immotivati non vennero più rimborsati. E già nel 2007 il fenomeno si era quasi completamente azzerato. Anche perché nella primavera del 2006 era stato emesso un provvedimento di abbattimento dei budget delle case di cura che non potevano più superare la somma di rimborsi ricevuti nel 2004. 
None Leggi i commenti I commenti dei lettori 
