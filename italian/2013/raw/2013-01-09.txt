TORINO - Ancora Vucinic. Per il secondo anno consecutivo il montenegrino si conferma l'incubo del Milan estromettendolo dalla Coppa Italia. Già decisivo lo scorso anno col gol del 2-2 ai supplementari, l'attaccante bianconero si ripete ancora nel prolungamento di partita e consente alla squadra di Conte di approdare al penultimo atto della manifestazione dove l'attende, ora la Lazio. IL MILAN CADE NELLA TRAPPOLA - La zampata di Vucinic ha rotto l'equilibrio di una sfida davvero equilibrata che, non a caso, era terminata 1-1 al 90'. Merito soprattutto del Milan che ha tenuto brillantemente testa, senza mai soffrire troppo, ad una Juve per la verità apparsa sottotono rispetto al suo standard. L'unico appunto che si può fare ai rossoneri è quello di essere ingenuamente caduti nella trappola tesagli dai rivali ai supplementari: hanno attaccato cercando di sottomettere una squadra apparsa improvvisamente remissiva e al primo contropiede dei padroni di casa sono stati puntualmente puniti. GRANDI PROVE DI GIOVINCO E GIACCHERINI - Al di là della prova determinante del montenegrino, subentrato a metà ripresa, la Juve ha messo in mostra un Giovinco davvero ispirato, capace per un'ora di mettere in scacco da solo l'intera retroguardia rossonera. Bene anche Giaccherini e Matri, sempre nel vivo della manovra, in ombra, invece, Isla e Marrone. Il primo ha evidentemente sofferto uno spostamento di fascia a lui non gradito, il secondo il peso di non dover far rimpiangere Pirlo. MILAN, BENE MONTOLIVO E NIANG - Nel Milan, oltre al solito El Shaarawy, sono piaciuti soprattutto Montolivo, capace di sacrificarsi in più ruoli nel corso della gara, De Sciglio, bene anche nel ruolo di esterno sinistro e Niang che quando è entrato ha dato vivacità e attacco al peso rossonero sfiorando anche, in un paio di circostanze il gol. E' SUBITO EL SHAARAWY - L'ampio turn-over attuato da Conte (Caceres in difesa e la mediana cambiata per intero rispetto alla gara con la Samp), non ha giovato alla Juve che ha tardato a trovare le giuste misure e si è fatta, così, sorprendere dalla partenza a razzo del Milan. I rossoneri, dopo aver lanciato un avvertimento con Ambrosini (sinistro da fuori alzato in angolo da Storari) sono passati (6') col solito El Shaarawy che ha sfruttato nel migliore di modi di un velo di Pazzini su un cross dalla sinistra di Boateng e ha battuto il portiere bianconero con un preciso destro in diagonale dal limite. IL GIOIELLO DI GIOVINCO - La Juve ha reagito da grande squadra e, dopo un colpo di testa appena a lato di Matri, ha pareggiato (12') con un gioiello su punizione dal limite di Giovinco che ha lasciato esterrefatto Amelia, per la verità apparso non irreprensibile, nella circostanza. Galvanizzata, la Juve ha insistito e, approfittando della buona vena della " Formica Atomica", ha messo in difficoltà in almeno altre due circostanze, prima della fine del tempo, la retroguardia rossonera. ALLEGRI SPEGNE GIOVINCO - Capita l'antifona, e con Mexes già ammonito, Allegri è corso ai ripari arretrando il raggio d' azione di Montolivo mettendolo alle costole di Giovinco. Mossa azzeccata visto che la Juve, al di là di un'azione casuale (tocco involontario di schiena di Vidal non concretizzato nel migliore dei modi dallo stesso attaccante bianconero) non è andata. Il Milan, così, ha ripreso coraggio e, nel finale, con l'innesto di Bojan e Niang si è anche reso pericoloso, sfiorando il vantaggio con un colpo di testa di poco a lato del franco-senegalese. UN CONTROPIEDE PERFETTO - Si è andati i supplementari dove la Juve, con un Pirlo e un Vucinic in più nel motore, ha subito messo la quarta passando in vantaggio con un perfetto contropiede costruito dall'asse Giaccherini-De Ceglie e finalizzato con una precisa puntata da Vucinic. Il Milan ha replicato con orgoglio e, nel secondo supplementare, ha rinchiuso nella propria trequarti la squadra di Conte non sfruttando, però, con Montolivo, Niang e Traoré, l'opportunità di prolungare il discorso qualificazione alla lotteria dei rigori. E così, per il secondo anno di fila, è dovuto uscire dallo Juventus Stadium con l'amaro in bocca. JUVENTUS-MILAN 2-1 dts (1-1, 0-0, 1-0, 0-0) Juventus (3-5-2): Storari 7, Barzagli 7, Bonucci 7, Caceres 6,5, Lichtsteiner 6,5 (32' st De Ceglie 6), Vidal 6,5, Marrone 6 (31' st Pirlo 6), Giaccherini 7,5, Isla 5, Giovinco 8 (19' st Vucinic 7,5), Matri 7. (1 Buffon, 31 Branescu, 13 Peluso, 20 Padoin, 6 Pogba, 35 Beltrame, 36 Rugani). All. Conte. Milan (4-3-3): Amelia 6, Abate 6, Mexes 5, Acerbi 5,5, De Sciglio 6,5, Montolivo 6,5, Ambrosini 6 (45' st Traoré 6), Emanuelson 5,5 (25' st Bojan 6,5), Boateng 6,5, El Shaarawy 7, Pazzini 5,5 (25' Niang 6,5). (51 Coppola, 59 Gabriel, 77 Antonini, 55 Carmona, 16 Flamini, 8 Nocerino). All. Allegri. Arbitro : Mazzoleni 6. Reti : 6' El Sharaawy, 12' Giovinco; 5' pts Vucinic. Angoli : 11-3 per la Juventus Recupero : 0’ e 3’. Ammoniti : Mexes, Boateng, Vidal per gioco falloso, Vucinic per comportamento non regolamentare. Spettatori 40008, incasso 598.599. Leggi i commenti I commenti dei lettori 

LONDRA - E' la Coppa di lega inglese delle sorprese, almeno per le semifinali di andata. Dopo il tonfo dell'Aston Villa sul campo del Bradford, squadra di quarta divisione, va registrato il clamoroso ko interno del Chelsea: i blues sono stati sconfitti a Stamford Bridge dallo Swansea, ed ora dovranno fare l'impresa per ribaltare la situazione nel ritorno. Gallesi a segno con il bomber Michu al 39' su assist di Jonathan De Guzman, raddoppio di Danny Graham al 91'. Il ritorno  in Galles il 23 gennaio. Leggi i commenti I commenti dei lettori 
TORINO - E' visibilmente soddisfatto, Antonio Conte, dopo la vittoria ottenuta ai supplementari contro il Milan che vale per la Juventus la semifinale di Coppa Italia. "Da parte nostra c'era tanta voglia di far bene da parte di tutti, ci tenevamo a passare il turno e a cancellare la sconfitta con la Sampdoria. E' stata una risposta forte da parte dei miei giocatori, anche da quelli che fin qui avevano giocato poco, ai quali ho detto che non deve più capitare una cosa del genere. Non parlo del ko, ma del modo in cui è arrivato". Sulla sfida con il Milan: "E' sempre una gara tra due grandi squadre e due grandi società, che hanno vinto tantissimo. La parata di Storari nel finale? Un attentato alle coronarie, anche se avevamo avuto le occasioni per segnare il terzo gol. Bravo Marco, festeggiava domenica il compleanno e l'ha festeggiato male, perchè abbiamo perso". Leggi i commenti I commenti dei lettori 
Un click per regalare 100 mila euro al rione Sanità. Il rilancio del quartiere e l’opportunità di creare occupazione in una delle zone a rischio di Napoli, è nelle mani dei navigatori della rete che con un click potrebbero contribuire a rendere economicamente autonomo un pezzo di città. La rivista Doppiozero ha lanciato il concorso “Che fare”: in palio un premio di 100 mila euro da assegnare a un progetto di business culturale ad alto impatto sociale, capace di fare impresa sul territorio. Dall’apertura del bando, sono arrivati 500 progetti da tutta Italia e un team di esperti ne ha selezionati 32 che ora sono on line e potranno essere votati dal pubblico fino al 13 gennaio. Napoli è in gara con il progetto presentato dalla onlus “L’altra Napoli” in collaborazione con altre dieci associazioni e cooperative del rione Sanità, fra cui le Parrocchie di Santa Maria e di San Severo. Si tratta di realtà che da sempre puntano su due risorse: il talento dei giovani e il patrimonio storico artistico del quartiere. I cento mila euro del concorso serviranno a costituire una vera e propria “Fondazione di Comunità locale rione Sanità” che, con un fondo complessivo di 500 mila euro circa raccolti attraverso privati, sosterrà le iniziative lanciate e ne avvierà di nuove puntando sul coinvolgimento del territorio. «Far partecipare attivamente i residenti è fondamentale per ottenere risultati duraturi: sono i cittadini a pianificare il proprio futuro» spiega Luigi Malcangi, segretario generale de “L’altra Napoli onlus”. Una volta vinto il concorso, i soldi dovrebbero immediatamente raddoppiare e raggiungere quota un milione grazie alla “Fondazione con il Sud” di Carlo Borgomeo. Ma per vincere, il progetto deve incassare il pieno di voti sul web ed entrare nella rosa dei cinque finalisti fra cui una giuria selezionerà il vincitore (le modalità su www.altranapoli.it). In rete si è scatenata la caccia al voto, il quartiere Sanità ha superato i 3000 click. E per sostenere il progetto partenopeo nasce il “Napoli Click Day”, un'iniziativa culturale che domani e sabato consentirà a tutti i cittadini e turisti di entrare gratis alle Catacombe (via Tondo di Capodimonte numero 13) votando all'arrivo nel sito turistico attraverso i propri smartphone o dai pc dell’infopoint delle Catacombe. Durante i due giorni del Napoli Click Day, inoltre, saranno ripristinate le visite serali delle Catacombe di San Gennaro “Lux in Tenebris” (necessaria la prenotazione allo 081/744 37 14). «Se vince la Sanità vince Napoli – dice padre Antonio Loffredo – Guardiamo al futuro, puntiamo ad autosostenerci e mantenere in vita quanto fatto finora». In sei anni di attività, “L’altra Napoli” ha creato 60 posti di lavoro per i ragazzi del quartiere, e realizzato iniziative di cui beneficiano circa mille persone in modo diretto e indiretto. L’obiettivo è fornire ai giovani gli strumenti culturali ed economici per avviare un’attività lavorativa e soprattutto renderli autonomi. Grazie a 4 milioni di finanziamenti privati reperiti dall’associazione, sono nati in questi anni uno studio di registrazione direttamente gestito dai ragazzi del rione e un’orchestra sinfonica formata dai bambini del quartiere, che l’anno scorso si è esibita anche alla presenza del presidente della Repubblica Giorgio Napolitano. È stata creata inoltre la cooperativa “La paranza” che gestisce in pratica l’ingresso di turisti alle Catacombe di San Gennaro: le presenze del sito sono aumentate da 10 mila a 30 mila l’anno. 
ROMA  - È tempo di festeggiamenti in casa Lazio. Non tanto per gli straordinari risultati ottenuti fino a questo momento sul campo, quanto piuttosto per la celebrazione dei 113 anni di età della società biancoceleste. Per la ricorrenza i rappresentanti delle 57 sezioni della Polisportiva si sono radunati questa sera all'American Circus di Tor di Quinto. Presente, ovviamente, anche la truppa di Petkovic che si è divertita ad ammirare gli spettacoli circensi della famiglia Togni: "Oggi  -  ha detto il tecnico di Sarajevo  -  siamo qui per festeggiare il 113° compleanno della Lazio. Sicuramente è un grande spettacolo. Anche noi ieri sera abbiamo offerto un piccolo regalo. Speriamo che di anno in anno vada sempre meglio". Anche Alvaro Gonzalez non ha intenzione di accontentarsi e già punta alla prossima gara di campionato: "Quella contro il Catania è stata una partita importante per noi visto che ci ha portato siamo in semifinale. Ora però dobbiamo concentrarci sull'Atalanta". LOTITO: "SE RESTIAMO UNITI I SOGNI POSSONO DIVENTARE REALTÀ"  - Presenti anche Tare e Lotito. Il presidente biancoceleste si è concesso a qualche battuta su mercato: "Sento che si parla di Lampard, ma non dobbiamo alterare gli equilibri, se viene lui non è che cambi qualcosa. Ci sono squadre che hanno puntato sul grande nome e non stanno ottenendo risultati altrettanto grandi. Noi abbiamo un gruppo solido, un spogliatoio con degli equilibri. Che è la condizione per raggiungere certi risultati. Se interverremo lo faremo per accrescere il livello della squadra, ma non solo a livello tecnico. Il rinnovo di Diakité? La risposta la sa il suo procuratore". Non vuole porsi obiettivi Lotito. La Lazio è seconda, ma il diktat presidenziale è sempre quello di andare avanti gradualmente, continuando a sognare: "Bisogna avere consapevolezza dei mezzi, sapendo che ogni traguardo va conquistato sul campo con sacrificio e spirito di gruppo. I sogni sono belli perché danno la forza di aspirare a traguardi importanti. Ma i traguardi vanno conseguiti, altrimenti diventano sogni non realizzati. Per raggiungerli bisogna stare tutti insieme, anche la tifoseria che ha sostenuto sempre la squadra. L'unione fa la forza e se rimarremo tutti uniti potremo trasformare i sogni in realtà". QUESTIONE STADIO, ALEMANNO: "SIAMO A DISPOSIZIONE"  - L'unico cruccio rimasto al presidente della Lazio è quello di non essere ancora riuscito a costruire uno stadio di proprietà: "Abbiamo creato una nostra rivista, una radio e una tv. Manca solo un tassello del progetto iniziato nel 2004. Manca la possibilità di avere una casa per la nostra famiglia, che realizzeremo nonostante le norme attuali ce l'abbiamo impedito. Vogliamo una casa che raccolga tutta la polisportiva e che oltre che creare una forza economica-patrimoniale, possa far respirare i valori della nostra famiglia". Immediatamente arriva la risposta del sindaco di Roma Gianni Alemanno, presente anche lui alla manifestazione: "Questa amministrazione vuole varare insieme a voi questo progetto dello Stadio della Lazio. Voglio presentarlo in modo che possa essere un patrimonio per tutta la comunità e di tutti i tifosi". Leggi i commenti I commenti dei lettori 
TORINO - Rammaricato per il risultato, soddisfatto per la prova. E' in sintesi lo stato d'animo di massimiliano Allegri dopo il ko del Milan in coppa Italia contro la Juventus: "Abbiamo fatto una bella partita. Abbiamo concesso il secondo gol in contropiede ma poi ci sono state diverse opportunità per pareggiare. Sono dispiaciuto per il risultato, ma la squadra ha giocato una buona gara sotto l'aspetto tecnico". Forse decisivo l'infortunio nel finale di Ambrosini, che ha tolto un po' di esperienza alla squadra. "Purtroppo Ambrosini ha avuto un risentimento al polpaccio ma chi è entrato ha fatto bene. Abbiamo finito la partita con tanti ragazzini, due '92' e un '94 in attacco. Ci vuole pazienza - spiega il tecnico rossonero - possiamo migliorare, forse stasera meritavamo di più". Leggi i commenti I commenti dei lettori 
ROMA - Nel momento più difficile da quanto è al Real Madrid, Josè Mourinho deve ringraziare ancora una volta Cristiano Ronaldo. Dopo aver perso 2-1 all'andata con il Celta Vigo,i blancos hanno ribaltato tutto al Bernabeu travolgendo 4-0 i galiziani grazie al fuoriclasse portoghese (tripletta) ed a Khedira. Ai quarti anche il Saragozza che ha battuto 2-0 il Levante dopo l'1-0 dell'andata e il Siviglia che, forte dello 0-5 dell'andata, ha ceduto in casa 2-1 al Maiorca. OTTAVI                              ANDATA       RITORNO Celta de Vigo   - REAL MADRID        2-1           0-4 Osasuna         - VALENCIA           0-2           1-2 Cordoba         - Barcellona         0-2  rit         10/1 Eibar           - MALAGA             1-1           1-4 Atletico Madrid - Getafe             3-0 rit 10/1 Las Palmas      - Betis Siviglia     1-1          10/1 Levante         - SARAGOZZA          0-1           0-2 Maiorca         - SIVIGLIA           0-5           2-1 Leggi i commenti I commenti dei lettori 
