
ROMA - C'è un cartello criminale targato 'ndrangheta che a Roma gestisce decine di società, locali, ristoranti. Lo fa attraverso una rete diffusa e invisibile di complici. Sono gli insospettabili romani. Notai, immobiliaristi, direttori di banca. Gli arresti di oggi nell'ambito dell'inchiesta "'Ndrina Happy hour" della Procura antimafia di Roma confermano il quadro. Ma l'esercito imprenditoriale dei clan calabresi di stanza nella Capitale è ancora molto forte. Il cartello . Il duo Alvaro-Gallico, entrambe cosche della provincia di Reggio Calabria, i primi di Cosoleto e i secondi di Palmi, hanno riversato nell'economia capitolina un fiume nero di denaro. La Direzione investigativa antimafia di Roma coordinata dalla procura romana guidata da Giuseppe Pignatone  ha arrestato due persone legate al clan Gallico, da tempo residenti e in affari a Roma.  "'Ndrina Happy hour". E' il nome dell'operazione che conta due arresti- Carmelo Saccà e Francesco Frisina- nove indagati e un sequestrato di beni per  20 milioni di euro. L'ennesimo colpo al cuore economico della 'ndrangheta. "L'indagine dimostra la concreta presenza della 'ndrangheta a Roma", ha dichiarato Arturo De Felice, direttore della Direzione investigativa antimafia VIDEO L'OPERAZIONE DELLA DIA Gallico connection . Ancora una volta a essere colpita è la famiglia Gallico, che a Roma ha saputo mimetizzarsi molto bene. Nell'ultimo anno diverse indagini hanno intaccato il loro immenso patrimonio. Padroni dei subappalti nei cantieri della autostrada Salerno-Reggio Calabria e imprenditori in grado di gestire locali in pieno centro. Tra gli indagati, anche i prestanome di fiducia di Francesco Frisina e Carmelo Saccà.  I personaggi attorno a cui ruota tutta l'inchiesta. Cognati e soci in affari per contro della stessa famiglia, i Gallico. Lasciano la Calabria per la Capitale nel 2000. E iniziano a investire "sia direttamente che indirettamente in immobili e società notevoli somme di denaro di verosimile provenienza illecita", scrive il gip Simonetta D'Alessandro nell'ordinanza di custodia. Ufficialmente negli elenchi del fisco risultano "prossimi alla soglia di povertà". Eppure acquistano. In brevissimo tempo Frisina porta a termine "una serie di operazione immobiliari e commerciali" con lo scopo di gestire appartamenti, bar, ristoranti, pasticcerie. Roma attira capitali mafiosi . Perché hanno scelto Roma? La risposta la danno gli investigatori del centro Dia guidato dal colonnello Gregorio De Marco: "Probabilmente la fonte originaria e che ha impresso le direttive generali sugli spostamenti di uomini e capitali (dei Gallico ndr) è da ricercare nel clan Alvaro". Un gemellaggio criminale, quello tra Gallico e Alvaro, che ha radici lontane. Ma che a Roma ha portato grandi risultati per l'organizzazione. L'apripista, l'uomo che avrebbe indirizzato i Gallico verso i circuiti economici della Capitale,  è Vincenzo Adami, cugino di Vincenzo Alvaro, considerato organico alla 'ndrangheta. Adami e Alvaro sono gli stessi a cui è stato confiscato in via definitiva il Cafè de Paris, il centralissimo locale della Dolce Vita. "Ciò che emerge è che l'Adami svolga il ruolo di apripista per gli investimenti di tutti gli affiliati tra cui Frisina e Saccà, nonché parenti e affini degli uomini del clan che intendono concludere affari nel settore della ristorazione, quello ad oggi certamente più affetto da infiltrazioni 'ndranghetiste", si legge nell'ordinanza. Di proprietà della 'ndrina Gallico, secondo gli investigatori, era anche l'Antico Caffè Chigi sequestrato dalla Dia nel 2011 e gestito da una società, la "Colonna Antonina 2004", finita nuovamente sotto sequestro nell'operazione di oggi insieme alle società che gestiscono il ristorante "Platinum" in via Leone IV e al bar Antiche mura, anch'esso sulla stessa via a due passi dal Vaticano. Tra gli indagati anche un "insospettabile" immobiliarista romano, Andrea Porreca. I sigilli sono scattati anche per la sua "Genzano immobiliare". Il gip lo indica tra "i collaboratori e prestanome fidati" di cui Frisina si avvale per gestire gli affari. Un "consigliere", insomma. Le indagini proseguono . Ma il punto su cui gli investigatori vogliono fare chiarezza è il comportamento di alcuni istituti di credito di Roma. Come è stato possibile, si chiedono, concedere dei mutui a persone con redditi irrisori. Potrebbe essere un secondo filone di inchiesta, ma ci vuole molta cautela. Avrebbero chiuso un occhio almeno tre banche. Su due di queste gli inquirenti non credono alla loro buona fede. Sospettano che la facilità con cui hanno concesso il mutuo agli indagati non sia dovuta solo a superficialità, ma che ci sia stata piena consapevolezza. Una prassi riscontrata anche in altre indagini patrimoniali portate avanti dagli investigatori della Dia di Roma. " Ulteriore anomalia-è stata riscontrata nell'acquisto di un villino", precisa il gip, per il quale Carmine Saccà e la moglie hanno ottenuto un mutuo bancario "prima casa" di 350 mila euro. "Nonostante risultino persone praticamente indigenti a cui è stato negato perfino un piccolo prestito per l'acquisto di un'autovettura usata". Si riferisce alla richiesta di un prestito da parte di Saccà alla Findomestic. Mancando le necessarie garanzie, gli era stato negato. L'opposto di quanto ha fatto la banca per il mutuo del villino. La società finanziaria ha dimostrato di essere più attenta alla provenienza dei soldi di quanto non lo sia stato l'Istituto di credito. 
MADRID - Al Real non basta una notte per cancellare i 15 punti di distacco in Liga e far dimenticare ai propri tifosi l'amarezza per il ko nella Supercoppa d'agosto. Il Barcellona strappa un prezioso 1-1 nell'andata della semifinale di Coppa del Re di Spagna e ipoteca un posto in finale. I catalani hanno confermato la loro ottima tradizione al Bernabeu, segnando per la 10/a volta di fila. Andare a bersaglio era fondamentale per rendere la vita difficile al ritorno al Camp Nou e i blaugrana sono riusciti nell'obiettivo. Al Real, già privo di Casillas, Sergio Ramos, Coentrao e Di Maria, è mancato il miglior Cristiano Ronaldo per poter fare la differenza. FABREGAS GELA IL BERNABEU - Dopo un'occasione per parte (Ronaldo e J. Alba), la gara si accende attorno al 20': merito di Xavi che prima coglie la traversa su punizione e poi, 3' dopo, si vede sventare sulla linea da Varane un tiro a colpo sicuro. Il Real col passare di minuti prova a farsi intraprendente ma dopo un paio di buone opportunità sciupate da Benzema è costretto a incassare, in avvio di ripresa (49') la doccia gelata: Fabregas scatta alla perfezione su un lancio di Messi e batte il neo arrivato Diego Lopez con un preciso destro in diagonale. VARANE SIGLA L'1-1 - Il Real sciupa subito la palla del pari con Ronaldo (colpo di testa alto da pochi passi) poi rischia il tracollo. A graziarlo pensano Dani Alves, Fabregas e Pedro che peccano di cinismo in contropiede. La squadra di Mourinho ringrazia e, all'81', trova l'1-1 grazie a Varane che stacca imperiosamente di testa su un cross dalla destra di Ozil. Il Real insiste ma la palla per la vittoria ce l'hanno ancora gli ospiti con Jordi Alba che, all'87', si vede negare la gioia del gol da Diego Lopez con un volo prodigioso. Meglio così. Il ritorno, il 27 febbraio, sarà ancora più affascinante. Leggi i commenti I commenti dei lettori 
Giuseppe Pellacini: "Questa volta non sarò breve". Pasquale Nuzzo: "Abbiamo ereditato un sistema. E come se avessimo accarezzato un serpente mentre lo stesso serpente ci mangiava dall’interno. E’ necessario tagliare la testa al serpente". Nuzzo bis : "Dall'Olio è un ammorbidente verde". Roberto Ghiretti show "Nuzzo invita a collaborare, poi mentre lo dice, tira calci negli stinchi". "L'assessore Capelli è un assessore extraterrestre, come il film di Bud Spencer" Sulle intercettazioni: "Sarò stato un utile sciocco, mi avranno gabbato, ma almeno sono a piede libero". Sul bilancio "Se ho un'indigestione vado dal gastroenterologo, non da un anatomo pataologo" (Capelli ndr). Patrizia Ageno : "Invece del Ponte Nord e di propagare il nome di Buzzi nella storia, i soldi si potevano usare diversamente”. Dall'Olio alla maggioranza: “Senso di responsabilità non può diventare alibi per la propria incapacità ”. 
SAO PAULO (Brasile) - La star guarda in macchina. Rivolgendosi direttamente allo spettatore. A ciascuna delle persone presenti in un'immaginaria platea mondiale. La star è Nicolas Cage, cio' di cui intende parlare al mondo è il Giffoni Experience, lo storico festival di cinema per ragazzi di cui l'attore americano è stato ospite nel luglio 2012. "Venite a Giffoni, ragazzi. Veniteci perché qui potrete vedere tanto bel cinema da tutto il mondo. E potrete soprattutto capire quanto sia importante mescolare le culture del mondo, incontrare ragazzi come voi che vengono da paesi diversi. E capire dunque che non esistono separazioni nette tra le varie culture, che il mondo e'uno, l'umanità è una", dice la star. LA GALLERY/Quando Cage fece impazzire Giffoni Tra Giffoni Experience e la star californiana c'è un accordo di gentiluomini. Cage ha accettato gratuitamente di prestare la sua immagine e la sua voce per diffondere il messaggio di Giffoni nel mondo. Lo stesso ha fatto l'attore francese Jean Reno, che appare brevemente nello stesso video. Lo spot con cui i due attori assumono il ruolo di portavoce di Giffoni nel mondo e'stato presentato in pubblico per la prima volta al Memorial de America Latina di Sao Paulo, Brasile, nel corso della prima edizione del Giffoni Sao Paulo Film Festival, rassegna nata da un accordo tra la municipalità di Sao Paulo e la Regione Campania. La seconda edizione è prevista già nell'ottobre di quest'anno. Al video con Cage e Reno ne viene abbinato un altro che illustra le ricchezze della Regione Campania. "Nulla di meglio per una ragazza israeliana impararare qualcosa da un ragazzo del Qatar. O per un ragazzo macedone fare amicizia con un coetaneo portoghese. E' come una garanzia per il futuro della terra", conclude Nicolas Cage. Mentre Jean Reno ammicca: "Ci vediamo allora a Giffoni? Domani, dopodomani? L'anno prossimo?". 
Mi dispiace, non parliamo mai dei pazienti. Non diamo mai notizie, nemmeno di conferma o di smentita su eventuali ricoveri da noi. E' nostra consuetudine". E' un atto di protezione, in se stesso un gesto di cura, quello del dottor Antonio De Tanti. Da mesi ha nelle sue mani le speranze, sempre più flebili, di un ritorno alla vita attiva dell'avv.Alberto Musy, l'esponente dell'Udc ferito a colpi di pistola il 21 marzo, l'anno scorso. De Tanti dirige, da direttore sanitario e da primario fisiatra, il Centro Cardinal Ferrari, una clinica parmense per casi estremamente gravi. Il Cardinal Ferrari di Fontanellato è noto infatti per essere una struttura di cura per la riabilitazione neurologica, specializzato nel recupero delle disabilità secondarie ai gravi traumi cranio encefalici e alle cerebrolesioni acquisite. E' il caso dell'avv.Musy, che da quel 21 marzo vive al confine della vita, nell'ombra del coma. Almeno così si dice negli ambienti a lui vicini. Dal dottor De Tanti, e dai suoi collaboratori, nulla filtra sulle reali condizioni di un paziente gravissimo, di un uomo ridotto così, fino alla svolta di oggi, senza un comprensibile perchè. Il centro è dotato di 91 posti letto per il ricovero in regime ordinario o in 'day hospital' e di 12 posti letto residenziali socio assistenziali dedicati a pazienti con gravissima disabilità acquisita, contenuta nell'acronimo Grada, secondo quello che si legge sul sito web della clinica privata accreditata, e dunque in convenzione con il Servizio Sanitario Nazionale. Ed è inserito nella rete regionale delle Gravi Cerebrolesioni Acquisite come punto di riferimento esperto per l'Emilia Occidentale (Rete Gracer). E' operativo anche un Poliambulatorio aperto al pubblico che opera in regime privato. Dal 2008 il Centro Cardinal Ferrari fa parte di Santo Stefano Riabilitazione, uno dei principali gruppi per la riabilitazione in Italia, che opera attraverso una rete di strutture operative di degenza e ambulatoriali, organizzate in base ai bisogni clinici riabilitativi e assistenziali dei pazienti: "Una realtà di primaria importanza nel settore della riabilitazione - si legge sempre sul web - .Da anni, opera per dare risposte complete alle persone con disabilità e alle loro famiglie. Oggi il Santo Stefano conta 13 centri di riabilitazione, una struttura per acuti per un totale di circa 1.465 posti letto, 14 centri ambulatoriali. Con i suoi 2000 addetti rappresenta uno dei principali gruppi per la riabilitazione in Italia. E' lì che la famiglia Musy si aggrappa alla speranza. 
I casalesi ringraziano i carabinieri. Un cartello è stato trovato affisso ad un muro a pochi metri dalla caserma dei Carabinieri di Casal di Principe, in via Vaticale, con su scritto: "Grazie ... del lavoro che state facendo ... noi casalesi onesti crediamo nel cambiamento. Grazie". Una mano anonima l'ha attaccato durante la notte per far sapere ai militari che i casalesi sono più che soddisfatti dell'attenzione costante che viene riservata ad un territorio che solo qualche anno fa era ancora controllato dagli affiliati ai clan della camorra. Un gesto che coglie bene lo stato d'animo della maggioranza della popolazione di Casal di Principe che non ha più paura di mostrare in pubblico sentimenti di condanna nei confronti dei camorristi. Sono già tanti quelli che  non hanno più paura di denunciare gli emissari del clan che continuano a chiedere il pizzo, ma con sempre più difficoltà. Prova ne sono anche gli ultimi arresti, quelli di Carmine Schiavone, il figlio di Francesco "Sandokan", eseguito lo scorso 21 gennaio e l'ordinanza nei confronti di due affiliati al "clan dei casalesi", ritenuti responsabili dell'omicidio di Raffaele Zippo, ucciso il 3 dicembre del 2001 a Casal di Principe. Arresti che hanno seguito di pochi giorni le precedenti operazioni nel quale sono stati catturati mandanti ed esecutori di altrettanti omicidi che nel 2001 videro l'uccisione di Francesco Panaro e nel 2008 il tentato omicidio di Alessandro Cirillo e Giovanni Letizia. Il cartello trovato segna in qualche modo una svolta importante nel modo di concepire la presenza dei Carabinieri a Casal di Principe, che non sono più visti solo come la faccia repressiva dello Stato, ma come coloro che possono liberare una popolazione dal condizionamento del malaffare. 
DAMASCO - Un attacco mirato su un centro ricerche militari, poco a Nord della capitale. "Ci hanno attaccato i jet di Israele", dice Damasco. E ora tra Siria e lo stato ebraico è crisi. Non solo diplomatica.  Il sito è localizzato a Jamraya. Né da Israele, né dagli Usa è giunto alcun commento all'accusa siriana. Mentre la Siria ha lanciato un appello a tutti i musulmani ad difendere il regime "contro l'aggressione sionista". Secondo il governo di Damasco i caccia-bombardieri israeliani sarebbero entrati nello spazio aereo passando a nord del Monte Hermon (localizzato al confine tra Libano e Siria) volando a bassa quota per non essere intercettati dai radar. Nell'attacco, ha aggiunto l'agenzia ufficiale Sana, citando lo stato maggiore delle forze armate, sarebbero rimasti uccisi due tecnici ed altri 5 feriti. "I jet hanno effettuato un atto di aggressione, bombardando il sito, causando danni materiali su vasta scala e distruggendo l'edificio", in quello che Damasco definisce "l'ultimo di una lunga lista di atti di aggressioni e criminali contro gli arabi e musulmani". Damasco ha invece smentito la notizia riportata stamane di un raid contro un convoglio lungo il confine tra Siria e Libano con armi dirette alle milizie sciite di Hezbollah. I camion avrebbero trasportato batterie di sistemi anti-aerei di fabbricazione russa Sa-17 battezzate in codice Nato 'Grizzly', in grado di abbattere qualsiasi velivolo nel raggio di 50 km. L'ultimo precedente di un attacco israeliano contro la Siria - i due Paesi sono ancora formalmente in guerra dai tempi della Guerra dei Sei Giorni del giugno 1967 quando Israele conquistò le Alture del Golan - risale a 5 anni fa. Il sei settembre del 2007 caccia-bombardieri israeliani effettuarono un raid aereo in Siria per distruggere una centrale nucleare che i tecnici nordcoreani stavano costruendo per Damasco ma che era ancora lontana dall'essere completata. Si trattava della cosiddetta operazione 'Orchard' (frutteto) che vide una squadriglia di F15 e F16 israeliani penetrare in territorio siriano e colpire l'impianto di Al-Kibar situato nella regione desertica di Deir ez-Zor al confine con la Turchia. 
