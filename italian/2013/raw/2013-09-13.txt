
None Leggi i commenti I commenti dei lettori 
None Leggi i commenti I commenti dei lettori 
BORDEAUX - Cala il tris vincente il Paris Saint Germain, che vale (almeno per il momento) il primato in classifica. Nell'anticipo della quinta giornata della Ligue 1, i campioni in carica espugnano lo Jacques Chaban-Delmas di Bordeaux con un gol per tempo, portandosi provvisoriamente in testa con 11 punti, uno in più del Monaco di Ranieri che domenica ospita il Lorient (a quota 9 ci sono comunque anche Marsiglia e St Etienne). PSG, MATUIDI E IL PRIMO GOL DI LUCAS PER VIOLARE BORDEAUX - Per la squadra guidata da Laurent Blanc, che ha largamente dominato l'incontro, sono andati in gol Matuidi, imbeccato da Ibrahimovic, al 30' del primo tempo, e Lucas che ha infilato per la seconda volta il portiere Carrasso al 19' della ripresa, servito millimetricamente da Marco Verratti. L'attaccante brasiliano, arrivato lo scorso gennaio dal San Paolo, non aveva ancora segnato con la maglia del club parigino. PER CAVANI SOLO UNO SCAMPOLO DI GARA NEL FINALE - Contro i Girondini nel Psg (fra quattro giorni atteso dal match di Champions League con i greci dell'Olympiakos) è rimasto inizialmente in panchina nel Psg Edinson Cavani, reduce dagli impegni con la Nazionale dell'Uruguay nelle qualificazioni ai Mondiali 2014, sostituito nell'undici titolare dal 18enne Ongenda. L'ex attaccante del Napoli, inserito nel finale di gara, ha fallito l'occasione per portare il punteggio sul 3-0. Argomenti calcio francese paris saint germain Leggi i commenti I commenti dei lettori 
ANCONA - Un uomo di circa 40 anni, originario della Romagna, è stato arrestato dalla Squadra mobile di Ancona con l'accusa di aver tentato di estorcere qualche migliaio di euro ad uno dei fratelli della presidente della Camera Laura Boldrini, Ugo Boldrini, dopo aver messo insieme una sorta di dossier con notizie totalmente prive di fondamento. Il ricattatore è stato bloccato questa pomeriggio in flagranza di reato a Monte Roberto (Ancona). L'operazione, ordinata dalla Procura del capoluogo marchigiano è stata condotta dagli agenti della Mobile, diretti da Giorgio Di Munno, in collaborazione con il commissariato di Jesi. l'arrestato è stato rinchiuso nel carcere di Montacuto a disposizione del magistrato inquirente. Argomenti estorsione dossier ancona laura boldrini 
PALERMO - Soffre, ma alla fine riesce a centrare il suo secondo successo il Palermo e la prima affermazione casalinga. Nell'anticipo della quarta giornata del campionato di serie B i siciliani superano 2-1 in rimonta il Cesena. Succede tutto nella ripresa al 'Renzo Barbera', dove i romagnoli di Bisoli si illudono passando in vantaggio con De Feudis, ma poi i rosanero ribaltano la situazione grazie a Lafferty ed Hernandez su rigore. L'attaccante nordirlandese ha il merito di dare maggiore concretezza al reparto avanzato dei rosanero, mentre per l'uruguaiano è il quarto centro in tre partite. RIENTRO DI CAPITAN BARRETO TRA I ROSANERO  - Rino Gattuso ripropone il 4-3-1-2 di Padova con Di Gennaro trequartista dietro il duo Hernandez-Dybala, mentre a centrocampo rientra capitan Barreto. Dall'altra parte Bisoli risponde con il 3-5-2: indisponibili Galli e Tabanelli, coppia d'attacco composta da Defrel e l'ex Succi. Il Palermo tiene palla ma è piuttosto macchinoso e fatica a trovare spazi. Al 10' cross di Pisano per Hernandez che è sbilanciato e colpisce male di testa. Al 16' assist da sinistra di Di Gennaro e conclusione al volo in area di Dybala, che trova pronto Campagnolo. DE FEUDIS PORTA AVANTI I ROMAGNOLI  - Il Cesena attende, concede poco e punta tutto sulle ripartenze. Al 32' Hernandez serve Dybala, che conclude debolmente anche se la palla sfiora palo. Al 33' sono i bianconeri a provarci con un colpo di testa morbido di Defrel di un soffio sopra la traversa. Nel finale di tempo meglio il Cesena: al 42' Sorrentino respinge con i pugni un tiro cross di Defrel. Nel recupero tiro potente di Alhassan, ma la mira è sbagliata. Nella ripresa il Palermo riprende il comando delle operazioni, ma a mancare è sempre la velocità della manovra. All'8' bianconeri in vantaggio: Morganella perde un pericoloso pallone sulla destra, Munoz non è attento e la sfera arriva a De Feudis, che entra in area e batte Sorrentino con un destro che si infila sotto la traversa. LAFFERTY ENTRA E SEGNA, POI RIGORE DECISIVO DI HERNANDEZ  - Gattuso inserisce Lafferty per Di Gennaro e l'attaccante lo ripaga firmando al 15' il gol del pareggio: precisa punizione da fermo che si infila nell'angolino alla destra di Campagnolo. Al 24' rigore per il Palermo, concesso per un plateale quanto inutile fallo di mano di Volta: dal dischetto Hernandez spiazza Campagnolo. Poi il Palermo è bravo a contenere le incursioni del Cesena e in contropiede sfiora in un paio di occasioni la terza rete, anche se in pieno recupero proprio Gattuso viene allontanato dalla panchina per proteste. PALERMO  -  CESENA 2-1 (0-0) PALERMO (4-3-1-2): Sorrentino; Morganella, Munoz, Terzi, Pisano (16′ st Daprela'); Bolzoni, Barreto, Stevanovic; Di Gennaro  (10′ st Lafferty); Dybala (42′ st Lores), Hernandez. (Ujkani, Struna, Andelkovic, Sanseverino, Lores, Bacinovic, Ngoyi). All.: Gattuso. CESENA (3-5-2): Campagnolo; Volta, Capelli, Krajnc; Consolini, De Feudis (10′ st Cascione), Alhassan (26′ st Granoche), Coppola, Renzetti; Defrel (34′ st D'Alessandro), Succi. (Coser, Nadarevic, Camporese, Rodriguez, Garritano, Arrigoni). All.: Bisoli. ARBITRO : Cervellera di Taranto. RETI : nel st 8′ De Feudis (C), 15′ Lafferty (P), 24′ Hernandez (P) rig. ESPULSO : 47′ st Gattuso (tecnico Palermo) per proteste. AMMONITI : Alhassan (C), Bolzoni (P), Volta (C), Hernandez (P), Capelli (C). ANGOLI : 4-3 per il Palermo. RECUPERO : 1'; 3'. SPETTATORI : 11.741 per un incasso di 105.386,00 euro. Argomenti serie b palermo calcio Leggi i commenti I commenti dei lettori 
Il sindaco ha incontrato una delegazione di lavoratori. Sembra sempre più vicina un'intesa tra il Campidoglio e i dieci "gladiatori" dell'Urbe , gli ex dipendenti dell'istituto di vigilanza che da giovedì mattina sono arrampicati sui tralicci dell'Arco di Costantino. E che hanno trascoro un'altra notte tra sacchi a pelo, coperte e qualche thermos di caffè, a 20 metri di altezza, arrampicati tra i ponteggi, a due passi dal Colosseo. "Ci siamo dati appuntamento per la prossima settimana in modo che io possa conoscere, con una tabella, la loro posizione lavorativa", ha detto Marino dopo l'incontro. "Su questa base cercheremo delle soluzioni anche temporanee per i prossimi mesi ed eventualmente delle situazioni definitive per il 2014". "Ho spiegato loro - ha aggiunto il sindaco - che non ho la possibilità di distribuire 138 posti di lavoro a mia discrezione. Mi rendo però perfettamente conto dell'iter drammatico e delle vicende che hanno coinvolto loro in quanto lavoratori, capisco anche le storie personali. Ho appreso che alcuni di loro sono vicini alla possibilità di pensionamento, che altri sono in graduatorie di aziende municipalizzate. Ho quindi chiesto loro di lavorare insieme per studiare delle soluzioni realmente praticabili". Argomenti arco di costantino protesta ignazio marino 
Consulenze, stipendi, emolumenti, operazioni di acquisto e vendita in Gtt: lunedì dibattito in Sala Rossa sull'ispezione del ministero delle Finanze in Gtt, mentre il sindaco Piero Fassino, in un incontro con i sindacati dell'azienda, conferma che "con le operazioni di vendita, a partire dai parcheggi, si va avanti". Il Comune sceglie la linea della "massima trasparenza". Lunedì mattina la relazione di 130 pagine redatta dal ministero verrà consegnata sia al presidente del consiglio comunale sia ai capigruppo e la seduta si aprirà con le comunicazioni del sindaco, Piero Fassino. Obiettivo: spiegare la situazione, inquadrare le criticità mosse dalle Finanze e trasmesse anche alla Corte dei Conti, cercando di dare una prima risposta ai rilievi fatti. Una decisione presa durante la riunione di maggioranza, tra l'assessore alle Partecipate, Giuliana Tedesco, e i capigruppo di maggioranza. "Senza la relazione non è possibile discutere di merito", dice il capogruppo di Sel, Michele Curto. E il vicecapogruppo del Pd, Michele Paolino, aggiunge: "Approfondiremo le questioni, molte delle quali sono state sollevate dagli stessi consiglieri di maggioranza. Certo la tempistica di questa relazione, in una fase prossima alle operazioni di vendita, mi stupisce". L'assessore Tedesco ha già dato delle prime informazioni rispetto alla relazione, sulla base delle indicazioni di Gtt e dei dirigenti. L'obiettivo è contestare alcuni principi su cui si basano le irregolarità sostenute dagli ispettori. Cosa che farebbe cadere una parte dei 25 punti contestati delle 130 pagine. E poi Tedesco si è soffermata anche sugli aspetti positivi di gestione, soprattutto da fine 2010, sotto la gestione di Francesco Brizio e Roberto Barbieri, sottolineati anche dagli ispettori delle Finanze, che hanno fatto visita a una quindicina di aziende di trasporto pubblico di tutta Italia, compresa Gtt. Lunedì tutti i nodi si scioglieranno. Su alcuni punti il Comune è convinto di chiarire subito, come ad esempio sulle operazioni di cessione e di vendita, dalla Meccanica Moretta a Millerivoli, di cui la vendita non è andata a buon fine, e della Gesin di Venaria, sottovalutata per il ministero. Ed anche sulla situazione finanziaria della società, che dipende dalle partite di giro tra Comune, Regione, azienda ed altri enti, verranno date delle risposte. Rimangono incognite da chiarire, anche perché la materia è complicata: consulenze, stipendi dei dirigenti, emolumenti del cda Gtt, vicenda Defendini con un danno stimato in 5 milioni. L'assessore Tedesco ha anche chiarito l'iter durante la riunione di maggioranza: "L'azienda risponderà a rilievi sollevati al ministero e a tutti coloro, compresa la Corte dei Conti, che hanno ricevuto la relazione  -  avrebbe detto in riunione  -  il ministero deciderà poi quali saranno le questioni su cui non si ritiene soddisfatto". Argomenti gtt sala rossa 
None Leggi i commenti I commenti dei lettori 
