ROMA - Nell'ormai ricca bacheca dei record, Francesco Totti mette quello con la Lazio (nono gol nella stracittadina, raggiunti Delvecchio e Da Costa) al primo posto: "Purtroppo abbiamo buttato via il primo tempo dove non siamo riusciti ad entrare subito in partita. Loro erano messi bene in campo messo e ci hanno messo in difficoltà, Nella ripresa siamo entrati con un'altra mentalità e dopo il rigore sbagliato da Hernanes la partita è cambiata". Sul record: "E' il record più della mia carriera, ci tenevo più di tutti gi altri e spero di superarlo, anche se speravo più nei tre punti che nel segnare, ma l'importante è non aver perso. Era un mio desiderio segnare visto che qualcuno diceva che non ero mai stato decisivo in un derby. Penso che questo parla chiaro". Sul momento poco positivo della Roma con un punto conquistato tra Palermo ed il derby, aggiunge: "Lo sprint finale è sull'Europa League, perchè la Champions era lontana, difficile - spiega Totti -. In questo momento l'importante è ottenere più risultati possibili e innazitutto centrare la finale di Coppa Italia". Rientrato dopo lo stop, Mattia Destro: "Due mesi sono tanti, rientrare fa sempre piacere, pero' volevamo vincere, era molto importante per noi. Non ci siamo riusciti, ce la metteremo tutta per fare piu' punti possibili da qui alla fine del campionato. Cosa ci e' mancato nel primo tempo? Io metterei in risalto solo la nostra ottima ripresa. La squadra ha avuto una reazione e dobbiamo partire da qui domenica prossima a Torino". Sul suo impiego in futuro, Destro rimanda alla decisioni di Andreazzoli: "Queste sono scelte che fa il mister e sono domanda da fare a lui, noi seguiamo le sue decisioni", Argomenti as roma serie a francesco totti Leggi i commenti I commenti dei lettori 
ROMA - Vladimir Petkovic vede il bicchiere mezo pieno dopo il pari con la Roma: "Abbiamo dominato la gara, sorpresi soltanto dai lanci lunghi. Sapevamo che la Roma sta facendo bene sulle punizioni e anche oggi ha segnato su calcio da fermo", spiega. "Fino al 90' volevamo sorprendere e trovare il gol della vittoria. Purtroppo è finita solo 1-1, ma vedo il risultato come un bicchiere mezzo pieno. La Champions? Finchè ci sono possibilità ci crediamo fino in fondo". I singoli, Lulic e Candreva: "Hanno fatto molo bene con tanta qualità e quantità. Poi è normale che subire un po' dopo il rigore sbagliato. Si dà la possibilità all'avversario di avere il morale più alto. Loro, però, sono stati pericolosi solo su palle lunghe o su calci piazzati". E' un Petkovic comunque soddisfatto, anche della prova di Klose acciaccato: "Faccio i complimenti ai ragazzi, hanno fatto una bella partita. Ora dobbimo pensare solo a giovedì. Klose si vedeva che non stava bene, speravo che uno forte come lui potesse trovare l'occasione giusta. Ha tenuto comunque la Roma sulla corda, poi con Kozak abbiamo avuto più corsa e dinamismo". Infine sul ritorno di coppa contro il Fenerbahce: "Ci dobbiamo credere fino alla fine, l'unico problema è che devo trovare i giocatori per completare la squadra". INFORTUNIO A KLOSE - Miro Klose rischia di saltare la gara di Europa League di giovedì prossimo, ritorno del quarto di finale contro il Fenerbahce (all'andata 2-0 per i turchi). Dopo un contrasto con De Rossi il tedesco ha subito danni alla caviglia, molto gonfia e sulla quale sono visibili i tacchetti dello scarpino del centrocampista giallorosso. Argomenti ss lazio serie a as roma vladimir petkovic Leggi i commenti I commenti dei lettori 
ROMA - Rovinato dai soliti idioti (il bilancio parziale parla di 6 accoltellati fuori dallo stadio), il derby di Roma in campo regala emozioni e spettacolo ma nessun vincitore. Dopo 6 anni e 11 sfide, finisce in pareggio (1-1), risultato che, se non altro, consente alla Lazio di tenere alle spalle i " cugini" nella corsa all'Europa League. TANTI RIMPIANTI PER ENTRAMBE - E' un pari che lascia comunque rimpianti a entrambe le squadre. Alla Lazio per non aver concretizzato con Hernanes, autore del pregevole gol del vantaggio, il rigore che al 49' avrebbe potuto definitivamente mandare al tappeto i già storditi rivali, alla Roma per aver fallito, in 11 contro 10, con Lamela a porta vuota la palla che le avrebbe regalato un successo in rimonta, fotocopia di quello avvenuto con Ranieri nel 2008. ANDREAZZOLI, DIFESA A QUATTRO - Andreazzoli, al primo derby da tecnico titolare, si è giocato le proprie carte varando per la prima volta la difesa a quattro con Torosidis e Marquinho più bassi e Burdisso lasciato in panchina a meditare sulle amnesie di Palermo. Petkovic ha riposto riproponendo l'amato 4-1-4-1 con Klose di nuovo titolare in attacco e Onazi preferito a Mauri. HERNANES GELA LA ROMA... - La Lazio è partita sorniona, dando illusorio campo ai giallorossi ma, al 13', ha cambiato ritmo e, dopo una prima avvisaglia a Stekelenburg spedita da Candreva, è passata con un bolide da 25 mt sotto l'incrocio di Hernanes. La Roma ha sbandato, ha rischiato di incassare l'immediato raddoppio sulle conclusioni di Candreva, Lulic e Cana e solo sul finire di tempo, complice un bel affondo di Florenzi, concretizzato da Totti con un destro da 35 mt che ha impegnato Marchetti, ha dato cenni di risveglio. ... MA POI FALLISCE IL RIGORE DEL 2-0 - La formazione giallorossa ha provato a scuotersi dopo l'intervallo ma dopo appena 4', complice un'ingenuità di Marquinhos, che ha fermato con un braccio un cross dalla sinistra di Lulic, si è vista decretare un rigore contro. Sul dischetto è andato spavaldo Hernanes che ha spiazzato Stekelenburg ma ha incredibilmente mandato la palla a lato. TOTTI COME DA COSTA E DELVECCHIO - E' stato l'episodio che ha rivitalizzato la Roma e ha abbattuto Hernanes che, evidentemente ancora scosso, ha ingenuamente atterrato, 7' più tardi, in area Pjanic dopo essere stato saltato in dribbling. Altro rigore netto che stavolta, invece, Totti non ha fallito sfruttando l'occasione per raggiungere Da Costa e Delvecchio in testa alla classifica marcatori all-time nei derby capitolini. L'ESPULSIONE DI BIAVA - La Roma ha insistito e, complice l'espulsione di Biava per somma di ammonizioni al 63', ha creduto nel capovolgimento del risultato. E sebbene la Lazio, con Ciani lanciato nella mischia al posto di Ledesma per un logico 4-4-1, si sia coperta bene senza mai disdegnare le ripartenze, è andata vicinissima alla vittoria. LAMELA, ERRORE CLAMOROSO - La formazione biancoceleste ha, infatti, rischiato tantissimo in almeno tre circostanze, salvata prima da Marchetti (prodigioso su due punizioni di Totti e su un tiro ravvicinato di Florenzi) e poi da un pizzico di fortuna su un colpo di testa da zero mt di Lamela su un angolo dalla sinistra di Totti che l'argentino ha clamorosamente mandato alto. APPUNTAMENTO IN FINALE DI COPPA? - Alla fine, dunque, un pari che non accontenta nessuno. Il sogno di entrambe, ora, è quello di potersi prendere l'agognata rivincita nel probabile derby di finale di Coppa Italia. Naturalmente Inter permettendo. ROMA-LAZIO 1-1 (0-1) Roma (4-3-1-2): Stekelenburg 6,5; Torosidis 6, Marquinhos 6, Leandro Castan 6,5, Marquinho 6, Bradley 5.5, De Rossi 5,5 (8' st Destro 6), Florenzi 6 (28' st Dodò s. v.), Pjanic 6.5, Lamela 6, Totti 7. (1 Lobont, 13 Goicoechea, 29 Burdisso, 46 Romagnoli, 11 Taddei, 20 Perrotta, 77 Tachtsidis, 47 Lucca, 17 Lopez). All.: Andreazzoli. Lazio (4-1-4-1): Marchetti 7.5, Gonzalez 6.5, Biava 5, Cana 6,5, Radu 6.5 (45' st Stankevicius s. v.), Ledesma 6 (25' st Ciani 6,5), Candreva 7, Onazi 6,5, Hernanes 6, Lulic 6,5, Klose 6 (15' st Kozak 6). (1 Bizzarri, 95 Strakosha, 4 Crecco, 6 Mauri, 7 Ederson, 25 Rozzi, 28 Saha, 99 Floccari). All.: Petkovic. Arbitro: Mazzoleni di Bergamo 5.5 Reti: nel pt 16' Hernanes; nel st 11' Totti (rigore) Angoli: 6-5 per la Lazio Recupero: 3' e 4' Espulso: Biava al 24' st per doppia ammonizione Ammoniti: Radu, De Rossi, Lulic, Castan, Pjanic per gioco scorretto, Lamela, Cana per comportamento non regolamentare Spettatori: 52.326 spettatori per un incasso di 1.805.632,00 euro. Note: al 4' st Hernanes ha fallito un calcio di rigore calciando malamente a lato. Leggi i commenti I commenti dei lettori 
Non se ne può più. Sì, diciamolo chiaramente: non se ne può più di una qualsiasi partita, in questo caso un derby, che diventa il pretesto per una guerriglia urbana, con la città in ostaggio di chi vuole solamente costringere Roma a fermarsi, ad arrendersi alle scorribande di gente incapucciata. Giù le serrande dei negozi, a casa mamme coi bambini e tutti noi qui a interrogarci su una storia che si ripete, infinita ed estenuante . Ma Roma può essere questa? Può essere in un grumo di strade che non sa più come difendersi, non sa più come rispondere a chi ne fa un campo di battaglia? Non se ne può più. Deve essere questo il primo slogan di chi pensa, ancora crede, che il calcio dovrebbe essere occasione di gioia, di partecipazione e invece finisce  per dover fare sempre il triste conto dei feriti. Viene quasi voglia di non parlare più di calcio, di un calcio che evidentemente ha gli anticorpi ancora più forti, molto più forti, di chi attenta alla sua salute in ogni circostanza. Già, perché il pallone ha invece tante cose da scrivere, tante pagine da scrivere. Così il derby è anche, e verrebbe da dire fortunatamente, una sfida che appassiona, che intriga, che entusiasma, tra colpi di scena e protagonisti che sembrano rincorrersi in un film dal finale tutto da scrivere. Così la Lazio  si prende tutto il primo tempo, con il gol di Hernanes che è un capolavoro di potenza e precisione, il pallone che si infila all'incrocio dei pali, come telecomandato. Come in  un romanzo, ne succedono tantissime nella ripresa, con Hernanes che perde l'occasione di consegnarsi alla storia, fallendo un calcio di rigore che avrebbe forse messo una parola definitiva sulla stracittadina. E così, ancora di rigore, è Totti a volare sotto la sua curva, con un tiro dal dischetto che è invece un concentrato di qualità, con il pallone che bacia il palo, mentre lui, il capitano, va a raccogliere l'abbraccio, l'ennesimo abbraccio della curva Sud. Eccolo il derby, appassionante, un concentrato di emozioni, che avevano immaginato i veri amanti di uno sport che non riconosce chi prova, ed ha provato anche questa volta, a rovinare l'atmosfera di una partita unica. Poteva vincerlo la Lazio, se Hernanes non avesse sbagliato quel rigore. Poteva vincerlo la Roma, se fosse riuscita a sfruttare l'1-1 di Totti e l'espulsione di Biava che ha permesso, inutilmente, ai giallorossi di provarci per mezz'ora. Questo è il derby, non quell'epilogo - indecente - che una città non merita. Non se ne può più di incidenti e guerriglia: di questo siamo certi. Leggi i commenti I commenti dei lettori 
PADOVA  - Termina senza vinti né vincitori il posticipo della 35esima giornata di serie B tra Padova e Varese disputato allo stadio Euganeo. Un risultato che consente ai lombardi di issarsi al quinto posto solitario a quota 52, mentre i padroni di casa si portano a 43 punti. EBAGUA SU RIGORE PORTA AVANTI IL VARESE - I veneti, reduci da cinque sconfitte consecutive, provano a fare fin da subito la partita, costruendo al 10' l'occasione migliore del primo tempo: Iori crossa a servire Zè Eduardo, che addomestica il pallone al limite destro dell'area e calcia a botta sicura, ma Bastianoni è pronto alla parata. In chiusura di frazione, però, è la formazione di Fabrizio Castori a passare in vantaggio. Filipe entra in area e viene atterrato da Cionek, per il signor Borriello è rigore. Sul dischetto va Ebagua: la palla colpisce la traversa e si insacca alle spalle di Silvestri, per l'1-0 dei varesini. PADOVA PAREGGIA CON IL 1° GOL DI BONAZZOLI - Nella ripresa Pea passa al 3-4-3 e dopo soli cinque minuti, dopo una combinazione Farias-Cutolo, quest'ultimo va alla conclusione da fuori area, con Bastianoni attento ad alzare la palla sopra la traversa. Gli sforzi dei padroni di casa vengono però premiati al 29' con il primo gol in maglia padovana per Bonazzoli, che insacca di testa, interrompendo il digiuno di reti dei veneti dopo ben 588 minuti. SHOW DI CESTARO, INFURIATO CON L'ARBITRO - Passano appena due minuti e il presidente del Padova, Marcello Cestaro, dà spettacolo infuriato per un'ammonizione per simulazione a Rispoli (era diffidato e dovrà saltare il prossimo derby) dopo un contrasto al limite dell'area. Il massimo dirigente patavino, non nuovo a exploit di questo tipo, scende verso l'entrata del campo, trattenuto a stento da alcuni steward. Accenna un tentativo di scavalcamento del cancello e poi tornando indietro, furente, mostra verso il campo il portafoglio. La squadra di Pea ci prova fino alla fine, cercando di completare la rimonta e ribaltare il risultato, senza riuscirci. PADOVA-VARESE 1-1 (0-1) PADOVA (3-4-2-1): Silvestri; Cionek, Legati, Trevisan; Rispoli, Iori, De Vitis (1'st Cutolo), Gallozzi; Ze Eduardo, Farias (24'st Raimondi); Bonazzoli (49' st Jelenic). A disp.: Calderoni, Longato, Viviani, Vantaggiato. All.: Pea. VARESE (4-4-2): Bastianoni; Lazaar, Rea, Troest, Pulcino; Ferreira Pinto (37' st Zecchin), Filipe (34' st Ione), Corti, Oduamadi (34'st Juan Antonio); Ebagua, Neto Pereira. A disp.: Bressan, Scapuzzi, Marino, Franco. All.: Castori. ARBITRO: Borriello di Mantova. RETI : 41' pt Ebagua rigore, 29' pt Bonazzoli. AMMONITI : Trevisan, Cionek, Filipe, Zecchin, Rispoli. NOTE : spettatori paganti 1426, abbonati 4019, Voucher 403, totale 5848 per un incasso lordo di euro 9888,90. Angoli 11-4 per il Padova. Recupero: 2', 4'. Argomenti serie b padova calcio varese calcio Leggi i commenti I commenti dei lettori 
ROMA - "Il pari lascia qualche rimpianto. Potevamo vincere". Aurelio Andreazzoli guarda il bicchiere mezzo vuoto al termi dell'emozionante 1-1 con la Lazio: " E' stata una bella serata. L'ho vissuta anche con ansia prima della gara, perché non è che si giocano spesso partite così", rivela. " Mi dispiace solo per il risultato. Sull'1-1 abbiamo avuto occasioni importanti ma non siamo riusciti a portare i tre punti per i nostri tifosi". LA SQUADRA HA FATTO CIO' CHE LE HO CHIESTO - Il tecnico giallorosso, però, ammette di aver temuto anche di perderlo il derby. "Sul rigore sbagliato da Hernanes mi sono, in effetti spaventato. Ma se devo giudicare il match dal punto di vista tattico devo dire che è venuta fuori la partita che mi aspettavo. E la squadra ha fatto quello che volevo. I ragazzi sono stati bravi. Tanto più che non è un momento ideale sotto l'aspetto fisico. Abbiamo diversi problemi". ORA SUBIAMO MOLTO MENO - Guardando in generale la sua gestione, Andreazzoli si promuove: "Abbiamo avuto un andamento altalenante, la nostra classifica dice che siamo settimi. Ma è anche vero che a volte ci si fa prendere dall'ansia per una partita sbagliata come a Palermo. Dimentichiamo però che nelle ultime 7 gare abbiamo fatto 14 punti. Abbiamo abbassato di molto la media dei gol subiti, con una proiezione che ci vede subito dietro alla Juve. Credo che pur avendo qualche difficoltà, i ragazzi riescono sempre a fare quello che gli si chiede". Argomenti serie a as roma ss lazio aurelio andreazzoli Leggi i commenti I commenti dei lettori 

MANCHESTER - E' una soddisfazione probabilmente platonica, ma aver evitato la festa dello United in casa proprio deve essere una gioia non da poco. Il Manchester City batte 2-1 lo United nel match clou della 32/a giornata di Premier League. Come detto, vittoria per la gloria, dato che la squadra di Sir Alex Ferguson mantiene su quella di Roberto Mancini 12 punti di vantaggio in classifica a sette giornate dalla fine e ha il titolo quasi in tasca. Le reti del City sono state realizzate da Milner al 7' e da Aguero al 34' della ripresa, mentre il momentaneo pareggio dello United è stato frutto di un autogol di Kompany al 14' che ha deviato in rete un tiro di van Persie. Domenica il City giocherà la semifinale di coppa d'Inghilterra a Wembley contro il Chelsea. Argomenti calcio inglese manchester united manchester city Leggi i commenti I commenti dei lettori 
