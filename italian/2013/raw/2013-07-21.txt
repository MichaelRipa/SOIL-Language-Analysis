SAN FRANCISCO - New Zealand ancora troppo forte per Luna Rossa. Nonostante i problemi ad un albero, Emirates Team New Zealand ha sconfitto ancora una volta l'imbarcazione italiana nel loro secondo match-race della Louis Vuitton Cup, la competizione da cui uscirà lo sfidante di Oracle per la 34/a edizione della Coppa America dal prossimo 7 settembre. I kiwi hanno preceduto Luna Rossa sul traguardo di 2'20" e ora conducono 6-3 nella classifica del Round-robin della Louis Vuitton Cup. I "kiwi", guidati da Dean Barker, con un vento compreso tra i 17 e i 20 nodi, da 240°, hanno fatto registrare una velocità massima di 38,72 nodi. Luna Rossa Challenge, con Chris Draper al timone, invece, ha toccato i 37,73 nodi come punta massima. Argomenti vela america's cup luna rossa team new zealand Leggi i commenti I commenti dei lettori 
La squadra italiana cede solo a Singapore e conquista il secondo posto mondiale a squadre Optimist dopo oltre 10 anni. Terza la Gran Bretagna E’ un’estate che ricorderemo, perchè la vela italiana dei giovani e delle ragazze fa faville, vince, lotta, convince, ci crede con semplicità e talenti. L’Italia della vela funziona e sale sui podi più importanti con le facce migliori, quelle belle, bionde, sorridenti, leggere, felici, dei nostri baby, quello che non ci stanchiamo di chiamare il nostro futuro. Peccato non vederle, queste facce, in tv o sui giornali, tutti occupati sempre da altri sport... I 5 CAVALIERI DEL TEAM RACE Alla Fraglia Vela Riva ieri e oggi sono state di scena le regate a squadre, valide per il Campionato del Mondo a squadre Optimist. Dopo il girone eliminatorio di ieri oggi le prime 16 squadre hanno regatato in condizioni piuttosto difficili con vento da sud sui 14-18 nodi e onda formata, ma hanno dimostrato abilità impressionanti. L'Italia, ha conquistato la finale contro Singapore dopo una serie di non sempre facili vittorie e nella finalissima ha lottato fino alla fine per la conquista del titolo iridato. Era oltre 10 anni che gli azzurri non vincevano medaglie ad un Mondiale Optimist a squadre e il fatto che questo argento sia stato conquistato proprio in Italia fa sicuramente ancora più piacere. La finale, giocata 2 su 3, ha visto vincere gli azzurri nella prima regata, ma nelle successive due hanno ceduto di un soffio a Singapore, che si riconferma Campione del Mondo a Squadre. Terzo posto per la Gran Bretagna, sconfitta proprio dagli azzurri, Dimitri Peroni (Fraglia Vela Malcesine), Alberto Tezza e Davide Duchi (Fraglia Vela Riva), Andrea Totis (Mandello del Lario) e Umberto Josè Varbaro (LNI Follonica) guidati dal coach Marcello Meringolo hanno conquistato la finale dopo aver vinto contro Cile, Perù, Stati Uniti e Gran Bretagna. "Un argento meritatissimo per questa nuova squadra; complimenti a tutto il Gruppo Agonistico Nazionale Optimist, che ha contribuito decisamente alla crescita dei ragazzi protagonisti qui a Riva e un grazie anche agli allenatori dei circoli per cui regatano i singoli atleti: Ylena Carcasole (Malcesine), Mauro Berteotti (Riva del Garda), Riccardo Di Paco (LNI Mandello al Lario) e Simone Gesi (LNI Follonica)" - ha commentato appena rientrato dall'acqua l'allenatore Marcello Meringolo - "Domani riposo e poi all'attacco per le regate individuali. Questo è un risultato che non era prevedibile alla vigilia - ha proseguito Meringolo - le squadre più accreditate per il podio erano sicuramente Stati Uniti, Germania e molte delle squadre sudamericane, tutte fortissime. Siamo davvero felicissimi di un risultato così importante". Leggi i commenti I commenti dei lettori 
ROMA - Carlo Ancelotti inizia bene la stagione alla guida del Real Madrid. I blancos, per la prima volta diretti in panchina dal tecnico italiano, hanno vinto in amichevole contro il Bournemouth, squadra inglese che milita nella Football League One, per 6-0. Le reti: Cristiano Ronaldo, due volte, al 22' e al 41', Khedira al 43', Higuain al 47', Di Maria al 68' e Casemiro all'83'. Argomenti carlo ancelotti calcio spagnolo real madrid Leggi i commenti I commenti dei lettori 
BARCELLONA - E' stata dura, ma il Setterosa alla fine non sbaglia e si impone 9-7. Sotto 3-0 dopo 7 minuti, paralizzato dalla tensione. Poi recupera, rimonta e vince nell'esordio col Kazakistan. Scoraggiante nel primo tempo; impetuoso a cavallo del secondo e terzo e razionale nel quarto. Il cittì Fabio Conti immaginava un debutto così. "Abbiamo una squadra giovane. Sapevo che ci sarebbero potuti essere alti e bassi. Abbiamo avuto la forza di reagire, piazzare il break risolutivo e gestirlo. L'importante era vincere. Rompere il ghiaccio. Nel corso del torneo giocheremo meglio. A cominciare dall'Ungheria. Partita difficile, contro una delle squadre favorite per la conquista della medaglia e già determinante per un ottavo di finale morbido. Comunque ogni torneo a una storia a sè. L'ho detto e lo ripeto. Non c'è avversario più temibile di noi stessi". E Il Setterosa campione d'Europa dimostra proprio questo nel primo tempo, quando va sotto 3-0, fallisce due superiorità numeriche consecutive e due conclusioni a tu per tu col portiere. Poi la risalita. Grazie alle azioni al centro di Frassinetti che manda tre volte Di Mario al tiro di rigore: esecuzioni perfette e parità a 1'26 del secondo parziale. L'Italia continua a spingere con ordine e convinzione e raggiunge l'8-3 a inizio terzo tempo con le reti di Cotti (due in superiorità numerica), Garibotti dall'esterno ed Emmolo dal perimetro. La difesa lascia l'8-4 a Glushkova (autrice di una pregevole palomba) solo dopo 13 minuti dall'ultimo gol subito; ma un'altra piccola pausa consente alle kazake di rientrare sull'8-6. Si torna a soffrire. L'Italia difende tre inferiorità numeriche nella prima metà dell'ultimo tempo. Poi fallisce una doppia. Ma riesce a segnare il gol della tranquillità con Bianconi in superiorità numerica: 9-6 a -3'03. Chiude il gol di Akilbayeva. Nell'altra partita del girone l'Ungheria ha battuto il Brasile 20-6. Si torna in vasca martedì alle 18.50. La sfida con le magiare potrebbe decidere il primato del raggruppamento. Argomenti mondiali di nuoto barcellona 2013 setterosa pallanuoto 
LAGUNA SECA - Il giorno della morte di Antonelli la MotoGp non si ferma - le corse sono fatte così - un minuto di silenzio e via, con i piloti pronti a ritrovare la concetrazione dopo lo sgomento per la notizia arrivata da Mosca. E come se nulla fosse (con la scritta "R.I.P. Andrea Antonelli" sulle Ducati) è andata in scena una corsa combattutussima, dominata da un fenomeno. Uno che non aveva mai corso a Laguna Seca, uno che è al debutto nella motogp. Di chi parliamo? Ovviamente di lui del ragazzino, di Marc Marquez che non perde occasione per dimostrare la sua classe. Da Rec play il sorpasso al cavatappi ai danni di Rossi al terzo giro, con la sua Honda che passa ben oltre il cordolo: esatta fotocopia del sorpasso fatto da Valentino a Casey Stoner nel 2008, ma spettacolare anche il passaggio sempre di Marquez su Bradl, al 12/o, per la testa della gara, con la moto di traverso. BLOG La cronaca poi parla di Bradl secondo, quindi Rossi, Bautista, Pedrosa, Lorenzo e Crutchlow. Poi staccatissime le due Ducati con Hayden e Dovizioso (che per un pelo non si sono anche schiantate fra di loro in pieno rettilineo). Dentro questa fredda classifica però bisogna segnalare che Rossi stavolta è partito bene e che Marquez invece è scattato malissimo. Tutti e due comunque dietro per un bel po' al bravo Bradl che rimanendo in testa per un bel po' ha dimostrato che la pole conquistata non è stata solo un colpo di  fortuna. Bella anche la gara dei due "feriti", Pedrosa e Lorenzo, che stringendo i denti e tenendo a bada il dolore hanno portato preziosi punti nella loro corsa al mondiale. Punti che però ovviamente non hanno impedito a Marquez, di spiccare il volo in classifica iridata, il giovane spagnolo adesso  consolida il proprio primato, con 16 punti di vantaggio sul compagno di  squadra Dani Pedrosa. Una piccola riflessione finale: quella conquistata a Laguna Seca, è la terza vittoria  stagionale di Marquez. Valentino Rossi l'anno del suo debutto nella classe regina aveva conquistato due primi posti. Solo che il campionato 2013 non è ancora finito... Ordine d'arrivo 1 Marc MARQUEZ SPA 44'00.695 2 Stefan BRADL GER +2.298 3 Valentino ROSSI ITA +4.498 4 Alvaro BAUTISTA SPA +4.557 5 Dani PEDROSA SPA +9.257 6 Jorge LORENZO SPA +12.970 7 Cal CRUTCHLOW GBR +15.304 8 Nicky HAYDEN USA +33.963 9 Andrea DOVIZIOSO ITA +34.129 10 Hector BARBERA SPA +1'02.369 Classifica mondiale 1 Marc MARQUEZ Honda SPA 163 2 Dani PEDROSA Honda SPA 147 3 Jorge LORENZO Yamaha SPA 137 4 Valentino ROSSI Yamaha ITA 117 5 Cal CRUTCHLOW Yamaha GBR 116 6 Stefan BRADL Honda GER 84 7 Andrea DOVIZIOSO Ducati ITA 81 8 Alvaro BAUTISTA Honda SPA 71 9 Nicky HAYDEN Ducati USA 65 Argomenti motogp gp usa laguna seca valentino rossi marc marquez daniel pedrosa jorge lorenzo Leggi i commenti I commenti dei lettori 
