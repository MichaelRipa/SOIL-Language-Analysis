ERICE -  Due autogol impediscono al Pescara di restare accanto a Empoli e Cesena in vetta alla classifica. Gli abruzzesi hanno mostrato personalità, andando per due volte in vantaggio ma, complice anche un pizzico di fortuna non sono riusciti a strappare un prezioso successo. Il 2-2 finale premia il Trapani che, alla sua prima in B davanti al proprio pubblico, ha comunque disputato una gara gagliarda, rispondendo colpo su colpo ai più blasonati avversari. E' SUBITO RAGUSA  - Pronti via e il Pescara passa al primo affondo (9') con una bella azione personale di Ragusa conclusa con un preciso destro a giro sul secondo palo dal vertice sinistro dell'area. Il Trapani accusa il colpo e rischia di incassare il raddoppio sulle successive conclusioni di Nielsen, dello stesso Ragusa e di Mascara che, alla mezz'ora, calcia addosso a Nordi a tu per tu col portiere. SFORTUNATO AUTOGOL DI CAPUANO  - Il passato pericolo sveglia i siciliani che dopo aver allertato Pelizzoli con Pizzetto e Lo Bue pareggiano, anche se con un pizzico di fortuna: al 34', su una punizione-cross dalla sinistra di Madonia, capitan Pagliarulo di testa colpisce la base del palo e, sulla respinta, la palla carambola addosso a Capuano che, involontariamente, infila la propria porta. CUTOLO ILLUDE IL PESCARA...  - Il Trapani prende fiducia, sfiora il raddoppio in avvio di ripresa con Mancosu ma, al primo capovolgimento di fronte (57'), va di nuovo sotto: l'1-2 lo realizza Cutolo, lesto a riprendere una corta respinta di Nordi su un tiro di Maniero. ... TRADITO DA PELIZZOLI  - Sembra fatta per gli abruzzesi che, però, al 69' combinano un altro patatrac: su un cross dalla sinistra di Rizzato, Pelizzoli rinvia addosso a Bocchetti che non può far altro che vedere di nuovo il pallone finire nella propria porta. Il Trapani ha finito la gara in 10 per l'espulsione al 91' di Ciaramitaro, reo di un duro fallo ai danni di Capuano. Argomenti trapani calcio pescara calcio Leggi i commenti I commenti dei lettori 
None Leggi i commenti I commenti dei lettori 
E alla fine tanto tuonò.... che non piovve. Alberto Gilardino resta in rossoblù. Il giro di attaccanti, che molti davano per scontato, e che avrebbe dovuto riportare Marco Borriello al Genoa, Fabio Quagliarella alla Roma e Gilardino alla Juve, non ci sarà. Finisce così una sessione di calciomercato in cui, tanto per cambiare, il Grifone si prende le luci della ribalta fino all'ultimo. E, proprio allo scadere, deposita il contratto di Albano Bizzarri, portiere della Lazio. La trattativa si era sviluppata nelle ultime settimane ma la deludente prestazione di Mattia Perin ha inevitabilmente accelerato la sua concretizzazione. Il Genoa, dopo avere inutilmente tentato l'ultimo assalto per Abel Hernandez, ha chiuso sul filo di lana anche per l'esterno d'attacco del Chievo, Adrian Stoian, per il fantasista greco Ionnis Fetfatzisidis, proveniente dall'Olympiakos e ribattezzato in patria, forse con eccesso di enfasi, il "Little Messi". Ceduto al Sassuolo Antonio Floro Flores, Preziosi ha definito con il Napoli il trasferimento di Emanuele Calaió. Sul fronte blucerchiato chiuso l'affare per il baby bomber del Milan, Andrea Petagna , mentre Juan Antonio torna al Brescia Argomenti gilardino bizzarri lazio genoa 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Sfumato Burak Yilmaz, resta al Galatasaray Ormai la trattativa saltata in extremis è diventata una regola per il calciomercato della Lazio. Era successo a gennaio con Felipe Anderson, l'estate scorsa proprio con l'attaccante turco (all'epoca al Trabzonspor) e la sessione di mercato precedente con Keisuke Honda. Tutte operazioni (mancate) simili tra loro: lunghe, estenuanti e dallo stesso epilogo. SALTA YILMAZ, BERISHA L'ACQUISTO ANNUNCIATO DA LOTITO - L'unica differenza è che questa volta la trattativa si è svolta sotto gli occhi di tutti: la visita a Villa San Sebastiano dei dirigenti del Galatasaray, il pranzo in un noto ristorante della Capitale e l'intermediario spedito in Turchia. Alla luce del sole per tutti tranne che per Lotito. Che prima della gara con la Juve ha negato inspiegabilmente di aver mai trattato l'attaccante della Nazionale turca, annunciando invece in pompa magna un altro acquisto. Si riferiva a Etrit Berisha (già tesserato peraltro dal Chievo che farà ricorso), il portiere albanese arrivato dal Kalmar per 300mila euro: andrà a fare il vice di Marchetti, visto che Albano Bizzarri si è trasferito all'ultimo secondo al Genoa. DEPOSITATO IL CONTRATTO DI PEREA - È stato ufficializzato anche l'acquisto di Perea, che potrà finalmente uscire dalla naftalina in cui era stato lasciato dal club biancoceleste, per aggregarsi al gruppo di Petkovic. Avrà bisogno di un po' di tempo. Sia per il canonico ambientamento in un campionato nuovo, che per raggiungere una condizione fisica ottimale visto che in Colombia non ha svolto la preparazione. Petkovic dovrà sperare che Klose o Floccari non prendano mai la febbre, perché a eccezione dei giovani Keita e Tounkara in attacco non è rimasto più nessuno. Libor Kozak è stato venduto all'Aston Villa a titolo definitivo e Antonio Rozzi è andato in prestito al Real Madrid B. Si parla addirittura dei reintegri di Giuseppe Sculli e di Emiliano Alfaro che la Lazio non è riuscita a piazzare in questi ultimi giorni di mercato. Leggi i commenti I commenti dei lettori 
None Leggi i commenti I commenti dei lettori 
WASHINGTON - Dopo la cancellazione del bilaterale con Vladimir Putin, la Casa Bianca rischia di creare ulteriori frizioni con il Cremlino, incontrando gruppi di attivisti russi per i diritti umani, tra cui militanti di organizzazioni di gay e lesbiche, durante la sua visita a San Pietroburgo per il G20. Quattro organizzazioni russe non governative hanno detto al sito BuzzFeed di esser state invitate a una tavola rotonda con rappresentanti della società civile in programma giovedì al Crowne Plaza di San Pietroburgo, dove alloggerà il presidente americano. Una notizia che non farà particolarmente piacere al Cremlino, da mesi sotto accusa negli Usa e in Europa per forme di persecuzione dei gay che si concretizzano in arresti di attivisti, violenze fisiche o psicologiche, divieti di manifestare, discriminazioni sui luoghi di lavoro. I gruppi invitati all'incontro, che fa parte del programma ufficiale della Casa Bianca, includono storici attivisti per i diritti umani formatisi nei ranghi del dissenso anti-comunista sovietico, come Lev Ponomarev o Liudmila Alexeyeva, ma anche esponenti di Coming Out, una organizzazione di gay e lesbiche di San Pietroburgo. Dovrebbe partecipare anche Lgbt Network, un altro gruppo per i diritti degli omosessuali, anche se il suo direttore, Igor Kocetkov, ha rifiutato di confermare, affermando che "gli è stato chiesto di non dir niente". L'incontro di giovedì non è senza precedenti: Obama ha incontrato esponenti della società civile e attivisti dell'opposizione durante la sua ultima visita in Russia mentre George W. Bush partecipò a una sessione con le Ong durante il summit del G8 nel 2006. E tuttavia la tavola rotonda al Crowne Plaza promette di complicare un rapporto già difficile, e non solo per le profonde divergenze sulla Siria. Obama doveva avere un "tete a tete" con Putin a Mosca prima di recarsi al summit ma la Casa Bianca ha cancellato il vertice quando la Russia ha aperto le braccia alla "talpa" dell'Nsa Edward Snowden mentre il Cremlino ha più volte accusato membri di organizzazioni della società civile russe di essere nei libri paga del Dipartimento di Stato. Argomenti gay legge anti-gay russia san pietroburgo buzzfeed lgbt russia barack obama vladimir putin 
