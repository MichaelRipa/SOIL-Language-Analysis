MONACO - Seconda battuta d'arresto in altrettante giornate di Eurolega per la Montepaschi Siena. I campioni d'Italia, infatti, dopo il ko casalingo all'esordio con il Galatasary, a Monaco di Baviera escono sconfitti 89-79 dal Bayern, ora al comando del gruppo C a punteggio pieno, mentre la formazione toscana è ancora a zero. Sprofondata anche sotto le venti lunghezze all'Audi Dome, la Mens Sana non si è arresa tornando a -9 a una manciata di secondi dalla fine della gara, ma senza riuscire a completare la rimonta. TEDESCHI AVANTI DI DUE NEL PRIMO QUARTO - La partita comincia sul filo dell'equilibrio con la Montepaschi che si porta avanti a metà primo quarto grazie ad un gioco da tre punti di Carter (9-11). Hunter allunga dalla distanza ed Hackett infila la tripla del +7 (9-16). Bryant e Delaney costruiscono un break che riporta in testa il Bayern (17-16 a 2'). Ortner pareggia i conti (18-18). Troutman riporta in vantaggio i suoi, Viggiano ripristina la parità dalla lunetta ma Taylor chiude il primo quarto sul 22-20 per i padroni di casa. IL BAYERN ALLUNGA DOPO L'INTERVALLO - Nella prima parte della seconda frazione la squadra di Crespi tiene contatto con la gara, ma a poco più di due minuti dall'intervallo il Bayern avanza sul +10 (36-26). La Montepaschi reagisce con Rochestie ma i tedeschi sono bravi a tenere i biancoverdi a distanza (46-33). I padroni di casa allungano sul +17 all'inizio della terza frazione (51-35) contro una Montepaschi che rosicchia punti ma resta sotto la doppia cifra di svantaggio (-11 a 5'15", 55-44). Djedovic allontana ancora Siena con un tripla, poi il Bayern guidato da Benzing tocca il +19 a 1'20" alla terza sirena (68-49) e al termine del periodo il tabellone recita il 70-52. SIENA NON SI ARRENDE E LOTTA SINO AL TERMINE - Monaco controlla saldamente la gara (80-61 a metà quarto), ma la Montepaschi non alza bandiera bianca e lotta su ogni pallone. A 3'28" Rochestie da tre punti riporta i suoi a -13 (80-67). Il Bayern dalla lunetta contiene gli attacchi senesi (a 1'20" 85-73). I tedeschi giocano con il cronometro, Rochestie segna per il -9 ma è Delaney a chiudere virtualmente la gara. E fra una settimana il testa a testa con lo Stelmet Gora, l'altra compagine ancora al palo nel girone, sa già di ultima spiaggia o quasi per la Mens Sana. ALTRI GIRONI: BARCELLONA SCONFITTO IN TURCHIA - Questi i risultati della seconda giornata della fase a gironi e la situazione di classifica Gruppo A : Partizan Belgrado  -  Nanterre 73-43, CSKA Mosca  -  Budivelnik Kiev 72-67, Fenerbahçe  -  Barcellona 75-70. Classifica : Fenerbahçe e CSKA Mosca 4 punti, Barcellona e Partizan Belgrado 2, Budivelnik Kiev e Nanterre 0. Gruppo B : EA7 Armani Milano  -  Zalgiris Kaunas 82-75, Real Madrid  -  Brose Bamberg 98-58, Strasburgo  -  Anadolu Efes 66-76: Classifica : Real Madrid e Anadolu Efes 4; Brose Bamberg e EA7 Armani Milano 2; Strasburgo e Zalgiris Kaunas 0. Gruppo C : Galatasaray  -  Olympiacos 67-78, Bayern Monaco- Montepaschi Siena 89-79, Unicaja Malaga  -  Stelmet Gora 101-68. Classifica : Bayern Monaco 4 punti; Galatasaray, Olympiacos e Unicaja Malaga 2; Montepaschi Siena e Stelmet Gora 0. Gruppo D : Panathinaikos  -  Laboral Vitoria 95-74, Maccabi Electra  -  Stella Rossa 96-82, Kuban Krasnodar  -  Lietuvos Rytas 68-53. Classifica : Kuban Krasnodar 4; Lietuvos Rytas, Maccabi Electra, Laboral Vitoria, Panathinaikos 2; Stella Rossa 0. BAYERN MONACO-MONTEPASCHI SIENA 89-79 (22-20; 46-33; 70-52) BAYERN MONACO : Troutman 6, Hamann ne, Schaffartzik 2, Staiger 10, Benzing 9, Djedovic 14, Zipser ne,  Delaney 20, Idbihi 6, Savovic 5, Taylor 2, Bryant 15. All. Pesic. MONTEPASCHI SIENA : Viggiano 4, Hunter 9, Cournooh ne, Rochestie 13, Carter 14, Ress 3, Ortner 11, Udom ne, Hackett 8, English 12, Green 5. All. Crespi. Argomenti basket basket eurolega montepaschi siena Leggi i commenti I commenti dei lettori 
None Leggi i commenti I commenti dei lettori 

ROMA – Non basta il cambio di allenatore alla Reggina per uscire dal tunnel. Nell’anticipo dell’undicesima giornata di Serie B la squadra calabrese, guidata per la prima volta da Fabrizio Castori, subentrato all’esonerato Gianluca Atzori, cede per 3-2 al Pescara che espugna il ‘Granillo’. Un colpo di vitale importanza, quello messo a segno in riva allo Stretto, nel duello tra due delle principali deluse della cadetteria, loro malgrado ritrovatesi nella zona calda della classifica. Un successo che puntella la panchina di Pasquale Marino,che riassaporano il gusto della vittoria dopo 9 turni, portandosi a quota 11 punti e operando il sorpasso proprio sugli amaranto, che restano fermi a 9. MANIERO SU RIGORE RISPONDE ALL’AUTOGOL DI SCHIAVI – A mettere le ali alla formazione adriatica sono tre reti realizzate in apertura di ripresa nel giro di 10′, complice anche un black out dei padroni di casa. Ad illudere la Reggina era stata al 37′ del primo tempo una sfortunata deviazione di Schiavi che interviene sul cross di Di Michele e spiazza Belardi. Ma al rientro dagli spogliatoi, nel breve volgere di una decina di minuti, il Pescara ribalta tutto. Fallo di mano di Sbaffo sugli sviluppi di un corner e dal dischetto trasforma Maniero per l’1-1 (8′ st). MICIDIALE UNO-DUE DI POLITANO E RAGUSA, GERARDI ACCORCIA – Passano sei minuti e gli adriatici mettono a segno un terribile uno-due con un violento rasoterra di Politano, reso piu’ insidioso da una deviazione che batte Benassi, portandoli in vantaggio per 2-1. Gli amaranto di Castori accusano il colpo e il Pescara ne approfitta portando a tre le proprie marcature con un destro di Ragusa che si infila sotto l’incrocio (non esulta l’ex amaranto). Al 43′ la Reggina accorcia le distanze con un colpo di testa di Gerardi su calcio d’angolo calciato da Falco. Un gol che serve però a poco, il Pescara controlla nei 4′ di recupero e porta a casa il bottino pieno che equivale a una bella boccata d’ossigeno, mentre dagli spalti piovono fischi per una Reggina contestata dai suoi tifosi. REGGINA – PESCARA 2-3 (1-0) REGGINA (4-3-1-2): Benassi; Da Silva, Ipsa, Lucioni, Adejo; Rigoni, Strasser, Dall’Oglio (28′ st De Rose); Sbaffo (12′ st Falco); Cocco (21′ st Gerardi), Di Michele. (Zandrini, Louzada, Di Lorenzo, Gentili, Caballero, Maza). All.: Castori. PESCARA (3-4-3): Belardi; Cosic (1′ st Bocchetti), Schiavi, Zauri; Bolzano, Rizzo, Brugman, Rossi; Politano (43′ st Cutolo), Maniero (27′ st Mascara), Ragusa. (Pigliacelli, Viviani, Vukusic, Fornito, Padovan, Zuparic). All. Marino. ARBITRO: Nasca di Bari. RETI: nel pt 36′ autorete Schiavi (P); nel st 7′ Maniero rig. (P), 14′ Politano (P), 18′ st Ragusa (R), 43′ st Gerardi (R). xAmmoniti: Politano e Sbaffo. ANGOLI: 5-4 per il Pescara. AMMONITI : Politano (P), Sbaffo (R). RECUPERO: pt 1′, st 4′. Argomenti serie b pescara calcio reggina calcio Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
In politica le motivazioni sono tutto. Peccato che quelle che hanno spinto Mariano Rabino, ex consigliere regionale Pd, a candidarsi al Parlamento (con Scelta Civica) non siano poi tanto nobili. In un fuori onda della trasmissione "Fatti e misfatti", ritrasmesso poi da "Striscia la Notizia, il politico braidese si è lasciato scappare che le sue preferenze per la capitale sono dovute al clima, e si può capire, e alle donne. "Una signora mi ha chiesto perché quando vado a Roma non voglio mai tornare a casa. Gli ho detto così: non sono i privilegi, sono la gnocca e il tempo". E ha aggiunto: "In 5 anni a Torino in Consiglio Regionale non ho visto la gnocca che ho visto qui in sei mesi". Uno scivolone di cui si è scusato poi su Facebook: "Non credo di aver commesso un reato che meriti la pena capitale, mi scuso con il mondo femminile se ho usato, in un contesto cameratesco e confidenziale, una terminologia irrispettosa". 
“Basta con Berlusconi, voltiamo pagina. Spero che anche il centrodestra faccia  il suo percorso ma di questo non tocca a me parlare. Come Pd dobbiamo smettere  di occuparci degli altri e guardare in casa nostra”. Sono le prime parole  pronunciate da Matteo Renzi alla Leopolda aprendo in diretta tv collegato con lo  studio di Lilli Gruber la convention che fino a domenica riunirà a Firenze i  supporter del sindaco. Parlamentari (di vecchia data e di recente acquisizione),  amministratori, imprenditori e gente comune che qui viene a parlare di futuro,  il tema chiave scelto per caratterizzare la quarta edizione della kermesse che  si distingue da quelle che l'hanno preceduta per la coincidenza con l'inizio  della campagna delle primarie che l'8 dicembre dovrebbero incoronare Renzi  leader del Pd. Anche l'attuale segretario Guglielmo Epifani sarà a Firenze  domenica mattina, per ascoltare gli altri - come ha voluto precisare - ma anche  per prendere la parola. Archiviare gli ultimi vent'anni e guardare avanti  verso un' Italia nuova è il motivo ispiratore di questo meeting, che ripercorre  la formula del microfono aperto già sperimentata per tre anni consecutivi.  Chiunque potrà intervenire domani, a patto che non impieghi più di quattro  minuti per raccontare la sua idea di futuro.E ieri all'apertura dei cancelli  all'ingresso della Leopolda si sono presentate quasi duemila persone. La prima  sera è occupata da cento tavoli di discussione dedicati ad altrettanti temi di  attualità, dalla giustizia al lavoro alle pensioni alla scuola all'ambiente alla  comunicazione alla tutela del territorio fino al femminicidio. Ogni dibattito è  coordinato da un parlamentare o da un sindaco e ad ogni tavolo siede un esperto  della materia con la funzione di "provocatore" in modo da non far assopire i  commensali che non hanno peraltro niente da mangiare (la cena a buffet è finita  da un pezzo). Ci sono tra gli altri Ermete Realacci, Davide Faraone, Paola  Concia, David Ermini, Dario Nardella, il sindaco di Bari Emiliano, lo scrittore  e parlamentare montiano Edoardo Nesi, David Sassoli, Francesco Bonifazi,  Simonetta Giordani sottosegretario al turismo. [[ge:rep-locali:rep-firenze:69450350]] Sul palco una lavagna vecchio  stile (in realtà elettronica) e una Vespa 125, due simboli del passato  aggiornati al presente, perché quello che di buono l'Italia ha prodotto non va  rottamato e neppure dimenticato. La deputata Maria Elena Boschi a cui Renzi ha  affidato l'organizzazione della convention giura che le registrazioni siano già  arrivate a quota 3.500. Tra gli ospiti illustri di domani ci saranno Oscar  Farinetti di Eataly, il re del cachemire Brunello Cucinelli, l'amministratore  delegato di Luxottica Guerra, Alessandro Baricco e il politologo Roberto  D'Alimonte che parlerà di riforma elettorale. Mentre la discussione va avanti  Renzi commenta al microfono in diretta i Tweet che  arrivano dall'esterno e  risponde a critiche e punzecchiature: "chi paga la Leopolda?" O "fai anche tu le  kermesse di partito"? No, nessun rischio di addormentarsi qui dentro, anche se  la temperatura è alta in tutti i sensi e i partecipanti girano in maniche di  camicia. Renzi vuole dare un segnale chiaro della sua nuova strategia che ha una  sola vera parola d'ordine, semplificazione. "Il paese non può soffocare di  burocrazia", dice ad OttoeMezzo. "Basta 1 euro per aprire una Rsl ma il giorno  dopo ti costringono a mettere 28 timbri. Liberiamoci di questo sistema  incomprensibile, dimezziamo i parlamentari, facciamo il Senato delle autonomie  locali, riformiamo il titolo V della Costituzione, non lasciamo a Grillo questi  argomenti, facciamo noi quello che lui dice". un programma vero, che dal 9  dicembre diventerà la Bibbia del Pd. Non risparmia attacchi duri alla vecchia  classe dirigente della sinistra nell'intervista alla Gruber: "Smettiamo di  raccontare barzellette agli italiani, Berlusconi avrà forse comprato i voti, io  non lo so e sarà la magistratura ad accettarlo. Ma Prodi è stato mandato a casa  due volte dalla sinistra e la sinistra deve avere il coraggio di ammetterlo". E  poi l'affondo sulla legge elettorale che deve essere chiara e mettere fine alla  possibilità delle larghe intese. Quanto alla coincidenza tra segretario del Pd e  candidato premier, il sindaco si limita a dire che in caso di nuove primarie  come è stato consentito a lui di sfidare Bersani così sarebbe concesso a  chiunque di tentare la corsa contro Renzi. [[ge:rep-locali:rep-firenze:69445347]] Ultimo tema forte le tasse.  "Vanno ridotte', avverte Renzi, "e non come fanno alcuni che non hanno mai  amministrato neppure un condominio e ora improvvisamente si scoprono dei soloni  dell'economia". Letta stia attento, insomma. Quanto a Berlusconi e alle sue  minacce di far cadere il governo il giudizio è netto: "Ormai cambia idea ogni  tre giorni, francamente non lo seguiamo più. Le vicissitudini del Pdl stanno  ormai diventando come una soap opera a metà strada tra 'Beautiful' e 'Sentieri'  con i loro giochini e equilibri interni". Argomenti leopolda matteo renzi 
