MILANO - “Abbiamo commesso qualche ingenuità di troppo, non è stata la partita che avevamo preparato. Al di là della loro aggressività, abbiamo subito 3 gol su palla inattiva, siamo stati leggeri noi: quando situazioni del genere si ripetono, le colpe sono le nostre”. Andrea Mandorlini non nasconde l’amarezza dopo la sconfitta con l’Inter: il tecnico del Verona ha la percezione di aver visto un Hellas concentrato soltanto a metà. “Non abbiamo subito tantissimo, se non con le giocate sugli esterni con la palla dentro. Difensivamente la squadra ha tenuto abbastanza bene, ovviamente in situazione di svantaggio bisogna trovare qualche accorgimento. Oggi è mancata l’attenzione, è mancato lo spirito: dovevamo venire a San Siro con un’altra testa. SIAMO NOI I COLPEVOLI – Il mister degli scaligeri non cerca alibi per la sconfitta. “Ci siamo ripresi e abbiamo anche fatto discretamente, sarebbe potuta andare diversamente nel finale, magari sul 4-3 con qualche minuto da giocare, purtroppo non ci siamo riusciti: ce la prendiamo con noi stessi. Ranocchia non guarda nemmeno il pallone, non vedo il fallo di Luca, il gol era buono, fa niente, è andata così. In ogni gol dell’Inter c’è il nostro zampino, anche se fisicamente sono stati bravi nel metterci in difficoltà sui corner: teniamo giocatori a zona e altri a uomo, non è il modo di difendere che conta ma la concentrazione. Possiamo e dobbiamo fare meglio, abbiamo faticato anche a centrocampo nel primo tempo. Sconfitta salutare? Preferisco sempre vincere, dispiace per com’è andata: a volte un passaggio a vuoto può capitare, oggi gli errori sono stati troppi per portare via dei punti. Martinho? Era fuori da un po’, è tornato dopo circa un mese: sa attaccare la profondità, è giovane e ha prospettiva, ci dà alternative importanti a livello tattico, oggi ha fatto una buonissima partita”. Argomenti serie a hellas verona andrea mandorlini Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BARCELLONA - I rimpianti di Ancelotti. Il tecnicod del Real, uscito sconfitto dal Clasico di Spagna giocato al Camp Nou, riconosce che la sua squadra ha praticamente regalato un tempo agli uomini di Martino:  "Nel primo tempo non siamo riusciti a giocare. Abbiamo fatto poi un  buon secondo tempo, abbiamo tenuto il controllo del gioco e creato buone  opportunità". Ma l'ex allenatore del Paris Saint-Germain punta anche il dito sull'arbitro Undiano Mallenco in merito al presunto intervento falloso di Mascherano su Ronaldo: "Il rigore? Mi è sembrato evidente. Tutto il mondo l'ha visto, tranne l'arbitro. Non so come un direttore di gara internazionale non l'abbia visto". Altro episodio discusso, il 'mani' del blaugrana Adriano in area: "Non commento - spiega Ancelotti - perché è una decisione molto difficile. Se avesse dato il rigore e la seconda ammonizione, il risultato sarebbe stato diverso". Tornando alla partita Ancelotti commenta anche la prestazione di Bale: "Ha bisogno di trovare l'intesa con gli altri della squadra. In un'ora di gioco non ha fatto male". Argomenti calcio spagnolo carlo ancelotti real madrid Leggi i commenti I commenti dei lettori 
None Leggi i commenti I commenti dei lettori 
MILANO - “Siamo partiti davvero bene, dopo il 2-0 forse ci siamo specchiati un po’ troppo, con qualche giocata più per la platea che per il risultato: non dobbiamo farlo, abbiamo perso attenzione, concedendo una rete da evitare. Ho visto ingenuità evitabili, in futuro potrebbero costarci caro”. E’ un Walter Mazzarri contento a metà, quello che commenta il successo della sua Inter sul Verona: il tecnico evidenzia pregi e difetti odierni. ”Abbiamo visto cosa è successo alla Juventus a Firenze, se pensi di avere il risultato in tasca sbagli: nel calcio è vietato sentirsi al sicuro. Siamo una squadra giovane, con tanti ragazzi che magari non hanno mai giocato con il peso di dover ottenere il risultato da titolari. Finché ognuno ha fatto il suo abbiamo fatto una grande partita, con qualche calo di tensione il Verona è emerso. Sono leggerezze da evitare se vogliamo diventare una squadra di vertice”. GIOVANI DA FORMARE – Il mister nerazzurro analizza anche il rendimento dei singoli, passando da Palacio a Kovacic, senza dimenticare gli esterni di fascia. ”Rodrigo è un campione circondato da ragazzi giovani, come Belfodil: non a caso Palacio ha già fatto benissimo in passato, quest’anno sta facendo ancora meglio. Ishak deve maturare, quando arrivi all’Inter hai tanta attenzione addosso, non ho capito cos’è successo con Moras nel finale: al di là delle provocazioni e dell’episodio, secondo me abbastanza veniale, bisogna restare più sereni. Fa parte del processo di maturazione. Mateo è in una posizione nuova, deve ancora capire cosa deve fare, nel secondo tempo era già in crescita rispetto al primo. Stiamo parlando di un ragazzo giovanissimo, a volte ha fatto la cosina in più per prendere applausi, non sono cose da fare. Jonathan e Nagatomo hanno fatto bene le due fasi anche oggi, soprattutto Jonathan sta sorprendendo: era impensabile potesse fare il campionato che sta facendo, difensivamente è cresciuto in maniera incredibile, spero continui. I cambi di Palacio e Cambiasso? Martedì giochiamo a Bergamo con l’Atalanta, se non provo qualcosa sul 4-1 in casa contro il Verona… Rodrigo spende tantissimo in campo, dovevo preservarlo un po’, quando ho visto il 4-2 mi sono arrabbiato perché mi aspettavo una gestione migliore del pallone”. Argomenti serie a inter walter mazzarri Leggi i commenti I commenti dei lettori 
None Leggi i commenti I commenti dei lettori 
MILANO - Una bella partita, due squadre in salute, tre calci d’angolo decisivi: la conta, al termine di un vivace Inter-Verona, non si ferma qui. Perché ora sono i nerazzurri ad occupare il quarto posto, con gli scaligeri scivolati al quinto dopo una gara in cui i gol sono stati sei. Un match deciso dai dettagli e da qualche rimpallo di troppo nell’area piccola gialloblù, con le deviazioni che vanno tutte nella direzione nerazzurra, in occasione di primo, secondo e quarto timbro. A San Siro finisce 4-2 ma la formazione di Mandorlini non esce affatto ridimensionata dall’anticipo serale della nona giornata, avendo dimostrato di poter impensierire una “big” a domicilio, contando su un Toni ancora capace di prendersi sulle spalle il peso del reparto offensivo. Successo comunque meritato per i padroni di casa, che specialmente nella prima mezz’ora hanno messo in grande difficoltà la retroguardia dell’Hellas. CORNER FATALI – La sorpresa, nell’undici di Mazzarri, è il posizionamento di Alvarez e Kovacic, con “Ricky Maravilla” intermedio e il croato alle spalle di Palacio. Il Verona parte molto raccolto ma al 12′ è già sotto di due gol, nati entrambi da calcio d’angolo: minuto 10, corner da sinistra, Jonathan è solissimo in area di rigore e può calciare al volo con il destro, ringraziando la deviazione di Moras per il vantaggio. Due giri d’orologio, cambia l’origine della minaccia, non il risultato finale. Cross dalla bandierina destra, Rolando sovrasta sullo stacco Donati, il pallone resta a portata di piede di Guarin: conclusione secca, Jorginho salva sulla linea, rimpallo sull’addome di Palacio e 2-0 che diventa realtà. Inter in controllo, nonostante un colpo di testa di Toni al 25′ su bel cross di Cacciatore: i nerazzurri sembrano poter colpire a piacimento, poco dopo la mezz’ora è Guarin a seminare il panico ma la sua rifinitura per Palacio arriva con un attimo di ritardo. Il capovolgimento di fronte riapre il match: Toni fa da sponda per Martinho, l’esterno può inserirsi centralmente, complice un’uscita inspiegabile di Juan Jesus, e trafiggere Carrizo con un sinistro potente e schiacciato a terra. L’INTER NON TREMA – La sfida viaggia a ritmi alti, Cambiasso ristabilisce quasi subito le distanze in termini di risultato: “El Cuchu” è il terminale di un’azione manovrata palla a terra, con Nagatomo che trova spazio per il destro a giro dai 14 metri. Pallone sul palo, il tap-in di Palacio è impreciso, Agostini tiene in gioco tutti e per il centrocampista argentino è un gioco da ragazzi insaccare a porta vuota. L’avvio di ripresa è territorio di Guarin: il colombiano dopo 2′ va vicinissimo al 4-1, la sua botta da fuori viene deviata in angolo dall’estremo dell’Hellas. La maledizione dei corner, per il Verona, prosegue: Alvarez mette in mezzo da destra, Palacio spizza e Rafael allontana con i piedi, trovando suo malgrado lo stinco di Rolando per il poker. A cavallo del quarto d’ora prima Jonathan sfiora la doppietta personale, poi Toni calcia alto da posizione favorevole. Il centravanti ex Bayern resta una minaccia per l’intera retroguardia nerazzurra, è lui a servire a Romulo l’assist per il 4-2: bravissimo il brasiliano nel controllo a saltare Nagatomo e nel mancino rasoterra, nulla da fare per Carrizo. Toni troverebbe anche la rete del 4-3 ma Celi fischia qualche istante prima del sinistro al volo, il fallo ai danni di Ranocchia appare lievissimo. L’assalto scaligero nel finale non produce particolari pericoli, mentre Belfodil impegna severamente Rafael: il 7 nerazzurro è però protagonista, in negativo, dell’episodio che chiude definitivamente la sfida. A triplice fischio già in archivio, l’ex Parma si aggancia con Moras: Celi sventola il rosso ad entrambi, espulsione di rara ingenuità. Vince l’Inter, con merito e un pizzico di fortuna: l’Hellas rimane una bella realtà di questo campionato, pur con qualche ritocco da apportare su palla inattiva. INTER-HELLAS VERONA 4-2 (3-1) Inter (3-5-1-1): Carrizo 6; Rolando 6.5, Ranocchia 6, Juan Jesus 5.5; Jonathan 7, Guarin 7, Cambiasso 7 (18′ st Kuzmanovic 5.5), Alvarez 6.5, Nagatomo 6; Kovacic 6 (34′ st Taider sv); Palacio 7 (20′ st Belfodil 6). (Castellazzi, Maniero, Andreolli, Pereira, Samuel, Wallace, Mudingayi, Olsen, Icardi). All.: Mazzarri Hellas Verona (4-3-3): Rafael 5.5; Cacciatore 5.5 (38′ st Juanito Gomez sv), Moras 5, Maietta 5.5, Agostini 5 (28′ st Cacia 6); Romulo 7, Donati 5 (10′ st Donadel 5.5), Jorginho 6; Iturbe 6, Toni 7, Martinho 7. (Mihaylov, Albertazzi, Bianchetti, Gonzalez, Rubin, Jankovic, Laner, Sala, Longo). All.: Mandorlini Arbitro : Celi Reti : 10′ pt Jonathan, 12′ pt Palacio, 32′ pt Martinho, 38′ pt Cambiasso, 11′ st Rolando, 26′ st Romulo Ammoniti : Donadel, Iturbe, Jonathan e Cambiasso per gioco falloso, Palacio per comportamento non regolamentare, Cacciatore per proteste Espulsi : Belfodil e Moras per reciproche scorrettezze Recupero : 0 e 3′ Argomenti serie a inter hellas verona Leggi i commenti I commenti dei lettori 
