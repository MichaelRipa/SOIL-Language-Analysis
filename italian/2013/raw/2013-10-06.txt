Lo scorso luglio il leader dei talebani pakistani, Adnand Rasheedm aveva scritto una lettera personale di scusa a Malala Yousafzai, la giovane che il 9 ottobre 2012, quando aveva 15 anni, sopravvisse per miracolo ai tre colpi di pistola che la centrarono da breve distanza. Ma in realtà la giovane, tra i probabili candidati al Nobel per la Pace, è ancora nel mirino dei talebani, perche, "ha irriso l'Islam e non per il suo impegno a favore dell'istruzione per le ragazze". Lo ha spiegato in un'intervista alla Abc, il portavoce del gruppo, Shahidullah Shahid. Malala, curata all'ospedale di Birmingham in Inghilterra vive ancora li con la famiglia. Il 12 luglio in occasione del suo sedicesimo compleanno tenne un acclamato intervento alle Nazioni Unite. La ragazza, intanto, è stata invitata a Buckingham palace. La giovane, che oggi ha 16 anni, parteciperà ad un ricevimento offerto il 18 ottobre dalla regina Elisabetta II e il marito, principe Filippo, nell'ambito di una inziativa sulla Gioventù e l'Istruzione nel Commonwealth. Lo ha reso noto la casa reale britannica. E martedì prossimo uscirà in tutto il mondo il libro in cui Malala racconta la propria vita e le proiprie battaglia, "Io sono Malala: la ragazza che ha lottato per l'istruzione ed è stata colpita dai Talebani". Nel volume è, tra l'altro, raccontato l'attacco dei talebani, quando un miliziano salì sullo scuolabus su cui lei viaggiava e chiese a tutti i passeggeri: "Chi è Malala?". Poi, dopo averla individuata, le sparò alla testa, ferendola gravemente. Successivamente la giovane fu messa su un aereo e trasferita in Gran Bretagna, dove venne sottoposta a un delicato intervento chirurgico che la restituì a una vita normale e al grande amore della sua vita: i libri. Malala è tornata a frequentare la scuola lo scorso mese di marzo, in Inghilterra. Argomenti talebani nobel per la pace malala yousafzai 
TORINO - Non usa giri di parole Giorgio Chiellini nel dopo partita di Juventus-Milan per commentare il pugno rifilatogli da Mexes: "Il fallo di Mexes era evidente: è stato un gesto che non ha nulla a che vedere con questo sport, una di quelle situazioni che devono sparire da questo mondo - ha detto il difensore bianconero - Se Mexes mi ha chiesto scusa? No, mi ha detto che mi sono buttato e che faccio il cinema, ma è evidente che il cinema lo fa un'altra persona". Chiellini ha spiegato che con il francese non c'è stato alcun chiarimento: "Non c'è niente da chiarire, non c'era stato motivo e non c'è stato motivo dopo. Ci sono dei fatti recidivi, il passato parla chiaro. Credo sia giusto che la sportività dura, la cattiveria in campo per prendere la palla deve essere giustamente esaltata. Ci può stare, ci si da la mano e ci si rialza. Questi episodi andrebbero puniti molto pesantemente, non è calcio e non c'entra niente". Poi difensore azzurro parla anche della partita: "Non dovevamo dare risposte a nessuno. E' una vittoria per noi, anche se purtroppo non riusciamo a godercela fino in fondo, perché come ultimamente succede troppo spesso, ci siamo rovinati un po' la vita in una situazione dove la partita era già chiusa, con delle disattenzioni sulle quali abbiamo rischiato". Chiellini punta il dito sugli errori che nel finale hanno messo a rischio il successo: "Se vogliamo vincere anche quest'anno dobbiamo cambiare registro su queste cose. Posso accettare il primo gol, perché obiettivamente è arrivato un rimpallo, Muntari è stato bravo e reattivo e obiettivamente ci potevamo far poco. Però - sottolinea il bianconero - dopo abbiamo avuto una reazione rabbiosa, con tre o quattro occasioni. L'avevamo chiusa, loro erano in dieci, dovevamo tenere palla fino al 95esimo. Così, abbiamo rischiato per nulla, è questo ci deve dare un insegnamento per il futuro, non sempre ci può andare bene". Argomenti serie a juventus fc giorgio chiellini philippe mexes Leggi i commenti I commenti dei lettori 
Dal 31,34% di Trecasali, in provincia di Parma, al 54,63% di Toano, nel reggiano. E' la forbice che racchiude i dati definitivi sull'affluenza registrata ai referendum consultivi nei 9 comuni chiamati oggi a decidere sui 4 progetti di fusione previsti negli altrettanti progetti di legge della Giunta regionale il cui iter di approvazione è sospeso in Assemblea legislativa in attesa dell'esito delle consultazioni odierne. Erano circa 31 mila i cittadini che potevano andare alle urne per dire sì o no alla fusione dei loro comuni (quesito numero 1) e a esprimere la preferenza per uno dei possibili nomi dell'eventuale nuovo comune (il quesito numero 2, presente nelle schede di tre progetti di fusione su quattro, visto che nel reggiano il nome del possibile comune unico è già stato indicato dai Consigli comunali di Toano e Villa Minozzo: si tratterebbe di 'Trevalli'). Ecco l'affluenza definitiva registrata alle ore 22: in provincia di Ferrara, sia per il quesito numero 1 che per il quesito numero 2 si sono recati a votare 857 elettori a Migliaro, pari al 45,68 degli aventi diritto, 1.183 (38,69%) a Migliarino e 1.363 (43,16%) a Massa Fiscaglia. Nel parmense, sia per il quesito numero 1 che per il quesito numero 2 hanno votato 1.440 (44,23%) aventi diritto a Sissa e 909 (31,34%) a Trecasali. Nel riminese, per entrambi i quesiti hanno votato 683 (52,86%) elettori a Torriana e 1.367 (48,53%) a Poggio Berni. In provincia di Reggio Emilia, per il solo quesito numero 1 hanno votato 1.953 (54,63%) elettori a Toano e 1.586 (44,70%) a Villa Minozzo. I DATI DEFINITIVI La fusione tra i comuni passa con l'85,5%a Trecasali e col 93,35 a Sissa. Sissa, sì 1.347 (93.35%)  -  no 96 (6,65%) Trecasali, sì 773 (85,51%)  -  no 131 (14,49%). Per quanto riguarda il nome passa con il 50,52% la dizione Sissa-Trecasali, segue col 17,83 la dizione Trecasali-Sissa e col 16,57 Terre del basso Tro Nove piccoli Comuni sono stati chiamati al voto in Emilia-Romagna, per decidere con quattro referendum consultivi se fondersi o meno, nelle province di Ferrara, Rimini, Parma e Reggio Emilia. Risultato: tre sì e un no. Non è passata la fusione di Toano e Villa Minozzo sull'Appennino reggiano. Hanno invece scelto di fondare un unico comune Torriana e Poggio Berni nel Riminese; Migliaro, Migliarino e Massa Fiscaglia nel Ferrarese; Sissa e Trecasali nel Parmense. E' la terza importante tornata di fusioni di comuni in Emilia-Romagna, dove la Regione ha deciso di sostenerle sia con fondi propri, sia aprendo la via ai previsti finanziamenti statali, offrendo ai piccoli Comuni sempre in affanno finanziario una strada per risparmiare nelle spese di funzionamento e, insieme, aumentare per 15 anni le entrate da destinare ai servizi per i cittadini. Non poche le resistenze culturali e politiche (fallita infatti una precedente fusione in Romagna per il 'no' di uno dei due comuni chiamati a esprimersi), ma per i sostenitori delle unificazioni questo è un modo concreto di aiutare i piccoli Comuni. 
ROMA – Non basta alla Lazio una prova generosa per piegare la Fiorentina nello confronto tra le due reduci dagli impegni di Europa League. I biancocelesti le hanno provate tutte per vincere e, ai punti, come spiega anche lo score finale dei tiri in porta (18-3) lo avrebbero anche meritato. Ma hanno pagato la loro imprecisione e anche l’attenta prova di Neto che si è, così, riscattato dopo le critiche subite all’indomani della prova col Parma. FIORENTINA, SERATA DI SCARSA VENA – La Fiorentina ha trovato una serata di scarsa vena. Con Rossi recuperato, ma non al meglio, ha faticato a trovare profondità e ha finito per crogiolarsi attorno al suo sterile possesso palla che non ha prodotto nulla. Marchetti è stato impegnato solo nella ripesa da una punizione laterale di Rossi e da alcuni traversoni. Impossibile, quindi, poter pensare di raccogliere qualcosa di meglio di uno 0-0 che alla fine, non può che accontentare i viola. PETKOVIC SORPRENDE TUTTI – Chi si aspettava l’ennesimo turn-over da parte di Petkovic è rimasto sorpreso: spazio allo stesso undici di partenza di Trebisonda con Anderson e Perea preferiti a Ederson e Floccari e addirittura Biglia al posto di Ledesma in mediana. Sul fronte opposto Montella ha restituito una maglia da titolare a Pasqual e Rossi, recuperati in extremis, e ha intensificato il centrocampo inserendo dal 1’ l’eroe di Dnipropetrovsk, Ambrosini. VIOLA, IMPRODUTTIVO POSSESSO PALLA – I viola hanno così, inevitabilmente, dominato in fase di possesso palla (59% a 41% nei primi 45’) ma la lunga manovra alla ricerca dello spazio si è rivelata sterile per l’incapacità, in particolare, di Aquilani, Borja Valero e Cuadrado di trovare il tempo giusto per gli inserimenti in area. LAZIO PERICOLOSA DI RIMESSA – La Lazio, sorniona, ha controllato e di rimessa, al contrario, ha più volte spaventato Neto. Prima con Perea, che ha rubato palla a Pizarro e concluso con un diagonale di un soffio a lato, poi con un sinistro di Hernanes e con una punizione di Candreva, che hanno impegnato Neto, infine con un colpo di testa alto da favorevole posizione di Ciani sugli sviluppi di un angolo. E’ MANCATA LA PRECISIONE – La Lazio ha provato ad accelerare nella ripresa, sfruttando l’affiorante stanchezza degli ospiti ma non è riuscita a sbloccare il risultato. Soprattutto per propri demeriti. Perea, con un colpo di testa, e poi di nuovo Hernanes e Candreva, con due conclusioni da fuori, hanno mancato di poco il bersaglio. E non è andata meglio al 67’ a Floccari, subentrato ad uno spento Anderson, che si è visto deviare in angolo da Neto un bel sinistro in diagonale. MONTELLA, 10’ CON IL 4-6-0 – La Fiorentina ha capito l’antifona è, col passare dei minuti, ha badato a limitare i danni. Montella, per 10’, ha addirittura giocato col 4-6-0 togliendo Rossi e inserendo Vargas. E solo nel finale ha cercato, invano, di ridare profondità alla squadra mettendo prima Matos e poi Yakovenko. La realtà è che i migliori in campo sono stati Savic e Gonzalo Rodriguez, impeccabili fino in fondo nel chiudere anche gli ultimi assalti biancocelesti. Senza di loro stasera i viola difficilmente avrebbero lasciato l’Olimpico imbattuti. LAZIO-FIORENTINA 0-0 Lazio (4-3-3): Marchetti 6.5, Cavanda 6.5, Ciani 6.5, Cana 6.5, Lulic 6.5, Onazi 6.5 (38′ st Gonzalez sv), Biglia 6, Hernanes 7 (42′ st Ederson sv), Candreva 7, Anderson 6 (13′ st Floccari 6), Perea 6.5. (1 Berisha, 95 Staikosha, 3 Dias, 16 Elez, 28 Freitas de Ribeiro, 24 Ledesma, 14 Keita). All. Petkovic. Fiorentina (3-5-1-1): Neto 7, Tomovic 5.5, Gonzalo 6.5, Savic 7, Cuadrado 6 (38′ st Iakovenko sv), Ambrosini 6, Pizarro 6 (28′ st Matos sv), Aquilani 5.5, Pasqual 5.5, Borja Valero 6.5, Rossi 5.5 (17′ st Vargas 5.5). (78 Munua, 3 Alonso, 4 Roncaglia, 5 Compper, 18 Vecino, 8 Bakic, 14 Fernandez, 17 Joaquin, 27 Wolsky). All. Montella. Arbitro : Orsato di Schio 6. Angoli : 6 a 1 per la Lazio. Recupero : 0′ e 5′ . Ammoniti : Perea e Ambrosini, Tomovic, Ciani, G. Rossi, Cana, Pasqual per gioco scorretto, Hernanes per gioco pericoloso. Spettatori : 30 mila. Argomenti serie a lazio fiorentina Leggi i commenti I commenti dei lettori 
TORINO - Antonio Conte può tornare a sorridere dopo il pareggio in Champions col Galatasaray che gli aveva portato via il buon umore. La sua Juventus ha reagito alla critiche battendo il Milan per 3-1. "Quando sono stati stilati i calendari, tutti parlavano di avvio in salita per la Juventus e dopo sette gare abbiamo 6 vittorie e un pareggio, non ci avrei messo una firma, ma diverse – sorride Conte -. Oggi bene come risultato e prestazione buona anche se bisogna sicuramente migliorare. Viviamo un momento, che in realtà dura ormai da un po’ di tempo, che come ci tirano in porta fanno gol, un po’ per sfortuna, un po’ per complicità da parte nostra, ma, come detto, è una situazione da cui conviviamo da un po’ e oggi abbiamo battuto tutti i record subendo dopo 20″. Ma siamo stati bravi a rialzarci e a giocare una buona partita contro un buon Milan". DURA RIPETERSI - La Juve, insomma, risponde sul campo ai ‘nemici’. "Quello che sta accadendo quest’anno era ampiamente previsto da parte mia – commenta Conte -. Veniamo da due anni in cui abbiamo dominato in Italia e quest’anno ripetersi sarà molto, molto difficile, lo dice anche la storia: la Juve è riuscita a vincere tre scudetti di fila solo fra il ’30 e il ’35. E’ durissima ed e’ giusto che ci sintonizziamo tutti subito su questo, squadra, tecnici, societa’ e tifosi. Dobbiamo essere uniti, siamo partiti con sei vittorie in sette gare, ma ci sarà sempre una critica distruttiva che cercherà di destabilizzare l’ambiente, di creare incertezze e noi dovremo essere più bravi". GIOVINCO DECISIVO - Contro il Milan la partita l’ha decisa Giovinco, che Conte ha avuto ragione ad inserire al posto di Quagliarella e preferendolo a Llorente. "Ma anche mercoledì col Galatasaray mi sembrava essere ispirato nei cambi, abbiamo pareggiato 2-2 e io mi sono beccato un 5 in pagella – ironizza Conte -. Ho il piacere e la fortuna di allenare giocatori che si fanno sempre trovare pronti e oggi finalmente Giovinco è stato decisivo. Sono contento per lui, perché penso abbia ricevuto e riceva troppe critiche da tutto l’ambiente juventino. Per me e’ un giocatore molto forte e deve essere sempre sostenuto, mi auguro che questo gol possa sbloccarlo e riannodare il feeling con i tifosi della Juve". Argomenti serie a juventus fc antonio conte Leggi i commenti I commenti dei lettori 
ROMA – "Siamo stati lenti e poco brillanti". Vincenzo Montella non ha visto contro la Lazio la miglior Fiorentina ma preferisce guardare il bicchiere mezzo pieno: "Abbiamo strappato un pareggio importantissimo viste le tante assenze e la stanchezza. La Lazio ha fatto più di noi, ai punti avrebbe meritato qualcosa di più quindi ci prendiamo il punto e guardiamo avanti". UNA DIMOSTRAZIONE DI CARATTERE – Il tecnico non se la sente di criticare la squadra per la prestazione sottotono. "Nonostante la partita, faccio un plauso ai miei ragazzi che hanno dato dimostrazione di grande carattere riuscendo a fare risultato su un campo difficile. Venivamo da una settimana dura, non era facile riuscire a tenere bene e con fisicità il campo. A tratti ci siamo riusciti poi comunque abbiamo retto bene l’urto contro una Lazio che le ha tentate tutte per vincere". Argomenti serie a fiorentina vincenzo montella Leggi i commenti I commenti dei lettori 
Tre squadre in fuga, l'alta classifica si va delineando e forse non è prematuro dire che Juve, Napoli e Roma si dividano - in percentuali che ognuno può definire - il 99 per cento delle possibilità, con un uno per cento da lasciare a una possibile, e al momento remota, sorpresa. Certo è che se il sabato di campionato è stato segnato dalla folgorante vittoria della Roma a San Siro, la domenica della serie A ha detto che le due favorite "ufficiali" hanno risposto nel migliore dei modi. Il Napoli aveva sicuramente il compito più facile della giornata, in casa contro il Livorno, ma l'autorevolezza, la scioltezza, con cui ha risposto la squadra di Benitez è la garanzia migliore per gli azzurri. I quattro gol non lasciano dubbi e sono lì a testimoniare la forza di un gruppo che è capace anche di rimettersi subito in piedi dopo l'amarezza in Champions League. Una risposta chiara è arrivata in questo senso anche dalla Juve, che ha superato lo scoglio più difficile, anche per come si era messa la partita col Milan. Andare in svantaggio dopo pochi attimi, poteva essere pericolosissimo per il contraccolpo psicologico e per come si poteva modellare tatticamente la partita. La Juve è invece rimasta tranquilla ed è riuscita a ribaltare una situazione che si poteva fare molto complicata, con una prodezza di Giovinco che ha dato ragione alle intuizioni di Conte. Su quel gol, sulla prodezza del piccolo fantasista, si è sciolto il Milan, con Mexes che ha prima rischiato e poi si è beccato il cartellino rosso. Un Milan che si è sganciato clamorosamente dalla vetta della classifica. Sì, perché come dicevamo ci sono adesso tre squadre in fuga, che hanno già scavato un solco piuttosto profondo con la concorrenza. E se Juve e Napoli continuano a a sembrare complessivamente più attrezzate, e comunque partono dalla posizione di classifica dello scorso anno che le riconosce il ruolo di candidate ufficiali allo scudetto, la Roma può mettere sul piatto della bilancia il vantaggio di non avere ulteriori impegni europei. Insomma, dopo appena sette giornate il campionato sembra aver già impresso una prima svolta. Un tecnico italiano, Conte, uno spagnolo, Benitez, un francese, Garcia: il campionato ha un sapore internazionale. 
ROMA – "Dobbiamo imparare a essere più concreti". Vladimir Petkovic è amareggiato per lo 0-0 con la Fiorentina, un pari che va stretto alla Lazio, che ha creato molto più dei viola. "Sono contento per come la squadra ha giocato, effettuando un pressing molto alto. Ma c’è mancato il cinismo sotto porta. Comunque dalla gara con il Sassuolo si è vista una Lazio diversa e con prestazioni così presto tornerà anche la fortuna". LEDESMA FUORI PER TURNOVER – Nonostante le tante assenze, i biancocelesti godono di buona salute: "Stiamo bene e stiamo costruendo qualcosa. L’importante è che la squadra ci creda e resti compatta". Il tecnico bosniaco spiega perché ha preferito Biglia a Ledesma: "Ledesma fatto 2-3 partite di fila, Biglia era infortunato e ora tocca a lui, dà più dinamismo ma sono due leader validi e ci serviranno entrambi in questa stagione". LA ROMA IN TESTA? NON CI TOCCA – La Roma lì davanti non fa alcuna impressione ad una Lazio che sfilarono lo scorso maggio la Coppa Italia ai giallorossi: "Vincere una Coppa è una cosa, stare dietro ad inizio campionato un’altra… All’interno ciò non ci tocca, nella città c’è più rivalità ma a Formello di questo non si parla, siamo concentrati sempre su noi stessi". CANDREVA: DOBBIAMO OSARE E CREARE DI PIÙ – Antonio Candreva, tra i migliori in campo, recrimina: "Abbiamo fatto un’ottima gara, potevamo vincere. Abbiamo creato più di un’occasione, dobbiamo ripartire da qui. Dobbiamo osare di più e creare di più. Klose è stato sfortunato: per noi è essenziale, la sua assenza si sente. E’ vero che ci sono tanti giovani ma dobbiamo sapere aspettarli, non è facile venire qui alla Lazio e fare ottime prestazioni, loro ci stanno riuscendo perchè noi li aiutiamo giorno dopo giorno". LA RABBIA DI LOTITO PER LA SQUALIFICA UEFA – Il presidente Cludio Lotito, intanto, ha annunciato che la società farà ricorso per la squalifica dell’Uefa che ha condannato il club biancoceleste a una gara a porte chiuse: "Ultimamente queste chiusure vengono attuate in modo abnorme anche per cose non razziste. Si sta creando una criminalizzazione a priori della Lazio. C’è stata questa delegazione Fare (Football Against Racism in Europe, ndr), che non è dell’Uefa, che ha sentito alcuni supporter laziali insultare i supporter polacchi, Capisco che c’è gente che non è educata nei confronti degli ospiti ma gli stessi polacchi hanno messo a ferro e fuoco la città e sono stati fermati dalla polizia. Di questo passo tutti stati andrebbero chiusi. Invece si sta creando una criminalizzazione a priori della Lazio e chi ne fa le spese è la società che, nonostante gli sforzi ne paga i danni. Non è giusto. Anche perché la chiusura di uno stadio non è solo un danno economico ma mina l’equilibrio e la par condicio delle gare, e ciò non è regolare. Faremo ricorso ma, nel frattempo, faccio un appello ai tifosi di mantenere comportamento di rispetto delle regole". Argomenti serie a ss lazio claudio lotito Leggi i commenti I commenti dei lettori 
TORINO - La Juventus nel posticipo della settima giornata di serie A, si rialza dopo il pari in Champions col Galatasaray e lo fa battendo il Milan per 3-2 al termine di un match dalle mille emozioni. Un successo che permette ai bianconeri di conquistare la sesta vittoria in sette giornate, la quarta consecutiva, e che vale il secondo posto al fianco del Napoli ad appena due punti di distanza dalla Roma capolista. Per il Milan, invece, rimasto in 10 nella ripresa per l’espulsione di Mexes, è notte fonda: si tratta del terzo ko in campionato. La classifica vede i rossoneri a 13 punti dalla vetta e a cinque dalla zona Europa. CARATTERE JUVE - Per chi avesse avuto qualche dubbio sulla fame di vittorie della Juventus, questa sera si è dovuto ricredere. Di fatto i due pareggi in Champions in altrettante giornate hanno in parte appannato l’inizio di stagione della corazzata di Conte che in campionato ha rallentato solo davanti all’Inter (1-1). Anche questa sera contro un Milan dimezzato da infortuni e squalificati, i campioni d’Italia hanno dato una vera e propria prova di forza, reagendo immediatamente al gol a freddo di Muntari. La sensazione, infatti, è che alla Juventus bastava premere un pochino sull’acceleratore per mandare in tilt la difesa ospite. Sensazione trasformata in realtà nella ripresa con l’ingresso di Giovinco, vero uomo partita nonostante la magistrale regia del solito Pirlo. MILAN A PEZZI - Se Conte ritrova il carattere della sua Juve, Allegri torna a casa con la consapevolezza di non poter fare di più. Il tecnico toscano ha gli uomini contati. Dopo la sosta rientrerà Balotelli, ma non ci sarà Mexes che, oltre al turno di stop per l’espulsione, rischia altre giornate con la prova tv per il gravissimo episodio avvenuto a inizio ripresa nell’area milanista (pugno ai danni di Chiellini). Nonostante tutte le difficoltà legate alla formazione, al tecnico non resta che guardare ai primi 45′ di gioco, sperando che la sosta rigeneri non solo il fisico, ma anche l’umore. Siamo ad ottobre e gli obiettivi rossoneri si sono già ampiamente ridotti: la Roma è a 13 lunghezze. IL MATCH - Sotto la pioggia di Torino un lampo acceca lo Juventus Stadium ed è quello di Sulley Muntari dopo neanche 20” di gioco. Il ghanese, infatti, tutto solo in area, raccoglie un tiro sbagliato di Nocerino dal limite e lo trasforma nel più facile (si fa per dire!) dei gol con un destro di prima intenzione che si infila tra il palo e Buffon. Il gol a freddo non gela i padroni di casa che sfiorano più volte il pareggio sbattendo di fronte a un intramontabile Abbiati. L’estremo rossonero salva due volte su altrettante conclusioni dal limite, prima su Asamoah, poi su Chiellini. Al quarto d’ora, però, deve arrendersi a una punizione dal limite del suo ex compagno, Andrea Pirlo. 10′ più tardi Buffon è bravo nel chiudere in angolo un diagonale da fuori di Zapata reso insidioso dal terreno bagnato. Nel finale di tempo contatto dubbio tra Constant e Tevez, Rocchi lascia correre. La ripresa ha ritmi più blandi rispetto al primo tempo, ma molte più emozioni a partire da un brutto gesto di Mexes su Chiellini (pugno in faccia al bianconero non visto da Rocchi. Ci sarà la prova tv). Violenza gratuita a parte, Abbiati e Buffon si mettono subito in mostra rispettivamente su Asamoah e Robinho. Poi entra Giovinco e il folletto bianconero cambia totalmente gli equilibri della gara segnando il gol del 2-1 e procurandosi la punizione dal limite (con espulsione di Mexes) che dà il là al tris di Chiellini lesto nel spingere in rete un pallone ribattuto dalla traversa sulla conclusione di Pirlo. Allo scadere Muntari accorcia con un sinistro dal limite. In pieno recupero Constant di testa fallisce il clamoroso 3-3. JUVENTUS-MILAN 3-2 (1-1) JUVENTUS (3-5-2): Buffon 6.5; Barzagli 6.5, Bonucci 6, Chiellini 7; Padoin 5.5 (10′ st Pogba 6), Vidal 6.5, Pirlo 7, Marchisio 6.5, Asamoah 6.5; Tevez 6.5 (40′ st Llorente sv), Quagliarella 6 (22′ st Giovinco 7.5). In panchina: Storari, Rubinho, Ogbonna, Peluso, Motta, De Ceglie, Isla. Allenatore: Conte MILAN (4-3-1-2): Abbiati 6; Abate 5.5, Zapata 5.5, Mexes 4, Constant ; Nocerino 5.5 (26′ st Niang 5), De Jong 6 (41′ st Poli sv), Muntari 6.5; Montolivo 5; Matri 5, Robinho 5.5 (31′ st Zaccardo sv). In panchina: Amelia, Gabriel, Emanuelson, Mastalli. Allenatore: Allegri ARBITRO: Rocchi di Firenze RETI: 1′ pt Muntari, 15′ pt Pirlo, 24′ st Giovinco, 30′ st Chiellini, 45′ st Muntari. NOTE: Serata piovosa, terreno in buone condizioni. Spettatori: 40.000 circa. Al 29′ st Mexes per doppia ammonizione. Ammoniti: De Jong, Constant, Bonucci, Mexes, Muntari. Angoli: 9-5. Recupero: 2′; 4′. Argomenti serie a milan ac juventus fc Leggi i commenti I commenti dei lettori 
TORINO - Massimiliano Allegri non sa più a che santo votarsi. Il suo Milan esce a testa alta dal ko di Torino contro la Juventus, ma resta fermo a quota otto in classifica a ben 13 lunghezze dalla Roma. “In questo momento parlare di obiettivi e’ praticamente impossibile, la cosa che dobbiamo fare e’ recuperare giocatori e affrontare partita dopo partita per recuperare in classifica, ci vorra’ tempo. Stasera abbiamo fatto una buona prestazione ma abbiamo sbagliato in alcune circostanze concedendo alla Juventus alcune opportunita’ che abbiamo pagato a caro prezzo. Bisogna rimontare, faremo il possibile per farlo. In questo momento ogni errore lo paghiamo, la classifica dice che abbiamo otto punti e vuol dire che ci meritiamo questi”. INFERMERIA PIENA - Allegri si sofferma sul difficile momento rossonero con tanti indisponibili: “Oltre a Kaka’ abbiamo fuori Pazzini, Balotelli, El Shaarawy, De Sciglio. E’ normale che in queste partite devi sbagliare poco e niente, noi invece abbiamo sbagliato qualcosa, perche’ sul primo gol abbiamo perso palla e siamo stati costretti a far fallo, sul secondo episodio c’e’ stato un errore simile e quando sbagli squadre come la Juventus ti puniscono. Sotto l’aspetto della prestazione come fase difensiva abbiamo concesso ben poco, a parte i primi tre tiri da fuori area, e quindi, forse, bisogna uscire piu’ velocemente su chi tira”. ALLEGRI DIFENDE MEXES - Il tecnico rossonero difende a spada tratta il difensore rossonero Mexes, reo di aver sferrato un pugno a Chiellini: “Mexes non ha dato un pugno – dice Allegri -, era un contrasto in marcatura. Se volete dire che e’ un pugno ditelo pure, di questi falli ce ne saranno mille dentro l’area, la faccia non l’ha neanche toccata. E’ un’azione, non e’ assolutamente un pugno”. Inevitabile, ancora una volta, la domanda su Andrea Pirlo, grande ex rossonero e tra i miglior in campo questa sera. “E’ da quattro anni che fate questa domanda – afferma Allegri -, fatene altre. Andrea e’ un campione, ha tirato due punizioni magistrali. Non e’ che è andato via dal Milan perche’ era scarso, annoia anche un po’ ripetere sempre le stesse cose. Altrimenti bisogna ricordare tutti quelli che sono andati via e hanno fatto bene altrove”. Argomenti serie a milan ac massimiliano allegri Leggi i commenti I commenti dei lettori 
