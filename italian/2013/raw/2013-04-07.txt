NAPOLI - Una vittoria che permette agli azzurri di allungare in classifica sul Milan (+4) e consolidare la seconda posizione. Walter Mazzarri si gode il terzo successo di fila del suo Napoli in attesa dello scontro diretto di domenica prossima a San Siro contro gli uomini di Allegri. "Il Genoa è una squadra di valore - dice il tecnico - siamo stati bravi ad impostare la gara. Ora prepareremo la partita con il Milan con grande attenzione, i rossoneri sono una squadra di altissimo livello sono stati bravi a realizzare una rimonta eccezionale, il resto viene da se'. E' una partita le cui motivazioni sono chiare". CONCENTRATI SUL NAPOLI - "Stiamo facendo cose ottime - spiega Mazzarri -, con una crescita costante: non dobbiamo abbassare la guardia in questo sprint finale e dobbiamo portare nuovamente il Napoli in Champions League. Siamo tornati recentemente in buona condizione fisica e ciò aiuta il nostro gioco. Ne abbiamo beneficiato, infatti, per esprimere al meglio il nostro calcio, giocando a ritmi più elevati e verticalizzando di piu'. Noi non guardiamo e non dobbiamo guardare gli altri - dice ancora il tecnico pensando ai 4 punti che separano gli azzurri dal Milan -. Dobbiamo pensare solo al Napoli. Le ultime tre gare abbiamo vinto e abbiamo fatto bene. Solo la difesa aveva un po' 'sfiguratò ultimamente. Oggi, infatti, ci tenevo a non prendere gol. Ma anche questa sera, a dir il vero, ci siamo complicati le cose in un paio di occasioni. Abbiamo comunque giocato un'ottima gara, contro un buon Genoa. Loro soro una buona squadra: difficile comprendere come mai si trovino in questa difficile situazione di classifica". IL FUTURO E' ADESSO - Mazzarri dribbla una domanda sul suo futuro: "Il mio futuro? Concentriamoci su queste ultime partite, abbiamo già fatto un punto in più rispetto alla scorsa stagione e siamo in crescita costante, è fondamentale centrare la qualificazione alla prossima Champions League e poi eventualmente si può pensare alla costruzione della squadra del futuro. Occorre un equilibrio con i giovani, non è possibile puntare tutto o troppo su di loro". E sul rigore sbagliato da Cavani aggiunge: "Avevo dato un consiglio ai miei ma non lo seguono". DE LAURENTIIS A PETTO IN FUORI - Soddisfatto anche il presidente De Laurentiis. "Grande vittoria! Tutti bravi. Elogio particolare a Mazzarri e a De Sanctis che ha blindato il risultato. Ora a Milano a petto in fuori". Argomenti serie a ssc napoli walter mazzarri Leggi i commenti I commenti dei lettori 
MILANO - La dedica, in casa Atalanta, per il successo di San Siro era già pronta. ''Questa vittoria la dedichiamo al presidente Ivan Ruggeri... su quell'errore di Ranocchia alla fine ci ha proprio dato una mano lui da lassù, perché io avevo già visto il pareggio dell'Inter''. Stefano Colantuono, al microfono di Sky Sport, non nasconde la felicità per l'importante vittoria-salvezza colta dagli orobici, al Meazza: un 4-3 con rimonta dall'1-3 per l'Inter. "COLPO SU COLPO" - ''La partita l'avevamo preparata bene e voglio sottolineare la prestazione dei miei giocatori - ha detto l'allenatore atalantino -. Siamo solo stati un po' timidi nel primo tempo, ma contro certe squadre se ti difendi a oltranza prima o poi vieni punito. Invece poi abbiamo capito che dovevamo ribattere colpo su colpo, andarli ad inseguire nella loro metà campo'', ha spiegato il tecnico atalantino. "OBIETTIVO RESTA SALVEZZA" - Questi tre punti mettono gli orobici in una situazione di classifica tranquilla. Ma l'allenatore dei bergamaschi non si rilassa: "Il mio obiettivo resta la la salvezza, non si può cantare vittoria troppo presto... Prima salviamoci, poi l'anno prossimo cercheremo di fare un altro buon campionato, magari togliendoci qualche soddisfazione". Niente da dire sulla rissa tra Schelotto e Cigarini: "E' stato un finale concitato, non so se tra i due c'erano delle ruggini personali ma non è successo nulla di particolare", ha concluso Colantuono. Argomenti serie a atalanta stefano colantuono Leggi i commenti I commenti dei lettori 
MILANO - "Perché il rigore è dubbio? E' inesistente. L'arbitro si è preso una grande responsabilità, abbiamo chiesto per 5' cosa fosse, ci ha detto che era fallo di mani di Samuel ed è un peccato". Andrea Stramaccioni, ai microfoni di Sky Sport, non ha dubbi nell'individuare l'episodio che ha cambiato l'inerzia di Inter-Atalanta: il penalty del 3-2. "Sono nuovo in questo calcio, forse a fine anno mi cacceranno - commenta amaramente l'allenatore dell'Inter -. Fino alla partita contro la Juve credevo fossero errori, ma stasera ha visto qualcosa che ha visto solo lui". Una battuta da parte di Massimo Moratti, molto seccato: "Non è possibile che nel girone di ritorno non abbiamo avuto un rigore a favore". "RESPONSABILITA' INCREDIBILE" - Molto duro il giudizio sull'operato di Gervasoni. "L'Atalanta stava andando a battere l'angolo  -  sottolinea Stramaccioni -, peccato, è un girone intero che non riceviamo un calcio di rigore, il primo giocatore dell'Atalanta è stato ammonito a un quarto d'ora dalla fine... Ha visto qualcosa che non c'è stato. Ha fischiato un calcio di rigore prendendosi una responsabilità incredibile su qualcosa che non è avvenuto. Non si puo', non si puo'". "Abbiamo tantissimi problemi, si è fatto male anche Cassano, non siamo un'armata  -  aggiunge il tecnico nerazzurro -, non abbiamo la forza per essere più forti di questi episodi, abbiamo le nostre colpe, ma oggi eravamo 3-1 e l'arbitro si è preso una responsabilità incredibile perché ha visto qualcosa che non è avvenuto - aggiunge -. L'errore ci può essere, qui c'è un fatto che non sussiste. Noi eravamo in controllo. L'arbitro si è preso una scelta totalmente autonoma, che ha visto solo lui. Nemmeno i giocatori dell'Atalanta". "BRAVO ALVAREZ" - Quanto al match, Stramaccioni si sofferma sulla prova di Alvarez : "Ha fatto una bella partita, due gol, ha sfiorato il terzo, peccato. Il terzo posto? Non lo so, abbiamo perso una brutta partita, ora cerchiamo di giocarle tutte, abbiamo la semifinale di Coppa Italia. Cerchiamo di avere anche un pizzico di fortuna in più", ha concluso l'allenatore interista. ZANETTI: "VERGOGNOSO" - "E' stata una partita fino al 3-1 giocata bene contro un'ottima Atalanta, poi un episodio ha cambiato la gara - dice Javier Zanetti - Un rigore inventato, è vergognoso. E' stato un errore decisivo. Però purtroppo capita sempre a noi. C'era un rigore su Ranocchia? Le immagini parlano da sole, non dico altro altrimenti magari poi ci penalizzano anche per queste cose". E' furioso il capitano dell'Inter: "Purtroppo con gli arbitri non siamo stati fortunati nell'arco di tutta la stagione, vedremo cosa accadrà da qui alla fine. Ora - conclude Zanetti nelle interviste a Sky e a Inter Channel - dobbiamo subito pensare alla prossima partita per finire al meglio questa stagione". Argomenti serie a inter andrea stramaccioni Leggi i commenti I commenti dei lettori 
NAPOLI - Il Genoa è di nuovo nei guai. Due soli punti nelle ultime sei partite, l'aggancio da parte di Palermo e Siena, sette partite per giocarsi la salvezza a partire dal derby con la Samp di domenica prossima. Davide Ballardini a fine partita è rimasto negli spogliatoi per un'ora: con lui anche il presidente rossoblù Preziosi, in tribuna al San Paolo e apparso seccato per la brutta prova della squadra. Ballardini però sgombera subito il campo: "Fiducia confermata? Non ne abbiamo proprio parlato. Con il presidente abbiamo discusso serenamente del futuro, e di come affrontare le ultime giornate per arrivare alla salvezza". Anche il presidente Preziosi conferma le parole del tecnico: "La fiducia in Ballardini non è assolutamente in discussione. Non era questa la partita per fare punti, contro una squadra di così alto livello". A Napoli la squadra non ha brillato, ma Ballardini resta fiducioso: "Il Genoa sta bene, è in una buona condizione, veniamo da risultati non positivi, ma lo stato di forma mi sembra buono, nelle prime partite della mia gestione abbiamo raccolto tanto, nelle ultime 5 no. Siamo convinti che il Genoa abbia i mezzi tecnici per superare questo momento. Borriello in panchina? Di questo non abbiamo parlato, per noi è un giocatore importante". Preziosi analizza con serenità la partita: "Noi eravamo un po' preoccupati perché avevamo anche quattro diffidati e abbiamo anche pensato al derby. Il nostro campionato ricomincia domenica prossima con il derby. Dobbiamo vincere quattro partite altrimenti vuol dire che meritiamo la serie B". Argomenti serie a davide ballardini genoa Leggi i commenti I commenti dei lettori 
Imprese di moda che sono alla ricerca di stilisti per calzature, società di telecomunicazioni che selezionano software engineer e operatori nelle spedizioni internazionali che sono a caccia di addetti al pricing. E poi web agency operanti a livello nazionale su clienti di alta gamma che assumono web designer e società leader nel settore automotive che ricercano responsabili ufficio acquisti. Sono solo alcune delle imprese che nei primi giorni di aprile hanno cominciato a ricercare personale da assumere. I più richiesti, questo mese, sono quelli che interessano l'area della produzione (vedi le vedi tutte le 949  offerte ) e le figure per l' amministrazione, finanza e controllo (vedi le 800 offerte ). Dietro di loro, al terzo posto, troviamo i professionisti attivi nell' area ricerca e sviluppo e l'area tecnica ( 737 offerte ). Seguono poi,  le ricerche di personale qualificato nel settore del commercio e nelle vendite ( 490 offerte ) e quelle da parte delle imprese attive nel turismo e esercizi pubblici ( 282 ) e nell' IT e nei servizi informativi ( 279 ). Se si guarda alla diverse aree territoriali, si scopre che il maggior numero di ricerche di personale si concentra nelle aziende operanti in Lombardia con 1.524 offerte . Al secondo posto il Piemonte ( 619 offerte ), poi l' Emilia Romagna ( 618 offerte ) davanti al Veneto ( 502 offerte ). Dietro di loro, il Lazio ( 225 offerte ) e la Toscana (con 164 offerte ). Di seguito alcune tra le principali offerte delle imprese: La Fabbrica , azienda multinazionale di comunicazione specializzata nel settore educational, ricerca due figure da inserire nel settore digital . Si occuperanno di progettazione di strategie edutainment destinate sia alle aule scolastiche, sia alle famiglie   ( vedi l'offerta ). Crest Optics s.r.l. , società di produzione nel campo della microscopia confocale, cerca giovane perito meccanico/elettronico da inserire all'interno del reparto produttivo ( vedi l'offerta ). Importante  realtà operante nella produzione di riduttori nel settore dei macchinari ricerca plant manager resident per lo stabilimento di Shanghai . Si ritengono requisiti indispensabili: laurea in ingegneria Meccanica, esperienza consolidata nel ruolo, capacità negoziali, forte leadership, flessibilità ed adattabilità, ottima conoscenza lingue: inglese e cinese ( vedi l'offerta ). Azienda ricerca web interface designer senior . Il/la candidato/a ideale ha almeno 5 anni di esperienza in una posizione analoga in una web agency ( vedi l'offerta ). Importanti realtà del mondo della moda interessate a collezioni e prodotti MADE IN ITALY ricercano stilisti per calzatura unisex . Le figure dovranno proporre nuove idee e modelli nel segmento calzatura per collezioni “TEMPO LIBERO” destinate ad un target tra i 16 e 40 anni. Agli stilisti verrà richiesto di presentare alcune idee per la realizzazioni di collezioni ( vedi l'offerta ). Società leader nel settore automotive ricerca responsabile ufficio acquisti . Richiesti diploma o Laurea ad indirizzo tecnico, esperienza maturata in aziende produttive con presenza di logistica e esperienza nella gestione di negoziazioni complesse e di accordi di partnership   ( vedi l'offerta ). Società di telecomunicazioni ricerca software engineer . Viene proposto contratto a tempo indeterminato. Esperienza di almeno 4/5 anni nel medesimo ruolo  ( vedi l'offerta ). Società leader nelle spedizioni internazionali ricerca addetti al pricing . Requisiti sono la provenienza dal settore spedizioni, esperienza nel pricing, nelle quotazioni, nelle gare d’appalto e tender o anche esperienza come operativo marittimo export e buona conoscenza dell’inglese  ( vedi l'offerta ). Web agency , operante a livello nazionale su clienti di alta gamma, ricerca web designer . La risorsa è interessata a sviluppare progetti innovativi sia dal punto di vista grafico che della user experience ( vedi l'offerta ). Covip , la Commissione di Vigilanza Sui Fondi Pensione, con sede unica in Roma, ricerca per i propri uffici otto candidati con contratto di lavoro a tempo determinato per ricoprire le seguenti posizioni di attuari , analisti finanziari , esperti in discipline giuridiche e addetti amministrativi contabili ( vedi l'offerta ). Tec.s.i.a.l. primaria società operante nel settore della Sicurezza sul Lavoro ricerca un commerciale . Si richiede diploma  superiore,  automunito, dinamico ed intraprendente, età max 40 anni  ( vedi l'offerta ). Azienda farmaceutica ricerca supervisore laboratorio microbiologico . La posizione da ricoprire è quella del Supervisore del Laboratorio Controllo Qualità Microbiolgico nell’ambito della Quality Unit  ( vedi l'offerta ). Importante realtà imprenditoriale cerca un analista finanziario con focus su operazioni di M&A. Il candidato si occuperà di: redazione di business plan, information memorandum, analisi finanziaria, analisi numerica, predisposizione di report e presentazioni con power point  ( vedi l'offerta ). Multinazionale cerca contabile generale esperto . La risorsa prescelta, a riporto del Financial Manager, avrà le seguenti responsabilità: gestione della contabilità generale, clienti e fornitori, predisposizione del bilancio civilistico, riconciliazioni bancarie e tesoreria. Si offre un iniziale contratto determinato con retribuzione commisurata all'esperienza della risorsa inserita  ( vedi l'offerta ). Società operante nel settore della moda e fashion ricerca controller industriale . La risorsa ideale possiede una Laurea in discipline Economiche e ha maturato un'esperienza di 2-4 anni nel ruolo. Si offre un iniziale contratto a tempo indeterminato  ( vedi l'offerta ). Azienda operante  nel settore dell’ Information Technology ricerca programmatore Java . Richiesti 2/3 anni di esperienza acquisita nel medesimo ruolo  ( vedi l'offerta ). Realtà leader nel settore impiantistico ricerca project engineer . La risorsa individuata si occuperà di sviluppare la progettazione elettrica/strumentale in accordo alle specifiche contrattuali, rispettando i vincoli di tempo, costo e performance e nel rispetto di norme e standard aziendali e contrattuali anche in materia di qualità  ( vedi l'offerta ). Ravess srl azienda leader nel settore del Marketing e Raccolta Fondi cerca nuovi dialogatori face to face da inserire nel proprio organico. Viene offerta l’opportunità di lavorare per conto di importanti ONLUS nazionali e internazionali, svolgendo un’attività dinamica e appassionante e allo stesso tempo di grande utilità sociale  ( vedi l'offerta ). Azienda operante nel settore elettrodomestici per realizzare le strategie di sviluppo commerciale in Italia e all'estero ricerca direttore commerciale . Il manager opererà alle dipendenze del Direttore Generale e sarà responsabile della definizione e realizzazione delle strategie di marketing e di distribuzione dei prodotti nei principali mercati europei  ( vedi l'offerta ). Importante azienda del settore metalmeccanico ricerca marketing specialist . Il candidato avrà la responsabilità di contribuire attivamente alla realizzazione delle principali attività di marketing aziendale come predisposizione della documentazione tecnica/commerciale, analisi/elaborazione dati, supporto alle iniziative promozionali   ( vedi l'offerta ). Prestigiosa azienda italiana, che produce macchine sportive d’alta gamma , in relazione ad un nuovo ed importante progetto, è alla ricerca di program manager R&D . Inserito nell’area sviluppo prodotto, il professionista che stiamo cercando lavorerà all’interno di uno dei team dedicati allo sviluppo di nuovi prodotti  ( vedi l'offerta ). Prestigiosa azienda ricerca un ingegnere meccanico qualche anno di esperienza all’interno di uffici tecnici in ambito disegno-progettazione. Eventualmente si possono valutare anche profili di candidati neolaureati disponibili ad intraprendere un percorso di formazione  ( vedi l'offerta ). FILOZOO nota azienda italiana, filiale del Gruppo multinazionale INVIVO NSA, espressione del movimento cooperativo francese e da oltre 40 anni in Italia nella produzione e vendita di prodotti e preparati per la nutrizione e la salute animale, ricerca venditori vedi l'offerta ). Elica Spa , azienda leader nella produzione di cappe da cucina e motori elettrici, è alla ricerca di un giovane neolaureato in Ingegneria Meccanica/Gestionale da inserire nell’area WCM , ovvero World Class Manufacturing    ( vedi l'offerta ). Società di produzione nel settore astronomia/aerospac e cerca un progettista/ingegnere meccanico per lo studio e la progettazione di un sistema automatizzato di puntamento astronomico. E' richiesta la conoscenza dell'utilizzo dei programmi principali come Autocad, Solidworks, 3D, FEM. E' titolo preferenziale l'esperienza acquisita oltre alla buona conoscenza dell'inglese   ( vedi l'offerta ). Gruppo che opera nell'ambito Trasporti Marittimi ricerca junior manager . Il candidato ideale è in possesso di laurea magistrale in ingegneria gestionale o economia e commercio o giurisprudenza conseguita con eccellenti risultati. Eventuali master di secondo livello in materia trasporti o in general management, ovvero brevi esperienze professionali negli stessi ambiti, saranno considerati titoli preferenziali  ( vedi l'offerta ). Azienda giovane e dinamica, leader nel settore della produzione e commercializzazione di ausili per disabili , con sede in Emilia Romagna ed operante in tutta Italia, ricerca tecnici ortopedici qualificati con esperienza nel settore o neo-laureati per inserimento in organico o collaborazione  ( vedi l'offerta ). CTM S.p.A. è alla ricerca di una risorsa, per sostituzione temporanea di personale, con esperienza quinquennale, da inserire nell’ambito del settore Personale e Organizzazione con il compito di curare la gestione di assegni familiari, pratiche di infortunio, comunicazioni agli enti, domande di detrazione, elaborazione cedolini paghe, registrazione eventi di malattia e maternità, elaborazione CUD e rilevazione presenze ( vedi l'offerta ). Importante azienda operante nel settore alimentare con sedi in Italia e all’estero ricerca capo ufficio contabile . Il nuovo collaboratore sarà inserito nell’area amministrativa e si occuperà in autonomia e responsabilità della gestione di tutte le pratiche legate alla predisposizione e controllo del bilancio di gruppo  ( vedi l'offerta ). Affermata azienda industriale, con sede direzionale in provincia di Modena, operante sui mercati italiano ed estero nel settore del packaging flessibile , ricerca export area manager ( vedi l'offerta ). Gruppo Multinazionale Leader nella produzione di macchine movimento terra ricerca service product specialist . L'azienda offre l'opportunità di inserimento in un ambiente dinamico ed in continuo sviluppo; l'inquadramento, il livello contrattuale, la retribuzione e i benefit saranno commisurati alle caratteristiche professionali maturate e definiti direttamente dalla direzione aziendale   ( vedi l'offerta ). TUTTE LE OFFERTE CLASSIFICATE PER AREA: Amministrazione, controllo e impiegati Vedi tutte le offerte Finanza e credito/banche Vedi tutte le offerte Assistenza clienti, call center, telemarketing Vedi tutte le offerte Acquisti e logistica Vedi tutte le offerte Commerciale e vendite Vedi tutte le offerte Marketing e comunicazione Vedi tutte le offerte Direzione generale e top management Vedi tutte le offerte Erogazione di servizi Vedi tutte le offerte IT e sistemi informativi Vedi tutte le offerte Manutenzione e operai Vedi tutte le offerte Produzione Vedi tutte le offerte Qualità e sicurezza Vedi tutte le offerte Regioni, autonomie locali ed enti pubblici Vedi tutte le offerte Ricerca e sviluppo e area tecnica Vedi tutte le offerte Risorse umane e organizzazione Vedi tutte le offerte 
