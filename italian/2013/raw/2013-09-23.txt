ROMA - La cessione di Telecom a Telefonica, ormai apparentemente dietro l'angolo, metterebbe  definitivamente la parola fine all'era della telefonia tricolore, visto che più nessun operatore presente in Italia sarebbe a controllo nazionale. Ecco i momenti salienti della storia delle principali compagnie di telefonia mobile nate in Italia e poi cedute ad azionisti stranieri. VODAFONE - Ha origine con Omnitel, fondata il 19 giugno 1990 da Olivetti, Lehman Brothers, Bell Atlantic e Telia. Nel 1999, Olivetti, a seguito dell'acquisizione di Telecom Italia, provvede alla cessione, richiesta dalle norme sulla concorrenza, delle sue partecipazioni in Omnitel e Infostrada a Mannesmann. La partecipazione di Mannesmann in Omnitel sale dunque al 53,7%. Mannesmann, poi, vende nel 2001 il settore delle tlc, così Omnitel passa sotto il controllo di Vodafone Group; assume la denominazione di Omnitel-Vodafone nel 2001, di Vodafone-Omnitel nel 2002 e, infine, nel 2003, l'attuale denominazione di Vodafone Italia. Tuttavia, il 2 settembre 2013, Verizon Communications ha annunciato di aver raggiunto un accordo per acquistare la partecipazione di Vodafone, il 45%, per 130 miliardi di dollari in un accordo atteso entro il primo trimestre del 2014. Tale accordo prevede che Gruppo Vodafone acquisti l'altro 23% in possesso di Verizon in Vodafone Italia. In questo modo, entro il 2014, Vodafone Italia sarà interamente di Vodafone. WIND - Wind Telecomunicazioni nasce alla fine del 1997 grazie all'investimento di Enel, France Télécom e Deutsche Telekom. Nel 2001 c'è poi l'acquisizione di Infostrada da parte di Enel, azionista di maggioranza, e nel 2002 diviene operativa la fusione per incorporazione di Infostrada in Wind. Nel luglio del 2003 Wind Telecomunicazioni è tutta italiana: Enel ne diventa l'unico azionista acquistando il restante 26,6% da France Télécom. Nel 2005 il gruppo Enel cede la quota di maggioranza di Wind Telecomunicazioni al magnate egiziano Naguib Sawiris, già proprietario della Orascom. Il 4 ottobre 2010 Weather Investments (ora Wind Telecom S.p.A., controllata da Naguib Sawiris) e il gruppo russo VimpelCom annunciano con un comunicato la loro fusione, a seguito della quale, VimpelCom assumerebbe il controllo del 51,7% di Orascom Telecom Holding e del 100% di WIND Telecomunicazioni. TRE - 3 Italia appartiene alla multinazionale cinese Hutchison Whampoa. Il gruppo 3 è il più grande gruppo di telefonia mobile al mondo per numero di clienti in tecnologia UMTS e, soprattutto, è stato il primo a lanciare tale tecnologia in Europa. Nata il 18 novembre 1999 con il nome Andala UMTS, grazie a Franco Bernabè (10%) e Renato Soru (con Tiscali al 90%), ha ottenuto nel 2000 la licenza UMTS vincendo la relativa gara. A seguito di tale ottenimento, sempre nel 2000, entrano nuovi soci nella compagine azionaria, ma il 12 agosto il 51% viene acquisito da Hutchison Whampoa Limited: HWL salirà poi all'88,2% nel giro di due anni. Ha lanciato i servizi UMTS il 3 marzo 2003 con il marchio 3. Argomenti tlc telefonia telecom italia renato soru wind enel vodafone 
None Leggi i commenti I commenti dei lettori 
ROMA - Tra il 2010 e il 2050 triplicheranno gli anziani con esigenze assistenziali: da 101 milioni diventeranno 277 milioni e la metà di loro sarà affetta da demenza. Si conclude cosi, con un allarme indirizzato a tutti governi, il Rapporto mondiale sull'Alzheimer , presentato a palazzo Marino, a Milano, durante la XX Giornata dedicata a questa malattia. "Ci appelliamo ai governi di tutto il mondo - spiega Gabriella Salvini Porro, presidente della Federazione Alzheimer Italia e rappresentate per l'Italia dell' Alzheimer's Disease International -  affinché la demenza sia considerata una priorità sanitaria nazionale e si sviluppino di piani nazionali specifici per l'assistenza a lungo termine". La ricerca. Il rapporto si chiama "Alzheimer: un viaggio per prendersi cura" ed è stato realizzato da un team di ricercatori guidato dal professor Martin Prince dell'Istituto di Psichiatria del King's College di Londra. "Rispetto ad altri pazienti di lungo termine - spiega il professor Prince - le persone con demenza hanno bisogno di cure più personali, per più ore e con più supervisione e ciò comporta maggior stress per i carer e costi più elevati. È necessario considerare maggiormente il contributo non remunerato dei caregiver familiari, e remunerare meglio i caregiver di professione. Si può costruire un sistema di assistenza di qualità, ma realizzarlo a costi contenuti e renderlo disponibile a tutti equamente sarà una sfida". Invecchiare a casa e non negli istituti. L'80% degli anziani nelle case di riposo convive con la demenza ma gli studi continuano a evidenziare che la stragrande maggioranza  preferirebbe invecchiare a casa propria, e con il giusto supporto può farlo. Roger Baumgart, CEO, di Home Instead Senior Care, afferma: "I due terzi delle chiamate che riceviamo provengono da famiglie in crisi. Lo stress dei caregiver porta poi all'istituzionalizzazione del malato. Gli interventi mirati al sostegno, all'educazione ed alla formazione dei caregiver possono ridurre l'istituzionalizzazione o quantomeno ritardarla. È nostra responsabilità, come società, determinare come meglio sostenere queste esigenze". I costi. Attualmente, il costo globale dell'assistenza per la demenza supera i 600 miliardi di dollari, ovvero circa l'1% del PIL mondiale. In tutto il mondo - si legge nel documento - il 13% degli over 60 richiede assistenza a lungo termine. Sono necessari finanziamenti dieci volte superiori per dare nuova linfa al lavoro di prevenzione, trattamento e assistenza. "Sono investimenti  necessari per mitigare l'impatto dell'epidemia mondiale di demenza sulle esigenze future di assistenza, e per migliorare la qualità dell'assistenza stessa", commenta Gabriella Salvini Porro. Cosa fare. "Abbiamo bisogno - Marc Wortmann, direttore esecutivo dell' Alzheimer Disease International - di valorizzare coloro che forniscono la cura di prima linea. Questo comprende sia il personale pagato sia gli assistenti familiari volontari. I governi devono riconoscere il ruolo dei caregiver e garantire che siano poste in atto politiche concrete per il loro sostegno". Il rapporto delinea precise strategie di azione: 1) - creare sistemi atti a monitorare la qualità dell'assistenza in tutti i contesti, sia in strutture protette sia al proprio domicilio; 2) - promuovere l'autonomia e la scelta in tutte le fasi della malattia; 3) - un miglior coordinamento dei sistemi di assistenza sanitaria e sociale; 4) - una adeguata formazione ed un adeguato riconoscimento finanziario per i caregiver , per sostenere il sistema di assistenza informale e migliorare il reclutamento; 5) - monitorare l'assistenza fornita nelle case di riposo in termini di qualità della vita e soddisfazione degli ospiti, in aggiunta alle ispezioni di routine. La qualità della vita a casa può essere altrettanto buona e i costi simili se il lavoro non retribuito dei caregiver familiari venisse valorizzato adeguatamente L'appello ai governi. Il miglioramento dell'assistenza e sostegno in caso di demenza è una delle maggiori sfide sanitarie della nostra generazione. "E' una sfida che dobbiamo affrontare", conclude Gabriella Salvini Porro. I piani nazionali devono garantire una buona qualità di vita "non solo ai malati ma anche ai loro amici e familiari che spesso assumono il ruolo difficile di caregiver e devono essere sostenuti". Argomenti morbo di alzheimer anziani 

Nessun danno erariale, la Corte dei conti "ha emesso sentenza favorevole di assoluzione completa" in merito alla vicenda del cosiddetto "Crocifisso delle polemiche". Lo ha detto all'Ansa, Cristina Acidini, soprintendente del polo museale fiorentino. L'opera attribuita a Michelangelo fu acquistata dal Mibac nel 2008 per 3,2 mln. Ma la paternità michelangiolesca fu più volte messa in discussione e la procura della corte dei conti citò i funzionari del Mibac, tra cui la Acidini, per l'ipotesi di danno erariale. 
NEW YORK - Chrysler fa il primo passo formale per la quotazione in Borsa, da dove manca dal 1998. La casa automobilistica americana controllata dalla Fiat ha presentato alla Sec, la Consob americana, il documento S-1, che rappresenta l'avvio della procedura per lo sbarco a Wall Street. JPMorgan è capofila fra le banche per l'Initial public offering (Ipo) di Chrysler, valutata 100 milioni di dollari. La scelta dell'Ipo era stata preannunciata pochi giorni fa dall'amministratore delegato del gruppo Fiat, Sergio Marchionne, secondo il quale l'azienda arriverà in Borsa nel primo trimestre del prossimo anno. La quotazione è un atto che Fiat è tenuta a fare in quanto i sindacati  hanno espresso la volontà di quotare il proprio pacchetto azionario. Il numero delle azioni che saranno messe sul mercato e il prezzo offerto non sono stati stabiliti, ma Chrysler ha annunciato che il totale dell'offerta si aggirerà sui 100 milioni di dollari. "Il numero delle azioni da offrire e il range di prezzo non è ancora stato determinato. Le azioni vendute sono quelle del Veba (il fondo del sindacato United Auto Workers, ndr ) che ha esercitato il diritto di registrazione", si legge in una nota. L'organizzazione ha registrato il 16,6% delle azioni. Nella documentazione presentata alla Sec, 393 pagine, si legge, inoltre, che l'Ipo di Chrysler potrebbe ritardare o impedire l'integrazione con Fiat. Per la casa automobilistica americana al momento non sono prevedibili dividendi. Fiat ribadisce la volontà di salire al 100% di Chrysler dall'attuale 58,5%. Il Uaw controlla al momento il 41,5% della società. Tra le altre cose, nella domanda Chrysler sottolinea che l'alleanza con Fiat "è stata fondamentale per la nostra trasformazione" e mette in rilievo i "benefici immediati e costanti" derivati dalla collaborazione col Lingotto. Anche per quanto riguarda la ricerca e lo sviluppo: rispetto al 2010 la spesa in questi settori è aumentata di oltre il 50% raggiungendo i 2,3 miliardi di dollari nel 2012 e sarebbe "stata significativamente più elevata, con meno garanzie  di successo, se non avessimo avuto accesso alla tecnologia di Fiat e  non ci fossimo impegnati in attività congiunte di sviluppo". Sul piano generale, nella dossier si rileva che "il mercato dell'auto negli Usa è nel mezzo di quella che molti analisti considerano un periodo di ripresa sostenuta" e "noi ci attendiamo di beneficiare da questa crescita anticipata e senza sosta del mercato automobilistico americano". E ancora: "Chrysler dipende dall'alleanza con Fiat, e ogni sviluppo avverso in questa alleanza può avere effetti negativi per le nostre prospettive". anche perché l'alleanza con il Lingotto "ci espone indirettamente a rischi associati alle attività proprie di Fiat e alle sue condizioni finanziarie". L'Ipo potrebbe aiutare a risolvere la disputa fra Fiat e il Veba sulla valutazione di Chrysler, determinando quanto Fiat dovrebbe versare per salire al 100%. Ma lo sbarco in Borsa potrebbe presentare dei rischi per il Uaw stesso: un flottante di solo il 16,6% potrebbe essere non visto di buon occhio dagli investitori, soprattutto perché si tratterebbe di un'Ipo che vede Marchionne contrario. A questo potrebbero aggiungersi perplessità nell'investire in una società in cui uno dei maggiori azionisti è il sindacato. E quelle per una quotazione separata di due società con uno stesso amministratore delegato, come nel caso di Renault Nissan. Argomenti fiat chrysler fiat chrysler sergio marchionne 
None Leggi i commenti I commenti dei lettori 

C'È UNA guerra di esposti dietro l'inchiesta sui finanziamenti ricevuti dall'Aiace. Da una parte c'è chi accusa l'associazione nazionale di aver indebitamente ricevuto finanziamenti pubblici, dall'altra chi punta il dito contro l'ex segretaria generale dell'Aiace Torino, Sara Cortellazzo, accusata di aver sottratto all'ente oltre 100 mila euro in sei anni. Cortellazzo avrebbe rassegnato le sue dimissioni dopo essere stata accusata di aver fatto la "cresta" sulle tessere di sconto del cinema, tramite una contabilità parallela e occulta. Il pm Enrica Gabetta sta invece attualmente indagando sulle richieste di finanziamento formulate dall'Associazione Amici del Cinema d'Essai come ente nazionale, che ha sede sempre a Torino, ma in via Maria Vittoria 10, e di cui è presidente dal 1989 Gianni Volpi. L'associazione tuttavia, che rilascia soprattutto le tessere per lo sconto alle varie sedi locali, da oltre un decennio non avrebbe più fatto riunioni con i soci: le cariche sarebbero dunque scadute da tempo e, almeno formalmente, sarebbero mancati i requisiti per ottenere i fondi, decine di migliaia di euro, erogati dalla Regione Piemonte e dal Ministero per i beni e le attività Culturali. A presentare una dettagliata denuncia in tribunale è stato un ex membro del direttivo dell'associazione Aiace Torino, Massimo Quaglia, che ricopriva l'incarico di consigliere e si occupava del Festival Sottodiciotto, "espulso" dall'ente nei mesi scorsi. Quaglia, tuttavia, è anche il marito di Sara Cortellazzo, per molti anni al vertice dell'ente torinese, la sezione che conta in assoluto un maggior numero di soci (e quindi di tesseramenti) e di attività. Nel 2012, ad esempio, sono stati ben 16 mila i torinesi che hanno richiesto la "card" per lo sconto del 30 per cento al cinema. E proprio i soldi delle tessere, che costano 13 euro, sono al centro della denuncia che è stato presentata, già da alcuni mesi, dalla stessa associazione, assistita dall'avvocato Fulvio Gianaria, contro Sara Cortellazzo: l'ex segretaria generale è infatti stata accusata di appropriazione indebita, per un ammanco dalle casse dell'Aiace Torino che l'ente ha quantificato in 130 mila euro, dal 2005 al 2011. "Abbiamo presentato la denuncia a giugno  -  spiega l'avvocato Riccardo Peagno dello studio Gianaria  -  in quanto dalle verifiche che abbiamo fatto, confrontando il numero di tessere registrate e gli incassi fatturati, risulta un cospicuo ammanco di denaro". Ad accorgersi dell'ammanco sarebbe stata la commercialista dell'associazione che avrebbe ricevuto la "confessione" da parte della contabile collaboratrice della segretaria generale. La donna avrebbe raccontato di una contabilità parallela che avrebbe permesso a Cortellazzo di guadagnare denaro alle spalle della sua associazione. Di contro, nei confronti dell'Aiace nazionale c'è l'accusa di aver indebitamente chiesto e ottenuto finanziamenti di decine di migliaia di euro (non avendo i requisiti "formali" per via delle cariche scadute) destinate soprattutto a Cnc, il Centro nazionale del cortometraggio che è la principale emanazione dell'ente, e di cui sono direttori Gianni Volpi e Alberto Barbera, presidente del Museo del Cinema. "Abbiamo fornito alla procura tutta la documentazione sulle attività svolte da anni dal Cnc  -  hanno precisato Volpi e Barbera  -  il Museo nazionale del cinema non finanzia il Cnc, ma è un puro supporto logistico, e la carica di Barbera quale presidente del centro è puramente onoraria, senza emolumenti: il museo e il suo direttore non sono comunque oggetto di alcuna indagine da parte della procura". Argomenti alberto barbera 
