
PARMA - L'accusa è quella di avere firmato falsi contratti di sponsorizzazione e promozione dei prodotti Parmalat, un escamotage per sottrarre dalle casse dell'azienda di Collecchio oltre 11 milioni di dollari dal 1992 al 2003. Formalmente è bancarotta fraudolenta ed è quella rivolta dal pm parmigiano Paola Dal Monte a undici campioni del passato crociato: Hernan Crespo, Sebastian Veron, Faustino Asprilla, Luigi Apolloni, Enrico Chiesa, Lilian Thuram, Dino Baggio, Hristo Stoichckov, Tomas Brolin, Lorenzo Minotti e Massimo Crippa. Per riuscire a garantire gli ingaggi, facendo in modo che non pesassero troppo sul Parma calcio, Calisto Tanzi e l'ex direttore commerciale Domenico Barili avrebbero siglato con i singoli calciatori, o con le società che curavano la loro immagine, contratti di promozione e pubblicità del brand e dei prodotti Parmalat. Prestazioni che in realtà - si legge nella richiesta di rinvio a giudizio - non venivano in alcun modo eseguite o erano del tutto inadeguate all'entità del compenso pattuito. Ed i calciatori, secondo quanto ricostruito dalla Finanza di Bologna, staccavano fatture periodiche attestanti le fittizie prestazioni eseguite. E' questo l'ultimo filone del crac Parmalat che oltre ai giocatori vede coinvolti, sempre con l'accusa di bancarotta fraudolenta per distrazione in concorso, anche 15 ex dirigenti, consiglieri, sindaci e procuratori del Parma Calcio, per un totale di 26 persone. A queste si aggiungono Tanzi e suo figlio, che per questo filone di inchiesta hanno già chiesto di patteggiare due mesi in continuazione con le altre condanne. Argomenti parma calcio crac parmalat Leggi i commenti I commenti dei lettori 
ROMA – “E’ stato un risultato casuale, meritavamo di vincere”. Rudi Garcia recrimina per il terzo pareggio di fila della sua Roma ma ha poco da rimproverare ai giocatori: “Il fatto che il migliore in campo sia stato il loro portiere la dice lunga sulla partita. Abbiamo disputato una buona gara, creando tante occasioni. Lo 0-0 non rispecchia quello che si è visto sul campo. Ma comunque guardiamo avanti in maniera positiva. E se non abbiamo vinto diciamo anche che un punto è sempre meglio di una sconfitta”. DOBBIAMO MIGLIORARE SULLE PALLE INATTIVE – Entrando nell’analisi della gara, il tecnico francese sottolinea cosa gli è piaciuto meno: “Ci sono comunque state delle cose che non sono andate bene, come sui calci piazzati. Le posizioni davanti alla porta non sono state quelle che avevamo provato in allenamento, penso che lavoreremo molto su questo la prossima settimana”. CALO NELLA RIPRESA? MOLTI NON AL TOP – La sostituzione di Maicon con Bradley? Maicon ha giocato 90′ due volte di fila in nazionale, non si è allenato mai con noi, era stanco nel finale per fare il lavoro difensivo, e non avendo Torosidis ho preferito non prendere rischi”. La Roma è apparsa in calo nel secondo tempo. “Molti non erano al top – spiega Garcia -. De Rossi si è allenato solo una volta, Borriello lo stesso e così Benatia per un problema al polpaccio, se tutti non hanno lo stesso livello fisico è normale avere un calo. Quando giochiamo con meno energia e intensità si sente”. UTILIZZATA LA TATTICA GIUSTA – E ancora. “Il rigore su Florenzi? Non voglio parlare dell’arbitro questa sera”, mentre sul trio offensiva senza una punta di ruolo Garcia dice che “non volevo dare punti di riferimento alla squadra avversaria, oggi era importante che i nostri terzini attaccassero molto, il modulo di gioco del Cagliari tiene aperte le fasce e i nostri attaccanti dovevano essere vicini e dentro il campo”. ESPULSO PERCHE’ HO SALTATO – Infine spiega l’espulsione: “L’arbitro mi ha cacciato perchè ho saltato. Si vede che vivo troppo le partite…”. Quando è andato in tribuna ha di nuovo utilizzato il walkie-talkie per parlare con il suo vice: “Tutti, dagli arbitri alla Lega, sono informati del fatto che li usiamo, quindi non c’è problema, anche perchè siamo nel 21° secolo…”, conclude. DE ROSSI: POCO DA RIMPROVERARCI – Daniele De Rossi è contrariato: “C’e’ tante delusione. Ma siamo anche consapevoli che abbiano messo il massimo impegno e non abbiamo nulla da recriminare per la nostra prestazione. Abbiamo avuto tante occasioni ma questa volta, per la prima volta, il gol non è arrivato. Cosa cambia questo risultato? Nulla. La nostra dimensione era arrivare in Champions e abbiamo ben 7 punti sulla quarta”. Argomenti as roma serie a rudi garcia Leggi i commenti I commenti dei lettori 
ROMA – La frenata della Roma continua. Dopo i pareggi con Torino e Sassuolo, la squadra di Garcia non va oltre lo 0-0 anche con il Cagliari e manca il controsorpasso ai danni della Juve, che resta a +1. Bene per un tempo, i giallorossi sono calati alla distanza mostrando segni di stanchezza. Probabile che inizino a pagare la partenza sprint. Il punto premia un attento Cagliari, che ha ha giocato una partita difensiva senza sbavature, facendo correre anche un paio di grossi brividi di rimessa a De Sanctis. Un pari denso d’orgoglio che, almeno per una sera, rende felice un popolo, quello sardo, che sta attraversando un momento davvero difficile. PALO DI GERVINHO – Garcia per l’occasione ha recuperato Benatia e Gervinho e ha lanciato a sinistra Dodò al posto dell’indisponibile Balzaretti. Sul fronte opposto Lopez ha preferito Eriksson a Ekdal confermando Cossu alle spalle di Ibarbo e Sau. La Roma è partita forte, puntando tutto sulle accelerazioni di Gervinho e l’ivoriano non l’ha delusa creando subito il panico nella difesa rossoblu. Il problema dell’ex attaccante dell’Arsenal è che prima ha trovato l’opposizione dell’attento Avramov, bravo a non far rimpiangere Agazzi, poi ha spedito sul palo esterno su un colpo di testa a colpo sicuro su cross di Dodò. AVRAMOV E DE SANCTIS PROTAGONISTI – La Roma ha provato ad allargare la difesa ospite con continui cambi di gioco ma ha peccato di precisione al tiro: Florenzi e Pjanic non hanno centrato la porta di poco con due conclusioni da fuori, Strootman, smarcato solo davanti alla porta da De Rossi, si è fatto chiudere lo specchio da uno strepitoso Avramov. Il Cagliari ha stretto i denti e alla prima vera occasione, di rimessa, per poco non è passato: a impedirgli il vantaggio ha pensato De Sanctis con una prodezza su un colpo di testa di Ibarbo. FLORENZI E MAICON SFIORANO L’1-0 – Nella ripresa la Roma ha insistito ma, dopo aver spaventato Avramov con un destro al volo di Florenzi, è calata, iniziando a far più fatica a far circolare con velocità la palla. Il Cagliari ha chiuso meglio sulle fasce e ai giallorossi non è rimasto che rendersi pericolosi con un destro da fuori di Maicon sul quale Avramov ha compiuto un’altra prodezza. ERIKSSON SPAVENTA DE SANCTIS – Capita l’antifona, il Cagliari ha preso anche un pizzico di coraggio e, dopo essersi visto annullare un gol di Sau per un fuorigioco di mezzo metro, ha fatto correre un altro brivido a De Sanctis, costretto a volare sotto l’incrocio per sventare una sventola da fuori di Eriksson, indiscutibilmente tra i migliori in campo. BURDISSO SFIORA IL GOL-VITTORIA – Garcia ha tentato il tutto per tutto nel finale gettando nella mischia prima Borriello poi Bradley ed infine Burdisso. E il vecchio leone argentino per poco non gli ha regalato una grossa soddisfazione: sugli sviluppi di un angolo, in pieno recupero, si è trovato la palla giusta da pochi passi per l’1-0 ma anche lui non è riuscito a rovinare la serata perfetta di Avramov. Stasera, dunque, ride il Cagliari. E, dopotutto, è giusto così. ROMA-CAGLIARI 0-0 Roma (4-3-3): De Sanctis 7, Maicon 6.5 (35′ st Bradley sv), Benatia 6 (45′ st Burdisso sv), Castan 6.5, Dodò 6.5, Pjanic 6, De Rossi 7, Strootman 5.5, Florenzi 6 (24′ st Borriello 5.5), Ljajic 5.5, Gervinho 6. (1 Lobont, 28 Skorupski, 46 Romagnoli, 33 Jedvaj, 11 Taddei, 7 Marquinho, 18 Caprari, 22 Destro, 94 Ricci). All.: Garcia. Cagliari (4-3-1-2): Avramov 7,5, F.Pisano 6.5, Rossettini 7, Astori 6,5, Murru 6.5, Dessena 6, Conti 6, Eriksson 6,5, Cossu 6 (36′ st Cabrera 6), Sau 5 (19′ st Pinilla 5.5), Ibarbo 6,5 (48′ st Ariaudo sv). (26 Adan, 8 Avelar, 22 Cabrera, 10 Ibraimi, 18 Nenè). All.: Lopez. Arbitro : Celi di Bari 6. Angoli : 19-7. Recupero : 1′ e 4′. Espulsi : Garcia e Pulga (allenatore in 2/a del Cagliari) Ammoniti : Conti per proteste; Maicon per comportamento no regolamentare, Borriello e Astori per reciproche scorrettezze. Spettatori : 38.823. Argomenti serie a as roma cagliari calcio Leggi i commenti I commenti dei lettori 
ROMA – “E’ un punto che dedichiamo alle vittime dell’alluvione”. E’ scontata la dedica di Diego Lopez che in una serata felice per il Cagliari non dimentica la sofferenza attraversata dall’intero popolo sardo. ”In questa settimana è successa una catastrofe, è stata una partita di sacrificio. I ragazzi hanno corso anche per la gente della Sardegna. Tutto quello che abbiamo fatto oggi, il punto è anche per loro”. UNA PARTITA DIFENSIVAMENTE PERFETTA – Il tecnico del Cagliari è davvero soddisfatto: “Sono molto contento, soprattutto perché è la prima partita in cui non abbiamo preso gol. E’ sempre difficile venire in questi campi. Abbiamo giocato una gara di grande sacrificio, con molta compattezza?. Ho chiesto molto ai difensori e mi hanno ripagato con una prova perfetta”. POTEVAMO FAR PIU’ MALE IN CONTROPIEDE – Lopez, non nasconde di aver anche sperato, a un certo punto, nel colpaccio: "Dovevamo sfruttare meglio alcune occasioni che ci siamo creati. Eravamo riusciti a ripartire bene in contropiede, potevamo fare più male. Ma va bene così, l’importante è aver visto un Cagliari con personalità”. Argomenti cagliari calcio diego lopez Leggi i commenti I commenti dei lettori 


La Roma ha perso la testa della classifica, cedendola alla Juve, in un lungo e parallelo confronto durato più di 24 ore. Nel pomeriggio domenicale, infatti, i bianconeri erano riusciti ad andare a vincere a Livorno, mentre nel posticipo del giorno dopo i giallorossi non sono riusciti ad andare oltre al pareggio con il Cagliari. Il terzo pareggio consecutivo, per una squadra che fino a poco tempo fa conosceva soltanto la vittoria. Poi l'uno a uno con il Torino, l'uno a uno con il Sassuolo e adesso il risultato in bianco contro i sardi. Hanno ragione i giallorossi a non drammatizzare, perché il cammino resta sempre di primissimo livello, con dieci vittorie e tre pari in tredici partite: uno score che in altri campionati, in altri tempi, avrebbe sempre garantito la testa della classifica. Insomma il campionato della Roma era e resta di altissimo profilo e resta, nel dispiacere evidente di aver perso due punti nei confronti della Juve, la consolazione di averne guadagnato uno sul Napoli che resta al terzo posto, ma un po' più lontano anche dalla Roma. Bravo è stato il Cagliari a giocare una partita attenta, di grande concentrazione, con Ibarbo a lavorare per due: eccolo in attacco e un secondo dopo a centrocampo, pronto a chiudere gli spazi. Gli spazi, già, che la Roma non è quasi mai riuscita a trovare. E più ancora di qualsiasi discorso tattico, più ancora di interrogarsi su un momento di forma poco brillante, non c'è dubbio che il calo della Roma sia coinciso con l'infortunio di Francesco Totti. La Roma è una squadra di ottimo livello ma - e adesso se ne saranno convinti proprio tutti - è il capitano a fare nettamente la differenza, a trovare quelle soluzioni che nessuno modulo e nessuno schema possono regalarti. Totti è l'uomo che ispira, inventa, va personalmente a concludere. Insomma, se c'è una buona notizia per la Roma è che un'altra settimana senza il suo giocatore più rappresentativo e più forte è passata, se n'è andata.  Con lui è tutta un'altra musica, perché Totti è la colonna sonora della Roma. Argomenti tackle 
None Leggi i commenti I commenti dei lettori 
