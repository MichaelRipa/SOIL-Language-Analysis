Un week end in ritiro a Tivoli per conoscersi meglio, affinare il programma e gettare le basi per un progetto condiviso di lavoro. È quanto faranno Ignazio Marino, i suoi 12 assessori e i 29 consiglieri che compongono la maggioranza in assemblea capitolina, sabato e domenica, probabilmente a Villa D'Este. Quella dei ritiri è una moda sempre più frequente per la politica, romana e non, che fa sua la tradizione calcistica del "fare squadra" . Basti pensare alla trasferta dell'ex primo cittadino Gianni Alemanno a Monteporzio Catone ai Castelli romani, al termine dei suoi primi due ann. E, per la politiza nazionale, celebri restano i recenti ritiri dei governi Letta all'abbazia di Spinetta o quelli meno recenti di Romano Prodi al castello di Gargonza prima e a San Martino in campo poi. L'incontro della "squadra" di Ignazio Marino sarà probabilmente a porte chiuse, come in ogni "conclave" che si rispetti. Ma ciò che è chiaro è che le casse di Roma capitale non saranno toccate per le spese previste: tutto sarà a carico dei singoli partecipanti. 

Tutto, o quasi, come prima. Riapre ad una folla di vomeresi affezionati, la Fnac in via Luca Giordano, dopo quasi due mesi di chiusura. Lo store ha conservato l'insegna con il logo originale dell'azienda francese, pur essendo di fatto gestito dalla Trony, che ha rilevato anche le Fanc di Milano, Torino Genova e Bologna. L'interno è rimasto pressoché invariato, bar incluso, e con una grande attenzione al reparto elettronica, cd e videogame. Ben fornito anche il settore dei libri e dvd, esattamente come nella precedente gestione. Anche gli impiegati sono rimasti gli stessi, ma su 70 lavorano meno di metà, colpiti da cassa integrazione a rotazione. Positivo comunque il bilancio della prima giornata di vendite, con un continuo viavai di clienti e curiosi fino alle 20 (nuovo orario di chiusura rispetto alle 21), proprio come ai vecchi tempi. Esprime soddisfazione Gennaro Capodanno, presidente del comitato "Valori collinari": "Godiamoci lo scansato pericolo del'ennesima chiusura di un importante punto di riferimento commerciale nel quartiere", dichiara. E aggiunge: "Fnac riapre i battenti, finalmente. E per questo vanno ringraziati i dipendenti, che non si sono mai arresi, lottando per mesi hanno pur di mantenere il loro posto di lavoro, nella totale latitanza delle istituzioni". Argomenti fnac 

Carmine Gautieri, ex  cavallo pazzo del Bari di Materazzi e in  parte di Fascetti, che da  allenatore ha prima portato il Lanciano  in B e poi gli ha regalato la  storica salvezza dello scorso anno, è il nuovo allenatore del Bari. E' ufficiale.  Zemaniano convinto, Gautieri  durante lo scorso campionato ha dato  spettacolo al San Nicola con la  squadra abruzzese, che però  perse 4 a 3 contro il Bari, dopo essere  stato in vantaggio per 3  a zero. Il suo passato in maglia biancorossa  il valore aggiunto  della sua candidatura. Gli altri papabili erano  Bergodi e Calori,  ma poi è arrivato lo scatto decisivo. Il neoallenatore si è legato ufficialmente ai biancorossi dopo un paio d'ore di colloquio con il ds Guido Angelozzi. Il 42enne tecnico napoletano verrà presentato alla città domattina. 
E' stata la puzza di fogna ad allarmare i dipendenti di una agenzia del Banco di Napoli nel capoluogo partenopeo, quartiere Fuorigrotta, portando i carabinieri a sventare una rapina con la tecnica del "buco". Una banda specializzata aveva infatti trovato una via per sorprendere clienti e dipendenti ad apertura di cassaforte, entrando via fogne e sottoservizi per circa un chilometro verso piazza Italia, angolo viale Augusto, attraverso cunicoli sotto i locali degli uffici dell'istituto di credito scavati fino al pavimento del salone centrale; l'ultimo diaframma era tenuto da un martinetto idraulico, in attesa del colpo di piccone che avrebbe liberato un varco per l'irruzione della banda. Sempre a Fuorigrotta, quattro giorni fa, era stata sventato un'altro colpo della banda del buco. I militari del'Arma hanno sequestrato arnesi da lavoro, compresi badili e secchi per portare via il materiale di risulta dello scavo che probabilmente andava avanti da due-tre giorni. Argomenti banda del buco 
Rissa ieri pomeriggio a Valdesi in un lido privato. In trenta se le sarebbero date di santa ragione. Ad avere la peggio due contendenti di una stessa famiglia. In spiaggia, durante il parapiglia, c'era anche un bambino autistico. Alcuni testimoni hanno dichiarato che il piccolo sarebbe stato offeso mentre si trovava in acqua per il bagno. La polizia, invece, dichiara che, all'arrivo delle volanti, i testimoni e i feriti della rissa, compreso il padre del bambino, hanno dichiarato che la rissa è scoppiata dopo alcune discussioni che si sono susseguite dalla mattina tra due gruppi familiari. Il culmine degli screzi sarebbe arrivato per quella sigaretta accesa che dava fastidio. Solo contusioni per i due feriti. All'arrivo della polizia gli aggressori erano già andati via. 
ROMA - Furto in centro storico a Roma nell'appartamento di una delle figlie delle sorelle Fendi, le note stiliste di moda. I ladri sono entrati nel pomeriggio nell'abitazione al secondo piano dalla porta di ingresso, forzando la serratura e rovistando all'interno della casa. Il palazzo, in via Montoro a due passi da piazza Navona, è abitato da vip e professionisti, tra cui l'ex-ministro dell'Interno Beppe Pisanu. Il bottino non è stato ancora calcolato. Sulla vicenda indaga la polizia. Argomenti criminalità roma furto fendi giuseppe pisanu 
