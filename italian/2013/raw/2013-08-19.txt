ROMA - Bradley Manning merita di scontare 60 anni di carcere. E' questa la richiesta della procura militare, al collegio che dovrà decidere la pena per il militare statunitense, colpevole di aver passato documenti diplomatici e militari al fondatore di Wikileaks, Julian Assange. "Bisogna dare un messaggio a qualunque altro soldato che riferisca in pubblico informazioni riservate, Se si tradisce il proprio paese non si merita pietà", ha sottolineato nella sua requisitoria il capitano Joe Morrow. Che ha evidenziato come Manning sia colpevoli di gravi reati e per questo meriti di trascorrere in carcere gran parte della sua vita. Tra le richieste, anche una multa di 100mila dollari e il congedo con disonore dall'esercito. Il legale della difesa David Coombs non ha formulato una richiesta specifica, ma ha evidenziato che la reclusione non dovrebbe superare in ogni caso i 25 anni. Lo stesso termine in cui sarebbe scaduta la classificazione di riservatezza di alcuni dei documenti divulgati dal militare. Sono 20 i capi d'accusa per cui è stato condannato il 25enne statunitense, di cui sei in violazione della legge sullo spionaggio del 1917. Mentre la Corte marziale americana ha scagionato Manning dall'accusa più grave , quella di connivenza con il nemico (che preve l'ergastolo). Il militare, pur non avendo fornito dati utili ai terroristi, ha passato a Wikileaks più di 700mila documenti, tra cui relazioni dai campi di battaglia di Iraq e Afghanistan, cabli diplomatici del Dipartimento di stato e anche un video , mentre lavorava come analista nel 2010. La sentenza è attesa per domani. Argomenti wikileaks iraq afghanistan julian assange bradley/chelsea manning 
None Leggi i commenti I commenti dei lettori 
MANCHESTER – Esordio sul velluto per il neo Manchester City targato Pellegrini in Premier League. I Citizens hanno sconfitto per 4-0 il Newcastle in una sfida che ha preso un indirizzo ben definito fin dalle prime battute. Con Jovetic ancora fermo ai box il risultato, infatti, è stato sbloccato dopo appena 6' da Silva che ha raccolto di testa un cross dalla sinistra di Dzeko. Il centravanti bosniaco ha vestito ancora i panni del rifinitore al 23' smarcando di tacco al limite Aguero per il 2-0 realizzato da 'El Kun' con un chirurgico destro rasoterra in diagonale a fil di palo. NEWCASTLE IN 10, IL CITY DILAGA – Al 45' per il Newcastle si è fatta notte fonda per colpa di Steven Taylor che si è fatto espellere dall'arbitro per un'ingenua gomitata ai danni dello stesso Aguero. Il City non si è impietosito e al 50' ha calato il tris con Yaya Touré che ha infilato sotto l’incrocio, con un preciso destro a giro, una punizione dal limite. Al 75', infine, ha pensato Nasri a calare il poker: sfruttando un velo di Dzeko ha anticipato al limite Debuchy e ha superato di sinistro Krul in uscita. Nel finale un errore del guardalinee che ha segnalato un inesistente fuorigioco, ha impedito a Negredo, entrato all'81', di bagnare con un gol il suo esordio in maglia biancoceleste. Argomenti calcio inglese manchester city Leggi i commenti I commenti dei lettori 
ANVERSA – Terza sconfitta in tre partite per l'Italia al Basketball Tour di Anversa, torneo di preparazione agli imminenti Europei. Dopo essere stati sconfitti da Belgio e Israele gli azzurri, nella giornata conclusiva, si sono inchinati (79-82) anche alla Polonia. Ma la notizia peggiore è legata all’infortunio occorso a Gigi Datome che, dopo appena 7', è stato costretto ad uscire per un trauma distorsivo al piede destro. Nelle prossime ore si valuterà l’entità del danno. BELINELLI NON BASTA – L'Italia ha disputato una partita buona a livello d’intensità ma ha pagato la scarsa precisione al tiro dalla lunga distanza (6/30 da 3). L’equilibrio si è spezzato nel terzo quarto quando la Polonia ha allungato (39-51). La reazione azzurra ha trovato in Belinelli il protagonista. La guardia di San Antonio ha segnato 12 punti nel terzo periodo (saranno 24 a fine gara), trascinando i compagni fino a -1 (59-60 al 33′) e poi, con tre liberi al 37', al pareggio (72-72). Il finale è stato all’insegna del fallo sistematico e dei tiri liberi. A decidere sono stati, a 14” dal termine, i due punti realizzati dalla lunetta da Kalati che ha sfruttato nel migliore dei modi il 5° fallo commesso da Belinelli. Sul ribaltamento di fronte Gentile ha fallito il tiro del possibile pareggio consentendo così alla Polonia di portare a casa il successo. PIANIGIANI: FATTO QUASI IL MASSIMO – Soddisfatto comunque il ct Simone Pianigiani: ''Contro la squadra migliore di questo torneo e senza Datome abbiamo fatto quasi il massimo. Dati alla mano i ragazzi possono poco dare poco di più di quello che abbiamo fatto oggi dove abbiamo conquistato più rimbalzi e abbiamo recuperato molti più palloni. E’ chiaro che l’imprecisione al tiro ci penalizza ma abbiamo poche alternative a questo. I nostri tiri vengono dopo tutti gli sforzi che dobbiamo fare in giro per il campo contro squadre che sono più forti di noi per stazza, ruoli giusti e così via. A tutto ciò poi si è aggiunta la poca lucidità nel finale dove con il bonus dei nostri avversari avremmo dovuto cercare qualche penetrazione in più''. Domani la Nazionale rientra in Italia a Trieste. Il 22 e il 24 agosto due amichevoli a Capodistria, nell'ordine contro Montenegro e Slovenia. Argomenti basket simone pianigiani Leggi i commenti I commenti dei lettori 
Saphir Taider giocherà la prossima stagione nell'Inter, che ha chiuso l'accordo con il Bologna per la comproprietà per una cifra attorno ai 5,7 milioni. Diego Laxalt arriverà in prestito con diritto di riscatto della metà del cartellino. Domani, il centrocampista dovrebbe sostenere le visite mediche e firmare il contratto che lo legherà al club nerazzurro. Laxalt, vent'anni, centrocampista, lo scorso anno ha giocato nel Defensor, segnando un gol in 15 partite. In estate ha contribuito alla conquista del secondo posto nel mondiale under-20 con la nazionale dell'Uruguay. Il Bologna intanto ha comunicato di aver raggiunto l'accordo con il terzino sinistro Marek Cech per il trasferimento in rossoblù del giocatore con contratto di un anno con opzione per il secondo anno. Il trentenne slovacco ha esordito tra i professionisti con l'Inter Bratislava dove è rimasto per 4 anni. Ha poi vestito le maglie di Sparta Praga, Porto, West Bromwich e Tranbzonspor per un totale di 241 presenze e 6 reti nei vari campionati. Cech vanta anche 25 presenze in Champions League e 53 presenze e 5 reti con la Nazionale slovacca. Argomenti bologna fc taider 
None Leggi i commenti I commenti dei lettori 
None Leggi i commenti I commenti dei lettori 

