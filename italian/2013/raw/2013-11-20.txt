None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Le teorie di Maria Montessori o Bruno Munari e i blocchi logici diventano digitali. La pedagogia italiana sbarca nell'era 2.0. Un progetto che nasce in Campania digitalizza la grande storia della formazione didattica italiana. Si chiama Block Magic, valigetta magica nella quale i "blocchi logici" adottati da generazioni di insegnanti vengono potenziati dal Bluetooth, ossia le tecnologie Rfid e Nfc, quelle che permettono di identificare un prodotto al supermercato o di far dialogare un telefonino con un computer. Miracoli delle intelligenze artificiali: un software produrrà esercizi stimolando e sviluppando abilità creative, matematiche, logiche  linguistiche, strategiche e sociali di bambini tra i tre e i sei anni. Il progetto nasce nel laboratorio Nac (Natural and Artificial Cognition Lab) della Federico II di Napoli diretto da Orazio Miglino, ordinario di Psicologia generale all'università Federico II e ricercatore associato all'Istituto di Scienze e Tecnologie della Cnr di Roma. Il progetto fa parte di un'iniziativa più ampia Inf@nziaDigitales3.6, finanziata con oltre 13 milioni di fondi europei, per rinnovare luoghi e strumenti di apprendimento partendo dai più piccoli. Presentazione giovedì 21 novembre alle 11 al X Congresso nazionale di Scienze Cognitive al Palazzo degli Uffici in via Cortese. Un programma ambizioso per inventare nuovi percorsi formativi da integrare nei corsi educativi rivolti a bambini con difficoltà di apprendimento, disabilità o per lo sviluppo di pratiche finalizzate all'inclusione di bambini stranieri. "Mettiamola così, con Block Magic la scuola immaginata dalla Montessori diventa 2.0  -  spiega lo scienziato cognitivo Miglino - tutto quel che ha a che fare con la sfera psico-educativa è fortemente legato, come insegnava la Montessori, alla nostra capacità di fare e manipolare cose e oggetti, ed è evidente che oggi a differenza di quel accadeva solo qualche anno fa gli oggetti che ci circondano molto più intelligenti, aprendo così potenzialità formative ancora tutte da scoprire". Le tecnologie sviluppate saranno basate principalmente su piattaforme Cloud e i risultati saranno sperimentati in sedici scuole materne tra Campania, in accordo con l'Ufficio scolastico regionale, Roma e Trento. Argomenti napoli pedagogia 
None Leggi i commenti I commenti dei lettori 
