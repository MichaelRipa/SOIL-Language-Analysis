In  coda alla gara più attesa dell’anno c’è metà Dall’Ara che sfolla dalle  tribune e una curva che pur delusa non smette di tifare; e un’altra metà  che festeggia la vittoria e la fuga scudetto. Bologna e Juve si sono  divise quasi equamente lo stadio e i trentamila spettatori, ma il  bottino se l’è portato via tutto la squadra di Conte. Una sola,  vera, occasione da rete dopo 70 minuti è troppo poco per strappare punti  a chi nelle ultime sette gare ha portato a casa 21 punti e a cui  nessuno ha fatto gol. Difficile riuscirci con un Bianchi nel deserto, e  un Diamanti a centrocampo che finisce per essere solo vittima di tanti  calci e altrettanto nervosismo. Una sensazione d’impotenza che solo  l’azione personale di Cristaldo a sfiorare il palo a venti dalla fine  riesce a scalfire. Caso però isolato, in un finale fatto di ripartenze  letali della Juve, che se trova il raddoppio solo al 90’ è per merito di  Curci, per distacco migliore in campo. È questa la nota migliore della  serata rossoblù, l’aver ritrovato un portiere affidabile. Tra il  ricordo per il tifoso rossoblù investito da un treno, col mazzo di  fiori depositato in curva da Diamanti, e quello per Mandela, nelle  maglie rossoblù, Bologna riserva alla Juventus un’accoglienza tra cori,  sputi e manate al pullman, ma senza violenza né disordini. In campo, una  Juve imbottita di seconde linee imposta la gara soprattutto sugli  inserimenti dalle retrovie di Marchisio e Vidal: chiave di gioco che  porta i bianconeri a dominare per un quarto d’ora, quello che serve per  sbloccare il match. Con gol che arriva quasi matematicamente da un  lancio per Marchisio, troppo solo nei suoi inserimenti centrali. Il  centrocampista supera Curci, ma Garics salva sulla linea. Azione finita?  No, la palla torna alla Juve, Peluso la lancia per Vidal che da cinque  metri non può che segnare. Il cileno è una spina nel fianco, e nel  finale di primo tempo grazia due volte Curci. Che è poi l’uomo  che tiene a galla il Bologna, con due uscite decisive, su Llorente  lanciato a campo aperto e Tevez tra il 72’ e il 75’; con un gran  riflesso sulla botta di Marchisio da pochi passi al 78’ e uno forse  ancor più prodigioso all’85’ sempre sullo spagnolo. In mezzo,  l’occasionissima per Cristaldo che illude il Dall’Ara e un’altra sulla  testa di Morleo all’82’. Una scossa a risvegliare una gara che s’era  fatta sonnolenta, con la Juve in controllo senza spingere e un Bologna  spuntato, che solo nella fase centrale del primo tempo aveva dato almeno  l’idea di poter creare veri grattacapi a Buffon (due volte Diamanti gli  aveva scaldato i guanti da lontano). Poi ci pensa Curci, che deve però  capitolare al 90’, sull’incornata di Chiellini, perso da Natali sul  corner di Tevez. L’impresa non riesce nemmeno stavolta, l’ultima gioia  casalinga rossoblù con la Juve resta quella dal sapore vintage del 1998. Bologna-Juventus 0-2 Bologna (3-4-2-1): Curci – Antonsson, Natali, Mantovani – Garics (20’st  Cristaldo), Perez (1’st Laxalt), Krhin, Morleo – Kone, Diamanti –  Bianchi (44’st Alibec). A disp: Stojanovic, Agliardi, Radakovic, Crespo,  Pazienza, Della Rocca, Cech, Lazaros, Acquafresca. All: Pioli Juventus (3-5-2): Buffon – Barzagli, Ogbonna, Chiellini – Isla, Vidal, Pogba,  Marchisio, Peluso (21’st Asamoah) – Vucinic (38’pt Llorente),  Quagliarella (25’st Tevez). A disp: Storari, Vannucci, Bonucci, Caceres,  Padoin, Motta, Lichtsteiner, Isla, De Ceglie. All: Conte Arbitro : Mazzoleni di Bergamo Reti: 13’pt Vidal, 45’st Chiellini Note : ammoniti Peluso, Mantovani, Isla, Chiellini, Marchisio. Spettatori 30.490 Argomenti campionato 2013-2014 
BOLOGNA - La Juventus passa a Bologna, e l'analisi del tecnico dei felsinei, Stefano Pioli, punta l'indice sull'approccio di gara: "Non siamo partiti come dovevamo, abbiamo subito dei loro inserimenti e poi abbiamo preso il gol. Dopo credo che sia stata un'altra partita, equilibrata e combattuta contro una squadra veramente fortissima. Abbiamo avuto anche le nostre occasioni per rimetterci in partita e purtroppo non ci siamo riusciti. Mi spiace dirlo ma Peluso meritava il secondo giallo e avremmo giocato gli ultimi 20 minuti in superiorità numerica. Anche la sostituzione di Conte credo sia stato un segnale importante". Sul fatto che Diamanti sia poco assistito: "Oggi è stato costretto, perchè non succeda ci vogliono giocatori che vanno di più verso la palla". Sullo scarso rendimento interno della sua squadra: "Credo che la squadra si stia esprimendo su ottimi livelli. E' chiaro che bisogna fare qualcosa in più, ma credo che si siano fatte due buone prestazioni con due avversarie forti come Inter e Juve". Argomenti bologna fc serie a stefano pioli Leggi i commenti I commenti dei lettori 
TORINO - Cinque cambi e stesso risultato. In vista della decisiva trasferta di Istanbul contro il Galatasaray in Champions, Antonio Conte si gode la vittoria a Bologna: "Sappiamo che abbiamo uomini di qualità però abbiamo uno spartito da cui dipendiamo. Al di là degli interpreti, i ragazzi sanno quello che devono fare. Poi se hai giocatori di qualità, diventa più semplice. Ribadisco la soddisfazione di vedere una squadra in cui cambiano 5 giocatori, ma lo spartito rimane uguale". La gara è stata chiusa solo con il secondo gol di Chiellini: "Le partite terminano quando fischia l'arbitro. Quando sei sull'1-0 e hai possibilità di ammazzare l'avversario lo devi fare. Quando tieni l'avversario in vita può succedere di tutto. Oggi potevamo essere qui a parlare di risultato diverso e saremmo stati molto arrabbiati. Invece siamo contenti, ci godiamo la partita e ora possiamo iniziare a pensare a martedì". I riferimenti sono stati soprattutto a Fernando Llorente: "La prestazione di Fernando è stata positiva a parte la fase conclusiva dove ha peccato un pò - ha aggiunto Conte -. Sta crescendo in cattiveria nella fase di protezione, di assist e adesso deve crescere di cattiveria anche nella fase conclusiva". Sul pericolo deconcentrazione, Conte ha ricordato: "Anche l'anno scorso avevamo vissuto un primo periodo dove le vittorie non facevano vedere situazioni che non andavano bene. Quest'anno questo pericolo l'ho gridato prima e i miei calciatori, che sono ipercritici, non si sono girati dall'altra parte e hanno pesato le parole. Penso che anche quest'anno vogliano fare qualcosa di importante anche se non sarà facile. E' ancora lunga però c'è la soddisfazione che stiamo facendo bene. La soddisfazione di avere 24 giocatori che quando sono chiamati rispondono presente". Ora Istanbul: "Non c'è bisogno di fare nessun discorso. I ragazzi sanno dell'importanza della partita e dell'enorme difficoltà ambientale che troveremo. Il cammino ce lo siamo complicati noi ed è giusto che lo sbrogliamo noi". Argomenti serie a juventus fc antonio conte Leggi i commenti I commenti dei lettori 
ROMA - Era una gara attesa, se non altro per il fatto che il Barcellona veniva da 2 ko in fila, contro Ajax e Athletic Bilbao, tra Champions e Liga. Nell'andata dei sedicesimi di finale di Coppa del Re, decisamente più abbordabile l'avversario per i blaugrana, che infatti tornano a vincere. Il Cartagena (terza divisione) è piegato 4-1 grazie alle reti di Pedro (doppietta) Fabregas e Dongou, anche se la squadra di casa aveva spaventato gli uomini di Martino passando in vantaggio per prima dopo un quarto d'ora. Una rete di Samperio dopo soli 5' di gioco ha permesso al Siviglia di passare in casa del Racing Santander, mentre Aquino al 94' evita al Villarreal la sconfitta interna contro l'Elche: 2-2 al Madrigal, con Pelegrin e Boakye che avevano replicato all'iniziale vantaggio di Giovani Dos Santos. Pari anche per la Real Sociedad: Griezmann illude i suoi, Alfaro pareggia per l'Algeciras. Buona la prima per il Betis, favorito dall'espulsione di Torres al 5' nelle fila del Lleida: 2-1 per gli andalusi che sbagliano un rigore con Molina ma vanno poi a segno con Verdu dagli 11 metri e con lo stesso Molina. Argomenti barcellona fc calcio spagnolo Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BOLOGNA - Il settimo sigillo, importante per allungare la striscia, per concentrarsi su Istanbul senza patemi psicologici, per continuare a non subire gol. Quello della Juventus, che entra in stazione a Bologna, è un treno ad altissima velocità. E' sull'intensità a ritmi elevatissimi che il convoglio bianconero brucia il generoso, ma meno potente, motore della locomotiva di Pioli. Il Bologna fa quello che può e con quello che può, tradito in avvio dal suo giocatore di maggiore prestigio internazionale: Perez. Non pervenuto. Aggrappato alla voglia matta di Diamanti, generoso capitano, a tutto campo, troppo solo. Insomma: il tutto è sintetizzabile in un semplicissimo concetto: non c'è stata partita. Pronti, via! La Juventus schiaccia decisamente sull'acceleratore, il Bologna è sorpreso. La velocità di esecuzione dei campioni d'Italia, gli inserimenti dei centrali difensivi a centrocampo, l'appoggio di Isla e Peluso sui lati, il sostegno continuo di Marchisio e di Vidal ai due attaccanti. Tutto, diciamo tutto, diventa insostenibile per il Bologna. La Juventus crea superiorità in ogni reparto, costringe Perez e Khrin ad appiattirsi per sostenere la forza d'urto, ci vogliono gli straordinari di Antonsson per reggere ai primi ispiratissimi duetti di Vucinic e Quagliarella. L'emergenza costringe insomma a perdere di vista l'attenzione e dopo 11' un'incursione di Marchisio, tenuto in gioco da Garics, crea la falla decisiva, l'austroungarico sulla linea mette una pezza alla sua disattenzione, ma sul lancio di Peluso è Perez a non salire in tempo e per Vidal, battere Curci che si getta disperatamente sui suoi piedi, è un gioco da ragazzi. Trovato il vantaggio, la Juventus sceglie una via più conservativa. Il Bologna fa ordine e, sostenuto dalla verve del suo capitano, si getta generosamente avanti. I soli pensieri creati a Buffon arrivano dalle bordate di Diamanti stesso, potentissime conclusioni da fuori con il difetto di essere centrali. E alte. In dirittura d'arrivo della prima tappa, nuova accelerazione torinese e ancora emorragie difensive (Curci esce a metà, Vidal non trova il tempo per appoggiare nella porta rimasta sguarnita), con Antonsson, il migliore dei felsinei, a chiudere su Llorente, subentrato a Vucinic dopo 38' (una botta di gioco, nulle di più). Insomma, dopo 45' il risultato non fa una grinza. Ripresa. Fuori il deludentissimo Perez, ma Pioli non ha un ispiratore in mezzo e questo costringe Diamanti ad abbassarsi. Così ovviamente la squadra riduce nettamente la sua pericolosità. Naturalmente però il pallino è in mano ai bianconeri che gestiscono come vogliono il match. Alla fine si conteranno ben 19 conclusioni bianconere verso un Curci molto attento, rincuorato, dopo prove non esattamente positive. Il portiere rossoblù dice di no a Llorente che gli si presenta davanti almeno due volte, compiendo altrettante prodezze. Una in uscita bassa, fuori area, l'altra con un gesto istintivo, trovandoselo davanti. Il Bologna non riesce mai a superare la Maginot ospite, se non con una improvvisa accelerazione di Cristaldo, impatto felice rientro, che difetta in mira in  diagonale. E con Morleo che mostra i limiti del suo bagaglio tecnico, trovato sotto misura da un traversone perfetto di Diamanti. Colpo di testa fuori da due passi. La gestione del match è perfetta anche in panchina, Conte non vuole cali di tensione, nè incidenti di percorso. Così toglie Peluso, uno dei migliori, quando l'esterno già ammonito va a rischiare il secondo giallo su Diamanti. Proprio in dirittura, arriva il gol di Chiellini, perso da Natali in area (Natali che aveva pure perso Cassano a Parma...). Deviazione vincente sul primo palo, là dove si sarebbe schierato Bianchi, appena uscito. Due a zero: premio giusto per l'ospite, punizione eccessiva per l'ospitante. Ultima annotazione: impeccabile la direzione di Mazzoleni. BOLOGNA: Curci 7 - Antonsson 6,5, Natali 5, Mantovani 6 - Garics 5,5 (65' Cristaldo 6,5), Khrin 5,5, Perez 5 (46' Laxalt 6), Morleo 6 - Kone 5, Diamanti 6,5 - Bianchi 6 (89' Alibec sv.). All. Pioli JUVENTUS: Buffon 6 - Barzagli 6,5, Ogbonna 7, Chiellini 6,5 - Isla 6,5, Marchisio 6, Pogba 6, Vidal 7, Peluso 6,5 (67' Asamoah 6) - Vucinic 6 (38' Llorente 5,5), Quagliarella 6,5 (71' Tevez 6). All. Conte ARBITRO : Mazzoleni 6,5 di Bergamo RETI : 11' Vidal; 90' Chiellini NOTE: serata fredda, cielo sereno. Ammoniti: Peluso, Marchisio, Isla, Chiellini e Mantovani. Recupero: 0' e 4'. Argomenti bologna fc serie a juventus fc Leggi i commenti I commenti dei lettori 
Leggi i commenti I commenti dei lettori 
CESENA  - I fischi del 'Manuzzì e anche qualche coro poco gradito dai giocatori all'indirizzo dei bianconeri padroni di casa, mentre fa festa il Padova per il primo colpo esterno in campionato. Finisce così, con un risultato a sorpresa l'anticipo della 17esima giornata della Serie B, con la formazione veneta a imporsi per 1-0 sul Cesena. PASQUATO PUNISCE LA DIFESA DI CASA, D'ALESSANDRO SI MANGIA IL PARI  - La gara è stata decisa dalla rete messa a segno all'8′ della ripresa da Pasquato, bravo ad approfittare di un pasticcio della difesa romagnola, raccogliere la palla e battere Coser di precisione. Punta nell'orgoglio, la squadra di casa ha cercato di reagire, ma a poco sono valsi i cambi operati da Bisoli per cercare di scuotere i suoi. Nel forcing finale il Cesena ha anche un paio di opportunità per pareggiare, ma Mazzoni dimostra nervi saldi e buone doti, mentre D'Alessandro qusi allo scadere si divora un rigore in movimento calciando alle stelle. NEL FINALE ESPULSO OSUJI, MA IL PADOVA REGGE: PRIMO COLPO ESTERNO  - In pieno recupero, la formazione guidata da Mutti rimane in dieci per l'espulsione di Osuji per doppia ammonizione. In classifica, il Cesena resta settimo con 25 punti mentre il Padova lascia il penultimo posto, portandosi a quota 17. CESENA  -  PADOVA 0-1 (0-0) CESENA (4-3-3): Coser; Consolini (30′ st Capellini), Volta, Capelli, Renzetti; Tabanelli, De Feudis (11′ st Garritano), Coppola; Defrel, Succi (1′ st Granoche), D'Alessandro. (Rossini, Camporese, Alhassan, Krajnc, Arrigoni, Bangoura). All.: Bisoli. PADOVA (4-3-3): Mazzoni; Santacroce, Benedetti, Carini, Laczko; Cuffa (20′ st Musacci), Iori, Osuji; Jelenic, Vantaggiato  (43′ st Feczesin), Pasquato (35′ st Celjak). (Colombi, Ceccarelli, Ciano, Legati, Melchiorri, Radrezza). All.: Mutti. ARBITRO: Candussio di Cervignano. RETI: 9′ st Pasquato. ESPULSO: al 48′ st espulso Osuji per doppia ammonizione. AMMONITI: Carini, Coppola, Renzetti, Garritano, Consolini, Musacci. RECUPERO: pt 1′ e st 4′. Argomenti serie b padova calcio cesena calcio Leggi i commenti I commenti dei lettori 
ROMA - Il ministro degli Esteri Emma Bonino lancia "una grande marcia il giorno di Natale per l'amnistia e la giustizia giusta", sottolineando la necessità di un "ritorno allo Stato di diritto" e della "riforma di una giustizia malata". "Basta parlare di Berlusconi, saranno fatti suoi", rimarca l'esponente radicale durante la trasmissione Virus su RaiDue. "La riforma della giustizia - aggiunge la titolare della Farnesina - è la vera riforma strutturale di cui l'Italia ha bisogno per sbrogliare tutte le altre matasse. E' il filo da tirare". Quindi Bonino invita a "smettere di parlare delle vicende di Berlusconi" e affrontare, invece, la questione vera dei "nove milioni di processi pendenti" e dei "dieci anni che ci vogliono per ogni processo". "Di questo dobbiamo parlare", insiste. L'appuntamento agli italiani a sfilare tutti insieme per "tornare ad uno stato di diritto degno di questo Paese", è per il prossimo 25 dicembre a Roma, con partenza da piazza San Pietro. "Sulle cose giuste non bisogna mollare mai", dice Bonino ricordando la battaglia radicale per la moratoria sulla pena di morte è cominciata nel 1994 e si è conclusa con una vittoria nel 2007. Così come ci sono voluti 15 anni per ottenere il divorzio. Argomenti giustizia riforma della giustizia amnistia emma bonino Leggi i commenti I commenti dei lettori 
HA AVUTO numerose incarnazioni, sul grande come  sul piccolo schermo. Ma il Nelson Mandela che resterà inciso per sempre  nella memoria collettiva è sicuramente quello saggio, forte,  imprevedibile di Invictus , il film che Clint Eastwood, nel 2009, ha  dedicato a un particolare momento nella vita del grande leader: la sua  determinazione nel portare il Sudafrica - "pacificato" solo sulla carta -  alla vittoria nella Coppa del Mondo di rugby 1995, vista come occasione per  rinforzare un sentimento nazionale spezzato da decenni di odio, violenze  e apartheid. E a interpretare il ruolo non poteva essere che lui,  Morgan Freeman, che per quella interpretazione ha ottenuto anche una  nomination agli Oscar. Del resto fu proprio Mandela a  "investire" quello che forse è il più solido, tra gli attori  afroamericani, della responsabilità di portare il suo personaggio al  cinema: "Voglio che sia Freeman a recitare me stesso", aveva infatti  dichiarato. E così, quando ne ha avuto l'occasione, Clint lo ha  accontentato: raccontando il Mandela presidente con rispetto, commozione  un pizzico di agiografia e tanti momenti di grande cinema. Come quando  il coprotagonista del film Matt Damon va in visita alla cella n cui il  grande uomo fu rinchiuso per anni, misurandone con le braccia la  disumana piccolezza. Ma non c'è solo il duo Eastwood-Freeman,  nella storia dei rapporti tra il campione di libertà che ci ha appena  lasciati e lo schermo. Basta fare una ricerca col suo nome sull'Internet  Movie Database   per  verificare che di pellicole, e di fiction tv, in cui lui compare come  personaggio, ce ne sono tante: in lingua inglese, soprattutto. La più  antica però è una produzione televisiva targata Germania Occidentale, e  risale al 1966:  il titolo è Der Rivonia-Prozeß , l'attore protagonista  Simon Sabela. Ma quelli erano gli anni "tosti" dell'apartheid, e  l'interesse mostrato dai tedeschi per il caso è rimasto abbastanza isolato. Le  cose cambiano una quindicina d'anni più tardi, nel 1981, quando,  all'interno di una serie intitolata (non a caso) Prisoners of coscience ,  va in onda sulla tv inglese l'episodio Mandela , con George Harris. Più  in grande stile, ma sempre britannico, il tv-drama Mandela del 1987: e  lo dimostra anche il fatto che a interpretare il leader prigioniero è un  attore al top della visibilità hollywoodiana, il Danny Glover che  proprio quell'anno è a fianco di Mel Gibson nel grande successo  internazionale Arma letale . Discorso analogo per una fiction che arriva  un decennio più tardi, la statunitense Mandela and De Klerk : stavolta il  ruolo principale tocca a un'icona del divismo afroamericano come Sidney  Poitier; mentre il presidente bianco della svolta sudafricana ha il  volto di un altro divo, Michael Caine. Questi però sono solo  alcuni esempi, e tutti da piccolo schermo. Ma anche il cinema, sempre affamato di biopic interessanti, ha raccontato Mandela, i suoi tempi,  la sua battaglia di libertà e civiltà. Da citare ad esempio una pellicola  sudafricana (ma produttivamente targata anche Usa e Germania), Drum (2004), diretta da Zola Maesko: la storia di un giornalista che negli  anni Cinquanta si fa coinvolgere dal movimento di liberazione. Il  leader, ancora giovane, è interpretato sa Lindani Nkosi. E poi,  naturalmente, ci sono le grandi produzioni. Tra cui spiccano due film. Invictus , in primo luogo. Ma anche Goodbye Bafana di Billie August  (2007), con protagonista Dennis Haysbert, noto come interprete del cult  serial 24 e poi della serie tv The Unit . La vicenda è quella di un  sudafricano razzista che vede la sua vita cambiare grazie al prigioniero  che ha il compito di sorvegliare per vent'anni: il futuro presidente del  suo Paese. Più recente, uscito nel 2012, Winnie di Darrell Roodt, centrato sui rapporti  -  controversi - tra il leader appena scomparso e l'ex moglie. I due personaggi sono incarnati,  rispettivamente, dal Terrence Howard di Crash e dalla Jennifer Hudson di Dreamgirils : volti hollywoodiani per raccontare la più celebre coppia sudafricana. La pellicola, però, in Italia non è mai arrivata. E infine c'è Long walk to freedom di Justin Chadwick, basato sulla sua autobiografia, con Idris Elba: la prima londinese, alla presenza di Kate e William e delle figlie di Mandela, si è svolta proprio mentre dal Sudafrica arrivava la notizia della morte dell'eroe. Una coincidenza tragica. Per una pellicola che in Sudafrica ha sbaragliato, per incassi, qualsiasi altro titolo, nell'intera storia del Paese. Ma, al di là di questi titoli, è lo  splendido, carismatico personaggio raccontato dal grande Clint che  vogliamo ricordare per sempre. L'uomo che durante la prigionia leggeva e  rileggeva un sonetto (intitolato, appunto, Invictus) del poeta  vittoriano William Ernest Henley, che si conclude così: "Non importa  quanto sia angusta la porta/ quanto impietosa la sentenza/ sono il  padrone del mio destino/ il capitano della mia anima". Argomenti morte nelson mandela sudafrica nelson mandela madiba 
