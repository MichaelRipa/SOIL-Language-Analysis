TRIESTE - Diego Lopez, allenatore del Cagliari, è soddisfatto e contento della vittoria al debutto del suo Cagliari (2-1 sull'Atalanta), ma guarda anche il lato negativo. Intanto Astori non gioca nemmeno un minuto: possibile una sua cessione in settimana. GUARDA LA SINTESI DI CAGLIARI-ATALANTA "PECATTO PER IL GOL" - "Abbiamo fatto un buon primo tempo come già avevamo fatto l'anno scorso contro l'Atalanta", ha detto Lopez ai microfoni di Sky. "Peccato per il gol - ha proseguito - perché così li abbiamo messi in gioco, ma penso che la vittoria, che l'anno scorso ci era sfuggita, alla fine sia stata meritata. Ai ragazzi avevo detto che non era facile contro una squadra organizzata e con un grande allenatore, forse abbiamo sofferto un po' troppo, era normale che loro dovessero venire qui per provare a fare punti ma alla fine è andata bene cosi'". "ASTORI? SCELTA TECNICA" - Quanto all'esclusione di Astori, che potrebbe essere ceduto nelle prossime ore, Lopez ha parlato di "scelta tecnica", ammettendo che "forse non aveva la testa al 100%, ma si è allenato come tutti gli altri". Leggi i commenti I commenti dei lettori 
PARMA  - Un pareggio interno non è il modo migliore per cominciare l'anno ma Roberto Donadoni, dopo lo 0-0 col Chievo, ha molto di cui essere soddisfatto: "La partita è stata complicata, contro una squadra arcigna che correva bene e sapeva togliere gli spazi  -  spiega il tecnico ducale  -  Queste sono partite dove puoi anche rischiare di perdere e, a me, piace guardare il bicchiere mezzo pieno". GUARDA LA SINTESI DI PARMA-CHIEVO "CASSANO DEVE CRESCERE ANCORA"  - "Il lavoro da fare è ancora lungo, ma l'approccio non è stato sbagliato  -  prosegue Donadoni  -  il Chievo ha avuto un paio d'occasioni nella prima parte di gara, forse siamo stati noi troppo lunghi, concedendo loro di giocare in profondità. Questa è stata la nostra pecca nel primo tempo, ma, nella ripresa siamo cresciuti, anche perché loro avevano speso molto e sono calati dal punto di vista fisico. Cassano? Deve crescere ancora. Sono soddisfatto per quello che ha fatto sino ad oggi dal punto di vista della preparazione ma deve lavorare, come tutti". Argomenti parma calcio serie a Leggi i commenti I commenti dei lettori 
NAPOLI - Buona la prima per Rafael Benitez. Il suo Napoli ha battuto 3-0 il Bologna nell'esordio stagionale al San Paolo. "Non sono sorpreso per il rotondo risultato odierno. Ho visto la squadra, durante tutta la settimana, molto bene. Comunque possiamo e dobbiamo ancora crescere". SQUADRA AMPIA E PROMETTENTE - "Scelte tecniche? Lorenzo Insigne in settimana non è stato al meglio, mentre Callejon l'avevo visto molto tonico. Come ha detto giustamente Hamsik, il Napoli ha molti buoni giocatori offensivi, fra i quali anche Pandev, Higuain, Mertens e Zapata. La rosa è forte e completa: l'abbiamo voluta così per competere su tutti i fronti  -  ha aggiunto il tecnico spagnolo -. Noi pensiamo solo alla nostra squadra, questa non era una risposta alla Juve. Siamo contenti: abbiamo cambiato modulo e qualche uomo, ma la squadra ha fatto più che bene. Questo è positivo: guardiamo avanti". Poi il tecnico si è soffermato sul futuro di Zuniga. "E' molto forte: può fare la differenza partendo da dietro e abbiamo voluto fortemente che restasse qui a Napoli. Credo che siamo vicini al rinnovo del suo contratto col club". GUARDA LA SINTESI DI NAPOLI-BOLOGNA SODDISFATTI HAMSIK E PANDEV - Protagonista di giornata Marek Hamsik. "Quella di oggi era una partita che volevamo vincere, per iniziare il campionato col piede giusto, e ci siamo riusciti. Non significa niente, pero', questo risultato. Benitez vuole che facciamo girare molto la palla e noi lo stiamo seguendo, ma dobbiamo migliorare ancora molto. Rispetto allo scorso anno gioco di certo più avanzato. Io qui a Napoli mi sento a casa mia e non ho voglia di cambiare. Sarà difficile che Higuain possa fare lo stesso numero di gol di Cavani. Noi, pero', dobbiamo aiutarlo il più possibile e speriamo di fare dieci gol a testa, sia io, che Callejon, che Pandev, o ancora Insigne e Mertens. Abbiamo una rosa più grande e più competitiva in questa stagione e ciò è un bene per il Napoli". Soddisfatto anche Goran Pandev che, però, frena i facili entusiasmi. "Abbiamo lavorato 40 giorni intensamente. Abbiamo seguito i dettami dell'allenatore e per ora va bene cosi'. Speriamo che continui tutto in questo modo. Obiettivi? E' ancora presto per parlare di questo: noi, comunque, vogliamo fare meglio dello scorso anno". Argomenti ssc napoli serie a rafael benitez Leggi i commenti I commenti dei lettori 
Il Napoli mette il suo sigillo sulla prima di campionato. Ed è un sigillo prezioso, un marchio di qualità. La vittoria per 3-0, nettissima, lascia il segno non tanto per i tre punti conquistati al San Paolo contro il Bologna, ma soprattutto per il modo imperioso con il quale la squadra di Benitez si presenta ai nastri di partenza del torneo. Attacco irresistibile, difesa sicura, centrocampo presente ed aggressivo: questo il biglietto da visita che i partenopei mostrano in una serata di gran festa per il pubblico del San Paolo, lanciando il guanto di sfida alla Juventus ed alle altre pretendenti al titolo. E dire che mancano anche pedine importanti come Armero e Dzemaili, squalificati, ed Insigne, relegato per quasi tutta la partita in panchina perchè disabilitato dai postumi di un attacco influenzale. Ma è tutta la squadra ad apparire sicura di sè, tranquilla e disinvolta. Ogni volta che gli uomini di Benitez si affacciano ai limiti del'area d rigore avversaria si ha l'impressione che da un momento all'altro possa accadere qualcosa di importante. Callejon e Pandev lavorano sulle fasce laterali del fronte offensivo una infinità di palloni che finiscono quasi sempre per passare poi tra i piedi di Marek Hamsik, il vero perno della manovra offensiva della squadra. Lo slovacco, autore di due gol (l'altro è di Callejon), appare sempre più maturo e convinto dei propri mezzi. Higuain si sfianca in un lavoro continuo, svaria su tutto il fronte d'attacco e porta via almeno uno dei difensori centrali bolognesi, aprendo così in continuazione varchi per i trequartisti azzurri. La mano di Benitez si vede chiaramente nel gioco della squadra che privilegia in certi momenti il fraseggio ripetuto e che è capace anche, come avveniva durante la gestione di Mazzarri, di piazzare, quando serve e quando se ne dà l'occasione, irresistibili contropiede. Il Bologna regge come può l'onda d'urto azzurra che in certi momenti della partita sembra addirittura uno tsunami. Nell'intervallo, quando è già sotto di due gol, Pioli tenta il tutto per tutto mandando in campo la bestia nera del Napoli, Moscardelli, in sostituzione di Christodoulopoulos, nella speranza di recuperare il risultato. L'esito della mossa tattica del tecnico emiliano è però deludente perchè i rossoblù non riescono a rendersi pericolosi ed invece il Napoli acquista addirittura maggiore consistenza a centrocampo, fino a farsi padrone incontrastato del gioco. Il valzer finale delle sostituzioni (Benitez fa entrare Insigne al posto di Pandev e Mertens per Hamsik al quale concede la standing ovation dello stadio e fa perfino debuttare il giovane Radosevic) non modifica lo stato delle cosa. Perchè la festa sia del tutto completa manca solo il gol di Higuain che l'argentino cerca in tutti i modi ma che non viene a suggellare una serata in cui il Napoli non sbaglia un colpo. Resta alla fine la sensazione di una squadra forte e sicura di sè che già fa sognare alla grande, dopo appena una giornata di campionato, i propri tifosi. "Quella di oggi era una partita che volevamo vincere, per iniziare il campionato col piede giusto, e ci siamo riusciti. Non significa niente, però, questo risultato". Così, ai  microfoni di Sky, al termine di Napoli-Bologna, Marek Hamsik. "Benitez vuole che facciamo girare molto la palla e noi lo stiamo seguendo; ma dobbiamo migliorare ancora molto. Rispetto allo scorso anno gioco di certo più avanzato. Io qui a Napoli mi sento a casa mia e non ho voglia di cambiare", ha aggiunto l'azzurro. "Sarà difficile che Higuain possa fare lo stesso numero di gol di Cavani. Noi, però, dobbiamo aiutarlo il più possibile e speriamo di fare dieci gol a testa, sia io, che Callejon, che Pandev, o ancora Insigne e Mertens. Abbiamo una rosa più grande e più competitiva in questa stagione e ciò è un bene per il Napoli", ha concluso Hamsik, sceso in campo con la fascia di capitano al braccio. "Siete sorpresi da questo Napoli? Io no. Ho visto la squadra lavorare bene per tutta la settimana. Questa vittoria non è una risposta alla Juve, giochiamo per noi stessi": Rafa Benitez esordisce in campionato sulla panchina del Napoli con un 3-0 chiarissimo contro il Bologna. "Ma si può sempre migliorare...", ha aggiunto a Sky. "Abbiamo una rosa ampia e grande possibilità di ruotare i giocatori d'attacco, è un grande vantaggio", ha spiegato. Infine Zuniga: "Ha un'offerta di rinnovo sul tavolo, siamo vicini all'accordo". Argomenti calcio napoli 
LIVORNO  - "Sono felice, abbiamo iniziato la stagione nel migliore di modi. Conquistare i tre punti fuori casa è sempre difficile". Rudi Garcia si gode il bel debutto della Roma in campionato, un 2-0 a Livorno che dovrebbe riportare un po' di sereno in un ambiente 'caldò per un mercato in uscita (Lamela, inutilizzato, nelle prossime ore passerà al Tottenham) che non ha certo soddisfatto i tifosi giallorossi: "La squadra è serena e l'anno scorso è finito. Questa è una nuova stagione, con un nuovo allenatore ed un nuovo progetto, anche di gioco. Ed è simbolico che a segnare il primo sia stato De Rossi". GUARDA LA SINTENSI DI LIVORNO-ROMA FLORENZI È IL NOSTRO GOLEADOR  - Il tecnico francese loda in particolare Florenzi, autore del 2-0 e spostato da Garcia nel tridente offensivo: "È un calciatore che sa giocare di prima, che fa corse interessanti per la squadra. E poi è il nostro miglior goleador, è quello che ha fatto più reti nel pre-campionato...", sottolinea sorridendo. IMPORTANTE AVER GIOCATO DI SQUADRA  - Lo spostamento di Totti al centro dell'attacco, dopo l'ingresso di Gervinho per Borriello, ha reso la Roma più pericolosa: " Possiamo giocare con Totti e due punte e anche con due attaccanti centrali: la cultura tattica della squadra deve essere forte. Non è importante solo questo, bensì l'aver giocato di squadra, con la pazienza necessaria in una partita come questa. E poi abbiamo giocato bene anche sul piano difensivo. Sono contento che non abbiamo incassato reti". LA TELEFONATA? IN FRANCIA E' PERMESSA  - Sull'ormai imminente cessione di Lamela Garcia glissa ("Questa sera non importa, vedremo domani....") poi però si stupisce quando c'è chi gli ricorda che per aver parlato al telefono sarà multato: "Io multato? davvero? Ho usato il telefono perché la radio non funzionava: sapete che parlo col Bompard, il mio tattico, che segue dall'alto il primo tempo. E' vietato? In Francia è diverso...". DE ROSSI: SEGNARE E' UN BEL SEGNALE  - Soddisfazione a fine gara esprime anche Daniele De Rossi: "Fa piacere cominciare bene dopo una stagione non positiva per me e per tutta la squadra. Lo scorso anno non aver mai segnato è stato sintomatico di un'annata no. Andare subito in gol, io che di solito non ne faccio molti, è un bel segnale. Il grande abbraccio dei compagni? Qui mi vogliono bene tutti, è la mia seconda casa. Abbiamo vissuto tutti un periodo non positivo, abbiamo festeggiato insieme questo momento, una piccola rivincita. La vittoria? E' stata meritata. La squadra ha dominato, non ha preso gol ed è stata compatta, diamo segnali di miglioramento, va bene così". Argomenti as roma serie a rudi garcia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Il Barcellona, nonostante l'assenza dell'infortunato Messi, non ferma la propria corsa. I blaugrana espugnano per 1-0 il campo del Malaga, con la rete decisiva messa a segno al 44' da Adriano. I catalani, dopo due giornate, guidano la classifica a punteggio pieno in coabitazione con l'Atletico Madrid che travolge 5-0 il Rayo Vallecano, la neo promossa Villarreal, che ha battuto sabato di misura (2-1) il Valladolid, e l'Athletic Bilbao, impostosi nell'anticipo del venerdì sul Getafe per 2-0. Finisce a reti bianche, invece, la sfida tra Levante e Siviglia, che conquistano entrambe il primo punto in questo campionato. A chiudere il quadro della seconda giornata della Liga sarà il posticipo del lunedì tra Granada e Real Madrid. RISULTATI 2^ GIORNATA VENERDI' Getafe-Almeria 2-2 Athl.Bilbao-Osasuna 2-0 SABATO Elche-Real Sociedad 1-1 Espanyol-Valencia 3-1 Villarreal-Valladolid 2-1 DOMENICA Atl.Madrid-Rayo Vallecano 5-0 Levante-Siviglia 0-0 Malaga- Barcellona 0-1 Argomenti liga barcellona fc atletico madrid calcio spagnolo Leggi i commenti I commenti dei lettori 
TRIESTE - Stefano Colantuono, tecnico dell'Atalanta, ha trovato un lato positivo alla battuta d'arresto subita stasera dalla sua squadra a Trieste, contro il Cagliari (2-1 per i sardi). "SONO SODDISFATTO" - "Al di là della sconfitta sono soddisfatto - ha detto Colantuono ai microfoni di 'Sky Sport' -. Abbiamo preso il secondo gol nel momento migliore della partita, abbiamo subito qualcosa ma abbiamo anche avuto tante occasioni. Però se non fai gol nel calcio non vinci". GUARDA LA SINTESI DI CAGLIARI-ATALANTA "LIVAJA NON E' PARTITO BENISSIMO" - Interpellato sulla prova di Livaja, Colantuono ha poi concluso: "Non è partito benissimo, ma è cresciuto durante la partita. Anche lui, come altri giocatori, non è ancora al meglio". Leggi i commenti I commenti dei lettori 
