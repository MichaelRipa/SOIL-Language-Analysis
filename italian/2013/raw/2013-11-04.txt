Il governatore Rosario Crocetta oggi sarà a Roma per l'emendamento salvaprecari da proporre al premier Enrico Letta e al ministro Gianpiero D'Alia. Di fatto, un ritorno alla normativa che finora ha permesso ai Comuni di rinnovare i contratti dei 24 mila lavoratori a tempo determinato. Presentata ieri ai sindacati e all'Anci dall'assessore alle Autonomie locali Patrizia Valenti, la deroga dovrebbe essere inserita in un emendamento alla legge di stabilità. Per provare a convincere Palazzo Chigi, Crocetta porterà con sé i numeri della riduzione della spesa regionale avviata in questi mesi su sanità, farmaci e stipendi dei dirigenti. Una controrelazione per contestare le critiche della Ragioneria generale dello Stato, fatte proprie dallo stesso D'Alia, sull'assenza di una spending review in grado di garantire un'adeguata copertura finanziaria della Regione, che per gli stipendi dei precari paga 360 milioni di euro all'anno. Il tempo stringe: fra meno di due mesi, il 31 dicembre, i contratti della maggior parte dei precari scadranno. Per loro, il governo punta a un piano di proroghe triennali. Argomenti regionii precari rosario crocetta letta d'alia 
None Leggi i commenti I commenti dei lettori 
None Leggi i commenti I commenti dei lettori 
INCONTRI & EVENTI AVISH KHEBREHZADEH Alle 18.30 alla Videoteca Gam in via Magenta 31, per il ciclo “Incontro  con l’artista”, appuntamento con l’installazione video di Avish  Khebrehzadeh “Where Do We Go From Here?” realizzata nel 2011.  All’incontro sarà presente l’artista. L’opera resterà in visione negli  spazi della videoteca fino al 7 dicembre. Info 011/4429597 e www.fondazionetorinomusei.it PRIMAVERE ARABE Alle 18 al Mao in via san Domenico 11, si tiene la conferenza di Marco  Demichelis “Primavere arabe, ma non solo” con presentazione del libro  “Storia dei popoli arabi” nel quale Demichelis approfondisce quattordici  secoli di storia dei popoli arabi, individuando gli eventi  significativi che li hanno visti protagonisti nel corso del tempo. Info 011/4436928 e www.maotorino.it COTTO & FALETTI Alle 18 alla Feltrinelli Libri e Musica in piazza Cln 251 incontro con  Massimo Cotto e Giorgio Faletti. Il libro “Da quando a ora” (Einaudi) di  Faletti diventa lo spettacolo teatrale “Nudo e Crudo” per la regia di  Cotto e scrittore e regista parlano del progetto teatrale e del nuovo  libro di Cotto, “Pleased to meet you” (Vololibero). Info 011/5620830 . TUTTO AL CIRCOLO Al Circolo dei Lettori in via Bogino 9 alle 18 presentazione del libro  di Antonio Carnevale e Stefano Pirovano, “Scene da un patrimonio”  (Galaad) con la direttrice di Palazzo Madama Enrica Pagella, e la  giornalista Letizia Tortello. Alla stessa ora, terzo dei quattro  incontri in programma per il ciclo di appuntamenti “Dalla parte di Eva:  le donne e le religioni” su “Le monache non sono in un guscio di lumaca”  con suor Paola Biacino, Elena Seishin Viviani e Svamini Hamsananda  Giri, a cura degli Amici di Torino Spiritualità. La serata prosegue poi  alle 21 con l'incontro “Godersi il Chisciotte”, per il ciclo di  appuntamenti “Don Chisciotte della Mancia, viaggio alle origini del  romanzo”, a cura di Paolo Collo, con Francesco Rico. Info www.circololettori.it VOLO VERSO CASA Alle 18 al Teatro Colosseo in via Madama Cristina 71, la voce storica  della mattina di Radio Deejay, attore di cinema e bestsellerista Fabio  Volo presenta il suo ultimo libro “La strada verso casa” (Mondadori).  Info www.circololettori.it ARIODANTE FABRETTI Alle 18 a Palazzo Graneri in via Bogino 9, la Socrem presenta il volume  “Ariodante Fabretti. Un laico tra impegno politico e sociale e ricerca  scientifica” a cura di Marco Novarino e Demetrio Xoccato, edito dalla  Fondazione Fabretti e dalla Fondazione Università Popolare. Info www.fondazionefabretti.it FAVETTO A SUD-EST Come terzo appuntamento della rassegna di incontri letterari “Passaggio a  sud-est. Libri e biblioteche in viaggio”, alle 21 al Teatrino della  Scuola Media Nino Costa in piazza Municipio 4 a Pino Torinese incontro  con Gian Luca Favetto e il suo “Se dico radici dico storie” (Laterza).  Info 011/9428400 e www.dinoitre.it JAAR S’APRE ALLA MERZ Alla Fondazione Merz in via Limone 24, è aperta al pubblico da oggi la  mostra di Alfredo Jaar “Abbiamo amato tanto la rivoluzione” curata da  Claudia Gioia. Info www.fondazionemerz.org e 011/19719437 . MUSICA SCHUBERTIADE DA CAMERA Alle 18.30 per l’”Atelier Giovani” dell’Unione Musicale, al Teatro  Vittoria in via Gramsci 4, pagine di Shubert con Valentina Valente  (soprano), Piergiorgio Rosso (violino), Costanza Pepini (viola),  Francesca Gosio (violoncello), Kaveh Daneshmand (contrabbasso) e Antonio  Valentino (pianoforte). Info 011/5669811 TEATRO URGE BERGONZONI Per la rassegna “Insolito”, da oggi a sabato, alle 21 al cinema Teatro  Agnelli in via Paolo Sarpi 111 va in scena lo spettacolo “Urge” di  Alessandro Bergonzoni. Sul palco, l'urgenza di non astenersi dal dire  tra doppi sensi, metafore, paradossi e iperboli. Biglietti 20/15 euro;  info 011/3042808 e www.teatroagnelli.it CHE CO’ SEX? Da oggi al 17, al Teatro Gioiello in via Cristoforo Colombo 31 va in  scena lo spettacolo “Che co' sex?”: sul palco, Gianluca Ramazzotti  professore nel corso di sessuologia maschile più dissacrante della  storia: uno dei monologhi più brillanti degli ultimi anni, scritto da  Richard Herring. Biglietti da 14 a 22.50 euro; info www.torinospettacoli.it e 011/580577 . SENSO DI CAMILLO “Senso” da Camillo Boito - spettacolo di Valter Malosti che vedrà Irene  Ivaldi nei panni di Livia Serpieri, la nobildonna al centro della  vicenda che ha come sfondo l’Italia risorgimentale – va in scena alle  19.30 Teatro Gobetti in via Rossini 8. Ingresso 25 euro; info 011/5169555 e www.teatrostabiletorino.it ANCORA… SOGNI “Ancora... Sogni”, lo spettacolo al buio ideato da Bergamasco e  Alasjärvi cinque anni fa, che crea un percorso sensoriale durante il  quale gli spettatori, seduti con una benda sugli occhi nella sala  completamente buia, vivono un'esperienza indimenticabile, va in scena  alle 21 al Teatro Espace in via Mantova 38. Info 011/2386067 e www.salaespace.it PRISCILLA, REGINA ON STAGE Il musical di “Priscilla la Regina del Deserto” - show che racconta la  storia di Tick, Bernadette e Adam, eccentrici artisti che, grazie a un  ingaggio, decidono di lasciare la noia e i problemi della loro vita a  Sidney e portare il loro spettacolo di drag queen nell’entroterra  australiano – va in scena alle 20.45 al Teatro Alfieri di piazza  Solferino. Info 011/5623800 . IL DOLORE A TEATRO “Il dolore”, spettacolo del Teatro Stabile di Genova, per la regia di  Massimo Luconi con Mariangela Melato, sarà proiettato alle 21 al Teatro  Astra di via Rosolino Pilo 6 in memoria della sua indimenticabile  protagonista. Ingresso gratuito; info 011/5634352 e www.fondazionetpe.it TEATRANTE AL CARIGNANO Proseguono al Teatro Carignano le repliche de “Il Teatrante” di Thomas  Bernhard diretto e interpretato da Franco Branciaroli, su traduzione di  Umberto Gandini: appuntamento alle 21 nella sala di piazza Carignano.  Info 011/5169555. CINEMA IL MIO DOMANI “Il mio domani”, pellicola del 2011 di Marina Spada è proiettato  nell'ambito della rassegna “ Di diritto & Di rovescio”, la  ricognizione attraverso il cinema di temi nevralgici nella vita e nella  storia delle donne proposta dalla Consulta Femminile Regionale del  Consiglio Regionale del Piemonte e da Aiace Torino, alle 20.30 al Cinema  Romano in galleria Subalpina. Ingresso gratuito previa consegna ticket  omaggio. Info 011/5757291 e 011538962 o www.aiacetorino.it CINEMA ARCHEOLOGICO Per la tredicesima edizione degli “Incontri con il cinema archeologico”  che presenta una selezione di opere presentate all'ultima edizione della  “Rassegna Internazionale del Cinema Archeologico di Rovereto”,  appuntamento dalle 16 alle 23 al Centro Congressi Unione Industriale di  via Vela 17. Info 011/642176 e www.amicimuseoantichita. torino.it IL CINEMA INVISIBILE Il film “Vecchiette (Staruchi)” del 2003 del regista Gennadij Sidorov è  proiettato nella versione originale in russo con sottotitoli alle 21 al  Cineteatro Baretti al numero 4 della via omonima, per la rassegna  “Portofranco-Il cinema invisibile al Baretti”. Info 011/655187 e www.cineteatrobaretti.it TRENI SORVEGLIATI Alle 20.30 e alle 22.15 al cinema Massimo in via Verdi 18 si proietta la  pellicola “Treni strettamente sorvegliati” di Jiri Menzel per  “magnifiche Visioni. Festival Permanente del Film Restaurato”: la  pellicola vinse l'Oscar nel 1966 come miglior film straniero. In replica domani alle 16. Ingresso: 6/4/3 euro; info www.museocinema.it Argomenti gam circolo dei lettori mariangela melato fabio volo 
Viene  il dubbio che quelli lanciati dalla curva a inizio gara non fossero  fumogeni ma gas soporifero, a giudicare da una gara da sbadigli e senza  sussulti, giocata a ritmi blandi da due squadre stanche e con poca  voglia di rischiare d’inguaiarsi con una sconfitta. Partita lenta come  lento è l’avanzare in classifica del Bologna, la notizia migliore di  serata è la terza consecutiva senza subire gol, dopo le grandinate  d’inizio stagione. Quella brutta è che Bianchi al 91’ fallisce l’unica  vera occasione del match, che avrebbe significato pure il suo possibile  rilancio. E che a Bergamo non ci saranno né Pazienza né Perez, entrambi  diffidati e ammoniti. Creare meno di così, anche a farlo  apposta, sarebbe difficile. Bologna e Chievo producono il minimo  sindacale per uno sport in cui ci sono due porte e ventidue giocatori  che cercano d’andarci perlomeno vicini. Ci sarebbe ben poco da  raccontare, in effetti, a parte l’occasione che Perez mette sul piede di  Bianchi all’ultimo assalto, con l’attaccante che non trova la porta.  Per il resto, partita sonnolenta, si vivacchia, col Chievo che prova  prima a imporre una sterile superiorità territoriale, poi si accontenta  di controllare e cercare contropiedi velleitari. Ma Krhin da centrale di  difesa gioca un’ottima partita e Sorensen fa buona guardia, pur con  qualche amnesia, e le emozioni riposano lontane dal Dall’Ara. Dopo un  po’, persino i cori della curva assumono il ritmo di una ninnananna che  culla accompagnando lo scorrere dei minuti. Per tenersi svegli, allora, i  tifosi riprendono la contestazione contro il presidente Guaraldi.  Arrivano anche timidi fischi per uno spettacolo, se tale si può  definire, soporifero. Il primo tempo lascia due diapositive, e nemmeno  tanto eccitanti: il tiro a lato di poco di Sardo dopo cento secondi e un  colpo di testa a lato di Cristaldo. Tutto il resto è noia. Per  il primo tiro nello specchio del Bologna bisogna aspettare un’ora, ed è  un passaggio di Cristaldo a Puggioni. Pioli ci prova con l’ex  Moscardelli e un secondo attaccante da affiancare al Churry, che per 70  minuti s’è dannato da solo alla ricerca d’uno spiraglio tra le maglie  gialle che lo circondavano. E il Mosca al 77’ fa più di tutti gli altri  21 in campo nel resto della gara: crea cioè un’occasione da gol, con un  mancino dal limite che impegna Puggioni, ricordandogli di essere lì per  un motivo. Vale lo stesso dall’altra parte per l’altro neo entrato,  Acosty, che mette a sedere prima Sorensen poi Krhin e spara su Curci.  Situazioni estemporanee, che conducono fino all’ultima chance per  Bianchi e a uno 0-0 che sembrava scritto nella pietra; con gli  spettatori che possono andare a letto, a continuare a fare quel che  stavano facendo al Dall’Ara, ma almeno al caldo. Bologna - Chievo Verona 0-0 Bologna (3-5-1-1): Curci – Sorensen, Krhin, Antonsson – Garics, Kone, Pazienza (8’st  Perez), Laxalt (25’st Moscardelli), Morleo – Diamanti – Cristaldo (35’  st Bianchi). A disp: Agliardi, Malagoli, Crespo, Radakovic, Ferrari,  Della Rocca, Acquafresca, Yaisien. All: Pioli Chievo Verona (3-5-2): Puggioni – Frey, Dainelli, Cesar – Sardo, Radovanovic, L. Rigoni,  Estigarribia (44’st Sestu), Pamic (40’st Papp) – Thereau (24’st Acosty),  Paloschi. A disp: Silvestri, Squizzi, Bernardini, Kupisz, Improta,  Samassa, Pellissier, Ardemagni, Lazarevic. All: Sannino Arbitro: Bergonzi di Genova Note: ammoniti Pazienza, Cesar, Perez. Spettatori 15.800. 
"E' stata una partita complicata e ce lo aspettavamo. Probabilmente si è fatta sentire la terza gara in una settimana, noi volevamo dare più ritmo ma abbiamo fatto fatica: sarebbe stata una settimana fantastica con nove punti, ma rimane comunque un'ottima settimana. Abbiamo cambiato atteggiamento e spirito, ho visto grande umiltà, compattezza, voglia di lavorare insieme". Stefano Pioli accetta il pari con il Chievo soprattutto alla luce delle due vittorie precedenti "Ci abbiamo provato nel finale con Bianchi e Moscardelli, abbiamo concesso poco poco al Chievo, solo l'occasione di Acosty, e ci portiamo a casa questo punto: abbiamo migliorato la classifica ma abbiamo ancora tanta tanta strada da fare - sottolinea il tecnico rossoblù ai microfoni di Sky Sport -. Nel finale le energie erano quelle che erano, non riuscivamo ad accompagnare bene la fase offensiva, ci abbiamo provato, non abbiamo perso gli equilibri: senza il problemino di Pazienza avrei fatto un cambio diverso durante l'intervallo, ma ho dovuto aspettare. Per noi in questo momento è troppo importante cercare di essere compatti e attenti in fase difensiva, loro hanno coperto bene i nostri due interni che erano alti e non ci hanno permesso una circolazione rapida". Parlando degli ingressi nel finale di Moscardelli e Bianchi, Pioli spiega che "ho giocatori per subentrare e cercare di migliorare la nostra fase offensiva, non sempre con più attaccanti ci si rende pericolosi, anche se con loro due abbiamo avuto le chances di segnare. Ma serve soprattutto equilibrio". Argomenti bologna fc serie a stefano pioli Leggi i commenti I commenti dei lettori 

BOLOGNA – Tra Bologna e Chievo vince la paura. Lo scontro diretto salvezza finisce 0-0 regalando appena tre emozioni in tutta la partita. Un risultato che, tutto sommato, accontenta tutti: Pioli che si gode la ritrovata solidità di una difesa che, dopo aver preso schiaffi da tutti, è arrivata a 344' di imbattibilità, Sannino che, così, salva la panchina. PIOLI, SI POTEVA OSARE PRIMA  - Il Bologna si gode un'altra buona prova del pacchetto arretrato, malgrado le assenze, ma lascia il campo con qualche rimpianto. A Pioli è mancato il coraggio di osare con un pizzico d'anticipo. Moscardelli e Bianchi, lanciati in campo nel finale, hanno ravvivato d'incanto le azioni offensive rossoblu creando le prime due occasioni di tutta la partita. Probabilmente sarebbe stato il caso di gettarli prima nella mischia. IL CHIEVO E' CON SANNINO  - Il Chievo ha raccolto al Dall'Ara quanto non era riuscito a prendere a Roma. E forse, sommando le due gare, è giusto così. La squadra è viva e lotta anche per il suo tecnico. Che merita, quindi, un'ulteriore prova d'appello da parte di Campedelli malgrado non riesca da schiodarsi dall'ultimo posto in classifica. La difesa si è dimostrata ancora una volta attentissima, davanti manca ancora un pizzico di lucidità per mettere in condizione Paloschi e Thereau di essere più incisivi. PIOLI NON CAMBIA LA DIFESA A TRE  - Senza Natali e Mantovani, infortunati, Pioli non se l'è sentita di cambiare il modulo e ha deciso di riproporre la difesa a tre rilanciando Antonsson e proponendo Krhin nell'inusuale ruolo di libero. Davanti, dopo la squalifica, è tornato Diamanti a cui ha fatto spazio Koné, arretrato a centrocampo. Sannino, sul fronte opposto, ha deciso di schierarsi a specchio, inserendo Radovanovic, Estigarribia e Pamic a centrocampo e restituendo una maglia da titolare in attacco al recuperato Thereau, al fianco di Paloschi. PRIMO TEMPO BLOCCATO  - Il Chievo è partito con maggior intraprendenza, sfiorando subito il gol con un destro in girata di Sardo sugli sviluppi di un angolo ma a poco a poco si è smarrito, arrendendosi di fronte alla difficoltà nello smarcare le punte. Non ha fatto meglio il Bologna che ha trovato tutti i varchi chiusi dall'ottimo lavoro della retroguardia gialloblu che ha spento sul nascere anche la buona volontà di un combattivo Cristaldo. Risultato: 0 tiri in porta complessivi nei primi 45' e gioco bloccato a centrocampo. MOSCARDELLI E ACOSTY RAVVIVANO IL MATCH  - La musica è cambiata nella ripresa solo quando sono entrati in campo nuovi interpreti: Acosty al posto di Thereau nel Chievo, Moscardelli per uno spento Laxalt nel Bologna. D'incanto sono arrivati anche i primi due veri tiri in porta. Il primo lo ha effettuato l'attaccante rossoblu con un sinistro velenoso dal limite respinto da Puggioni, il secondo il giovane ghanese che ha concluso una bella azione personale sulla sinistra con un tiro sul primo palo che non ha sorpreso Curci. BIANCHI SCIUPA LA PALLA DELL'1-0  - Pioli ci ha creduto, ha tentato il tutto per tutto inserendo anche Bianchi per un 3-4-1-2 a trazione anteriore ma l'ex attaccante del Toro lo ha tradito sciupando al 92' la migliore occasione di tutto l'incontro: lanciato in area sulla sinistra ha spedito un destro da buona posizione sull'esterno della rete. L'occasione per trovare il feeling coi tifosi rossoblu è, quindi, ancora rinviata. BOLOGNA-CHIEVO 0-0 Bologna (3-5-1-1): Curci 6, Sorensen 6.5, Krhin 6,5, Antonsson 6.5, Garics 6, Kone 6, Pazienza 5.5 (9′ st Perez 5,5), Laxalt 5.5 (25′ st Moscardelli 6), Morleo 6, Diamanti 5,5, Cristaldo 6 (35′ st Bianchi sv). (25 Agliardi, 16 Malagoli, 26 Ferrari, 31 Radakovic, 75 Crespo, 7 Della Rocca, 92 Yaisien, 19 Christodoulopoulos, 12 Acquafresca). All.: Pioli. Chievo (3-4-1-2): Puggioni 6.5, Frey 6.5, Dainelli 6.5, Cesar 6, Sardo 6,5, Rigoni 6, Radovanovic 6, Pamic 6 (40′ st Papp sv), Estigarribia 6 (44′ st Sestu sv), Paloschi 6, Thereau 6 (24′ st Acosty 6.5). (28 Silvestri, 18 Squizzi, 2 Bernardini, 16 Improta, 6 Kupisz, 7 Lazarevic, 90 Ardemagni, 31 Pellissier, 11 Samassa). All.: Sannino. Arbitro: Bergonzi di Genova 6. Recupero : 2′ e 4′. Angoli: 2-2. Ammoniti : Pazienza per fallo di mano, Cesar e Perez per gioco scorretto. Spettatori: 15.800 (di cui 13.295 abbonati) per un incasso di 156.788 euro (di cui 124.954 rateo abbonati). Note : La partita è iniziata con 6 minuti di ritardo per la scarsa visibilità dovuta al lancio di fumogeni dalla curva del Bologna. Argomenti chievo bologna fc serie a Leggi i commenti I commenti dei lettori 
