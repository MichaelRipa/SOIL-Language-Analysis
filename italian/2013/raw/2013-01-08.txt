La più grande invenzione francese dopo lo champagne è il porno per signore. Dimenticate le cinquanta sfumature, robetta da dilettanti, infinito alla portata dei barboncini. Faccio solo un nome: Edwarda. Anzi due: Edwarda e L'imparfaite . Sono due riviste, di rara bellezza, dal contenuto pornografico e rivolte alle donne. Di qualsiasi orientamento sessuale. Contengono foto, di uomini e donne, racconti, saggi, interviste. Sono eccitanti quanto serve ed abbastanza eleganti da poter essere tenute sul tavolo in salotto. Si comprano nelle librerie. L'imparfaite , per dire, è una rivista universitaria, nel senso che esiste un'università in Francia che sponsorizza una ricerca sul porno femminile. Giuro. SCOPRI LA PRIMA PAGINA DI RSERA E da qualche settimana è online un sito fondato dal produttore di porno Marc Dorcel , sempre rivolto alle donne. Ci sono rubriche tecniche - come sbrigare alcune pratiche, tipo usare lo champagne per fare sesso orale o non farsi male con la sabbia nel caso di amplessi al chiar di luna sulla spiaggia - i consigli della ex porno-star Katsumi, un forum, un reparto gadget, interviste a personaggi famosi e, ovviamente, video. A pagamento. Con una preview che si ferma nel punto esatto in cui vorreste che cominciasse il film, e quindi pagate. Ma qual è la differenza tra porno tradizionale e porno per signore? Sì, certo, le ambientazioni sono più raffinate, il sesso un po' più articolato. Ma più di tutto vale il "libere tutte". E' fatto per noi: per quale motivo non dovremmo guardarlo? 

CARACAS - Il presidente venezuelano Hugo Chavez non potrà giurare e dunque assumere i pieni poteri il 10 gennaio come prevede la Costituzione. Chavez, eletto ai primi di ottobre per la quarta volta, è ancora a Cuba dove sta affrontando un difficile decorso post operatorio per un nuovo intervento per l'asportazione di un tumore. In caso di mancato giuramento i poteri, secondo la Costituzione, passano all'appena riconfermato presidente dell'Assemblea nazionale, Diosdado Cabello, che in teoria potrebbe anche convocare nuove elezioni. Sul fronte opposto il delfino di Chavez, il vicepresidente Nicolas Maduro, che ritiene di poter assumere i poteri presidenziali ad interim. L'opposizione, per bocca del leader dell'opposizione sconfitto da Chavez, Henqique Capriles, aveva chiesto oggi alla Corte Suprema di intervenire per fare chiarezza. Al momento l'unica certezza è che nelle prossime ore a Caracas regnerà il caos. A dare la notizia dell'impossibilità di Chavez a prestare il giuramento nella data prevista per l'insediamento è stato lo stesso presidente dell'Assemblea nazionale, Cabello, che ha letto una lettera inviata dal vicepresidente Maduro; in essa si spiega che, su consiglio dei medici che lo hanno in cura, Chavez non potrà tornare a Caracas per il 10 gennaio. La soluzione prospettata da Maduro è che Chavez possa giurare in seguito. Per giustificare il rinvio del giuramento di Chavez a data da destinarsi, e la non assunzione dei poteri da parte del presidente dell'Assemblea nazionale, Maduro ha citato l'articolo 231 della costituzione che prevede in caso di "un evento sopravvenuto ed irrefutabile" il rinvio del giuramento e l'assunzione dei pieni poteri davanti al Tribunale Supremo di Giustizia". Chavez, 58 anni, è stato sottoposto lo scorso 11 dicembre al quarto intervento chirurgico contro il cancro. Il presidente non è più apparso in pubblico da quel giorno. L'operazione è stata fatta in una clinica dell'Avana dove il presidente si trova tuttora. Le sue condizioni, ha più volte riferito Caracas, sono "complesse e delicate". 
ROMA - "Il secondo gol della Lazio ci ha tagliato le gambe: in queste partite gli episodi possono far girare l'andamento della gara in un modo o nell'altro". Il tecnico del Catania, Rolando Maran, individua nel raddoppio laziale il momento decisivo della partita. "Stasera siamo partiti bene - ha osservato Maran ai microfoni della Rai - abbiamo anche colpito un palo, ma poi nel primo tempo abbiamo sofferto un po'", ha ammesso. "SERVIVA LA PARTITA PERFETTA" - Le cose sembravano essere migliorate all'inizio della ripresa. "Abbiamo avuto la possibilità di pareggiare, non stavamo correndo alcun rischio, ma nel momento migliore la Lazio ha trovato il raddoppio". Qualcosa non ha funzionato nei meccanismi degli etnei. "Perché Bergessio era isolato in avanti? La Lazio ha attaccato molto bene e questo ci ha complicato la vita. Per fare risultato qui a Roma avevamo bisogno della partita perfetta, non ci siamo riusciti perché la Lazio ha concesso poco, ma qualche palla gol l'abbiamo creata senza riuscire a sfruttarla". Archiviata la Coppa Italia, Maran pensa alla prossima sfida di campionato contro la Roma: "I miei giocatori danno sempre il massimo" - ha concluso il tecnico - "e come sempre lotteremo su ogni palla per conquistare i punti necessari per raggiungere il nostro obiettivo". Leggi i commenti I commenti dei lettori 
NAPOLI - Il mercato del Napoli sta per accendersi. Almeno tre rinforzi i rinforzi da regalare a Mazzarri per blindare la qualificazione in Champions League. Il primo - in ordine di tempo - sarà Pablo Armero: la trattativa continua quasi ad oltranza. L'affare non è ancora definito, ma non dovrebbero esserci intoppi. Dalla Russia sono arrivate voci destabilizzanti su un probabile inserimento dell'Anzhi di Eto'o con tanto di dichiarazioni di Claudio Vagheggi procuratore del colombiano: "Dovrà scegliere lui, ha ricevuto due offerte importanti". IL VIDEO/L'irresistibile gag su Mazzarri La realtà - però - è diversa. Le smentite riportano l'affare nella giusta direzione. Armero resta ad un passo dal Napoli. Dopo l'ufficializzazione, Andrea Dossena andrà al Palermo: il trasferimento è ormai definito. Si aspetta solo l'ultimo tassello per il definitivo via libera. Aurelio De Laurentiis e Riccardo Bigon lavorano sempre sulla pista Calaiò. IL DISEGNO/Magia Pandev-Cavani L'incontro (decisivo) è imminente. Da valutare la formula del trasferimento. Il Siena insiste per un prestito con obbligo di riscatto: "Per noi è doveroso - spiega a radio Marte il direttore sportivo dei toscani, Stefano Antonelli - Calaiò è un giocatore importante". Il Palermo, nel frattempo, ha smentito il suo inserimento: "Assolutamente no - ha detto l'ad Lo Monaco a radio Kiss Kiss - lo sta trattando il Napoli, quindi non c'è spazio per noi". I prossimi due giorni saranno decisivi. IL CONFRONTO/Maradona-Messi, che giacche... E la difesa? Il Napoli sta riflettendo sulla giusta strategia considerando che il 17 gennaio la Corte di Giustizia Federale si pronuncerà sulle squalifiche di Cannavaro e Grava. Silvestre resta in pole position, Astori - invece - costa tanto. Da non sottovalutare l'idea Neto: "Piace sicuramente  -  continua Antonelli - aspettiamo che il Napoli completi le sue valutazioni e poi capiremo il da farsi". Leggi i commenti I commenti dei lettori 
ROMA - "Meglio Milan o Juventus in semifinale? E' lo stesso, noi abbiamo vinto e siamo soddisfatti, questo è l'importante. Ora abbiamo un paio di settimane per preparare la semifinale di coppa, ma prima dobbiamo riposare e affrontare bene l'Atalanta in campionato". L'allenatore della Lazio, Vladimir Petkovic, non si preoccupa del prossimo avversario dei biancocelesti in Coppa Italia. BENE HERNANES E FLOCCARI - Prevale la soddisfazione per il netto successo contro il Catania. "Stasera abbiamo meritato la vittoria - ha osservato Petkovic ai microfoni della Rai - nel primo tempo abbiamo un po' faticato, ma poi abbiamo preso in mano il gioco e segnato altri due gol con merito". Sugli scudi il 'Profeta', autore di due reti. "La doppietta di Hernanes? Nelle ultime gare del 2012 era un po' stanco, anche oggi ha avuto qualche problema ad entrare in partita, ma nel secondo tempo ha giocato più vicino alla porta, si è inserito meglio in area ed è stato devastante. Anche Floccari ha giocato una bellissima partita, sfruttando al meglio l'occasione avuta", ha concluso Petkovic. Leggi i commenti I commenti dei lettori 
NAIROBI - Undici elefanti sono stati trovati uccisi e privati delle zanne all'interno del parco nazionale di Tsavo East, a sud del Kenya. La scoperta è stata fatta dai rangers del Kenya Wildlife Service. Si tratta della più crudele mattanza di pachidermi registrata nel paese negli ultimi tre decenni. A confermare il massacro è stato ad Al Jazeera il responsabile del Programma nazionale per la difesa degli elefanti, Patrick Omondi, secondo cui era dal 1980 che non si registrava in una riserva protetta l'uccisione di un numero così elevato di elefanti in una sola battuta di caccia. 
ROMA - La Lazio fa tredici e centra la semifinale di Coppa Italia, battendo 3-0 il Catania e vendicando la sconfitta del Massimino. Contro gli etnei, infatti, era arrivato l'ultimo ko biancoceleste in campionato (un sonoro 4-0 rimediato a novembre). Musica diversa questa sera all'Olimpico. La squadra di Petkovic impiega cinque minuti, dopo il brivido per un palo di Izco, per prendere il controllo delle operazioni. E passa alla mezz'ora con un colpo di testa di Radu su calcio d'angolo. Poi si limita a controllare la situazione assestando il colpo del ko nel momento migliore degli ospiti (al 60') con Hernanes che è bravo a ripetersi oltre il 90' valorizzando l'ennesimo suggerimento dell'altruista Floccari. TURNOVER MODERATO - Petkovic aveva chiesto ai suoi una prova da grande per non fallire il primo tassello importante verso uno degli obiettivi stagionali. Per questo la rotazione annunciata alla vigilia è al minimo. Mancano Klose e Mauri, neanche in panchina. Ma nell'undici iniziale si fanno sentire in regia Ledesma e Candreva, mentre Floccari in avanti mostra subito di non voler fallire l'occasione che il suo tecnico gli regala. La prima chance però capita al Catania: tiro secco di Izco dal limite che al 5' centra il palo a Bizzarri battuto. E' un campanello d'allarme che i biancocelesti non sottovalutano. Anche perché da quel momento gli etnei spariscono fino all'intervallo, complice la serata sottotono delle due menti della squadra di Maran: Lodi e Almiron mai ispirati. A sbloccare la partita è però un difensore, Radu, sugli sviluppi di un calcio d'angolo. Precisa al 30' la sua torsione nel deviare in rete il corner di Candreva. Il Catania accusa il colpo e gli uomini di Petkovic insistono con Floccari che scalda ancora le mani a Frison. FLOCCARI-HERNANES SHOW - I primi minuti della ripresa hanno il marchio dei siciliani che sembrano in grado di reagire. La palla buona capita al 50' a Bergessio che, servito in ara da Gomez, calcia forte ma esalta il riflesso di Bizzarri. Anche questo squillo si ritorce contro gli ospiti. Gli uomini di Petkovic ricominciano a macinare gioco e spengono le speranze di rimonta di Maran dieci minuti dopo. Floccari ritrova progressione e forza sulla sinistra. Il rasoterra al centro è un assist che Hernanes non può sprecare: tocco delicato di punta verso la porta e Bizzarri è battuto di nuovo. Il resto della ripresa di consuma tra eccessi nervosi di alcuni protagonisti, Radu e Barrientos su tutti, e una girandola di cambi. Non succede più nulla fino al primo minuto di recupero. La coppia di protagonisti è sempre la stessa: Floccari inventa una palla filtrante su sui si avventa 'il Profeta': finta splendida e conclusione da un metro che non lascia scampo a Frison. Cinica e concreta la Lazio si dimostra protagonista autorevole anche in Coppa Italia. La vincente tra Juve e Milan è avvisata. LAZIO-CATANIA 3-0 LAZIO (3-5-1-1): Bizzarri 6.5; Biava 6.5, Cana 6, Radu 6.5 (41' st Ciani sv); Cavanda 6.5 (33' st Brocchi 6), Gonzalez 6, Ledesma 6, Candreva 7 (23' st Konko 6), Lulic 6; Hernanes 7.5; Floccari 7. In panchina: Carrizo, Strakosha, Scaloni, Diakite, Zauri, Rozzi, Kozak. Allenatore: Petkovic 7. CATANIA (4-3-3): Frison 6.5; Bellusci 5, Legrottaglie 5.5, Rolin 5, Capuano 5.5 (39' st Ricchiuti sv); Izco 6, Lodi 5.5, Almiron 6; Gomez 5.5, Bergessio 6 (38' st Doukara sv), Barrientos 5 (23' st Castro 5.5). In panchina: Andujar, Terracciano, Potenza, Augustyn, Marchese, Salifu, Paglialunga, Keko. Allenatore: Maran 5. ARBITRO : Celi di Bari 7. RETI : 30' pt Radu; 16' e 46' st Hernanes. NOTE : serata serena, terreno in buone condizioni. Spettatori 15 mila circa. Ammoniti: Bellusci, Bergessio, Bellusci, Barrientos e Brocchi. Angoli: 6-2 per la Lazio. Recupero: 0'; 3'. Leggi i commenti I commenti dei lettori 
Chiuse le trattative, ecco l'elenco dei nomi di tutti i candidati Pd in Campania alla Camera e al senato. Come anticipato, per la corsa alla Camera, l'ex leader della Cgil Guglielmo Epifani è capolista in Campania 1 (Napoli e provincia) mentre Enrico Letta guida la lista per Campania 2.  Per il Senato confermata la candidatura della giornalista Rosaria Capacchione a capolista e alla fine, dopo un pressing nelle ultime ore, appare come numero due al Senato l'uscente Sergio Zavoli, presidente della commissione vigilanza Rai. L'elenco di tutti i nomi Ecco chi corre alla Camera in Campania 1 EPIFANI GUGLIELMO AGOSTINI ROBERTA TARTAGLIONE ASSUNTA VALENTE VALERIA PICCOLO SALVATORE NAZIONALE ALTRI PARTITI ROSTAN MICHELA BOSSA LUISA IMPEGNO LEONARDO VACCARO GUGLIELMO PALMA GIOVANNA PAOLUCCI MASSIMO MANFREDI MASSIMILIANO PICCOLO GIORGIO CARLONI ANNA MARIA MAZZEI ALFREDO MILO REGINA CAIAZZO MICHELE D'ANGELO ANGELA FIORE ANNA CACCIOLA CIRO SPERANZA GERARDINA LANZA MARIO COSTA MASSIMO MAFFEI MARIO COLONNA ELEONORA TUBEROSA GIOVANNI MAIONE UMBERTO CARMELA BUONANNO MASSA PAOLO GIUSEPPE GALLO TONELLI FRANCESCO Ecco chi corre alla Camera in Campania 2 LETTA ENRICO AMENDOLA VINCENZO BONAVITACOLA FULVIO CAPUTO NICOLA COCCIA LAURA PARIS VALENTINA VALIANTE SIMONE RUGHETTI ANGELO DEL BASSO DE CARO UMBERTO PICERNO GIUSEPPINA IANNUZZI TINO FAMIGLIETTI LUIGI CAPOZZOLO SABRINA KALIDH CHAOUKI CUOMO ANTONIO PALMIERI ANNA CHIARA GRAZIANO STEFANO FUSCO GINA REPOLE ROSA ANNA BRUNO ANNARITA ZAGARIA RAFFAELLA PETROSINO VINCENZO MATERAZZO ELVIRA REALE ANDREA AFFINITO LOREDANA REFUTO ANNALIBERA VILLANO MARCO Ecco in Campania tutti i candidati al Senato CAPACCHIONE ROSARIA ZAVOLI SERGIO CUOMO VINCENZO SAGGESE ANGELICA SOLLO PASQUALE ESPOSITO LUCIA ARMATO TERESA DE LUCA VINCENZO DEL VECCHIO MAURO AMATO ANTONIO LAMBERTI ROSANNA PEDOTO LUCIANA GAMBARDELLA ELISABETTA RENZI ADA RUSSO GIUSEPPE BORRIELLO ANTONIO ANDRIA ALFONSO LIGUORI MARIA ROSARIA GAUDINO GEREMIA GALASSO GIUSEPPE STASI PATRIZIA DURAZZO AMALIA CORRERA ARCANGELO QUARTO CONCETTA MARIA ROUSSEAU CLAUDINE GENOVESE LUISA ALTAVILLA ROSA BARONE GIOVANNI 
