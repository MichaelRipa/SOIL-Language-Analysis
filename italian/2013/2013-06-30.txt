SALVADOR - E' Gigi Buffon il grande protagonista nella vittoria ai rigori dell'Italia sull'Uruguay, che vale il terzo posto nella confederations Cup: "Grande orgoglio da parte di tutti - spiega il portiere -, perchè penso oggi sarebbe stata veramente dura se non avessimo avuto un carattere simile, perchè durante la partita abbiamo sofferto molto, ma ci siamo fatti valere, combattendo fino alla fine". Forlan, Caceres e Gargano nulla hanno potuto contro la reattività del portierone azzurro: "Visto che contro la Spagna ai miei compagni non ero riuscito a regalare una gioia, ci ho pensato oggi anche se in maniera tardiva". "Siamo arrivati terzi, è giusto così, nella mia carriera mi mancava solo di giocare la finalina, ora che l'ho giocata spero di poter fare il prossimo anno la finalona". "Sarebbe stato un dispiacere non vincere perchè alla fine giocare dopo due giorni una partita arrivando da un match finito ai rigori era molto difficile - prosegue Buffon -. Invece ci abbiamo  messo l'atteggiamento e lo spirito giusto: abbiamo onorato la maglia nella maniera migliore possibile. La partita di oggi non fa testo, anche se ci abbiamo messo carattere, percheè è stato tanto se oggi siamo scesi in campo con due gambe e non a quattro zampe. L'essere riusciti a non perdere è stata una grande cosa". Argomenti confederations cup nazionale italia Leggi i commenti I commenti dei lettori 
WASHINGTON - E' falso che l'Italia passi dati personali agli Usa così come scritto dal Guardian, che ha citato una nuova fonte della Nsa per poi rimuovere l'articolo perché la fonte era "inaffidabile". Lo riferiscono gli 007 italiani che parlano di collaborazione in funzione anti-terrorismo, ma non certo per la consegna di dati personali. Intanto la pagina del Guardian in cui si rivelava che almeno sei Paesi della Ue, tra cui l'Italia, collaborano con gli Usa nella raccolta di dati personali in base ad accordi internazionali di intelligence, non è più online. Ma a tarda sera, lo stesso quotidiano inglese fa un'altra clamorosa rivelazione, con fonte Snowden. L'intelligence Usa ha piazzato cimici in molti sedi diplomatiche, fra cui quella italiana. FOTO L'articolo bloccato finisce in edicola Fonte poco attendibile. L'articolo, si legge sul sito, è stato rimosso per un'indagine. Secondo il Telegraph alla base della rimozione l'inaffidabilità della fonte, Wayne Madsen. Si tratta della stessa persona che, a quanto sembra, tempo fa sostenne che il presidente Barack Obama fosse gay. Intelligence italiana: "Collaboriamo per difendere i cittadini". Fonti dei servizi di sicurezza italiani, spiegano che "la collaborazione con i servizi di sicurezza americani e alleati esiste ed è molto intensa, ma è nel totale rispetto della legge". "E' una collaborazione nel campo del contrasto al terrorismo, alla criminalità internazionale, per la sicurezza dei contingenti militari italiani impegnati nel mondo. Ci sono scambi di dati e di valutazioni: ma naturalmente lo scopo è difendere i cittadini italiani, non passare all'estero dati sui cittadini italiani. Ormai le leggi italiane e il procedimento di controllo politico e governativo sull'attività dell'intelligence sono molto efficaci e rodati, e tutti i passaggi vengono fatti semplicemente rispettando le leggi e gli interessi strategici della Republica italiana". VIDEO Franceschini: "The Guardian, un giallo nel giallo" Spiata anche l'Italia. Secondo lo Spiegel ,  anche Italia e Francia sono state spiate dalla Nsa, ma in misura minore  rispetto alla Germania. In un grafico, si può osservare la curva delle  intercettazioni dei metadati telefonici dall'Italia, che tra il 10 e il  19 dicembre 2012 si aggiravano costantemente intorno ai 4 milioni al  giorno, per poi calare rapidamente fino ad arrivare a zero il 25  dicembre. Cimici nell'ambasciata italiana a Washington . Il Guardian ,  dopo aver ritirato l'articolo che accusava l'Italia di passare dati  personali agli Usa, torna alla carica con altre rivelazioni. Afferma che  la National Security Agency ha riempito di cimici le ambasciate di  alcuni Paesi più che amici dell'Ue, tra cui l'Italia, sia a Washington  che nella rappresentanza permanente presso le Nazioni Unite a New York. Ue chiede spiegazioni. Ma intanto l'Unione europea ha chiesto immediate spiegazioni agli Stati Uniti sulle informazioni filtrate sulle stampa. La commissaria Ue alla Giustizia Viviane Reding ha detto che fra alleati "non si deve fare spionaggio. Non possiamo negoziare un grande mercato transatlantico se c'è anche il minimo dubbio che i nostri partner fanno attività di spionaggio negli uffici dei nostri negoziatori". "Abbiamo contattato immediatamente le autorità statunitensi a Washington e Bruxelles e le abbiamo confrontate con le informazioni di stampa - ha reso noto oggi un portavoce della commissione a Bruxelles- ci hanno garantito che esamineranno la veridicità delle informazioni e ci comunicheranno il risultato". Anche il presidente del  Parlamento europeo, Martin Schulz, ha chiesto agli Stati Uniti "un  chiarimento completo" sulla portata dello spionaggio in Europa. In  particolare Schulz ha fatto riferimento alle rivelazioni dello Spiegel che parla di milioni di telefonate spiate nel Vecchio continente,  comprese le comunicazioni dei ministri e dei diplomatici dell'Ue a  Bruxelles. "Sono profondamente preoccupato e sorpreso - ha affermato -  se le accuse risultassero vere, sarebbe un fatto molto grave che avrebbe  un impatto grave sui rapporti tra Stati Uniti e Unione europea". Berlino durissima: "Come guerra fredda" .  La notizia ha suscitato le reazioni anche di Germania e Francia. "Se le notizie saranno confermate, la vicenda ricorda l'atteggiamento che si teneva tra nemici durante la guerra fredda", ha commentato il ministro tedesco della Giustizia, Sabine Leutheusser-Schnarrenberger. Una questione sulla quale è intervenuto anche il governo francese . "La Francia ha chiesto oggi spiegazioni alle autorità americane in merito alle informazioni divulgate dallo Spiegel secondo cui la National Security Agency (Nsa) avrebbe spiato le istituzioni dell'Unione Europea", si legge in un comunicato del ministro degli Esteri Laurent Fabius. "Questi fatti, se confermati, - ha aggiunto - sarebbero del tutto inaccettabili". Nsa: "Risposte da canali diplomatici non in forma pubblica" . Gli Stati Uniti risponderanno attraverso "canali diplomatici" alle richieste di chiarimento sulle indiscrezioni di spionaggio avanzate dall'Unione Europea. Lo afferma un portavoce della Nsa, sottolineando che il tema sarà anche discusso "a livello bilaterale" con gli Stati membri dell'Ue, ma non ci saranno commenti pubblici sulla vicenda. Ashton: "Gli Usa risponderanno al più presto". La responsabile della diplomazia europea, Catherine Ashton, d'altronde assicura che gli Stati Uniti daranno risposte al più presto. Il Servizio diplomatico Ue ha "preso contatto con le autorità statunitensi a Washington e a Bruxelles per avere chiarimenti urgenti sulla veridicità dei fatti" di spionaggio rivelati dallo 'Spiegel', ha detto Ashton. Proteste in Usa . Manifestazioni in 100 città americane per protestare contro i programmi di sorveglianza della National Security Agency (Nsa). L'appuntamento è per il prossimo 4 luglio, quando migliaia di cittadini americani sono attesi in piazza. A New York tutti a Union Square. L'iniziativa si chiama 'Restore the Fourth', in merito al Quarto emendamento della Costituzione. ''Negli Stati Uniti sono in aumento le violazioni delle libertà civili'' afferma Ben Doemberg, di Restore The Fourth New York. L'Ecuador 'scarica' Snowden. Oggi, dopo l'iniziale entusiasmo, il presidente ecuadoregno Rafael Correa ha di fatto scaricato nelle mani della Russia Edward Snowden, l'ex analista del National Security Agency (NSA). Correa, cui ieri il vicepresindete Usa, Joe Biden, in una telefonata personale ha chiesto di non concedere asilo a Snowden, ha detto oggi che il destino di Snowden è nelle mani della Russia. Assange: "Nuove rivelazioni". Nel corso di un'intervista al network televisivo Abc il fondatore di Wikileaks, Julian Assange, ha detto che "ci saranno nuove rivelazioni dai documenti ottenuti da Snowden". Parlamentari russi con Snowden . I deputati russi si sono mobilitati per Snowden, ancora bloccato nell'area di transito dell'aeroporto di Mosca dopo che l'Ecuador ha restituito la palla alla Russia sulla domanda di asilo. L'informatico statunitense, 30 anni, ha vissuto per più di una settimana nella zona di transito dell'aeroporto Sheremetyevo: il suo passaporto è stato annullato dagli Stati Uniti e non è fornito di visto per la Russia, quindi non può presentarsi presso l'Ambasciata dell'Ecuador, situata nel centro di Mosca. La sua espulsione, richiesta dagli Stati Uniti sarebbe un errore, ha osservato il deputato Alexei Pushkov, a capo del comitato per gli affari internazionali della Duma, la camera Bassa del Parlamento. "Non è una questione di utilità, è una questione di principio", ha scritto su Twitter Pushkov. "Consegnare un rifugiato politico è moralmente inaccettabile". Argomenti datagate italia unione europea spiegel guardian stati uniti - usa edward snowden martin schulz 
SALVADOR - Cesare Prandelli può finalmente sorridere al termine della finalina della Confederations Cup vinta ai rigori contro l'Uruguay. Il Ct azzurro si gode questo terzo posto ed elogia i suoi ragazzi. "La squadra ha dimostrato grande carattere: siamo al 30 giugno e dopo una lunga stagione questi ragazzi non sono stati generosi, ma di più. Il bilancio è più che positivo". LA SQUADRA ERA STANCA - "Ce lo meritiamo - continua Prandelli -, abbiamo fatto delle buone partite e siamo cresciuti sotto il profilo della continuità. Oggi abbiamo fatto un primo tempo molto, molto bello, poi avevamo tanti problemi e per la prima volta non sono riuscito a capire cosa fare: c'erano otto giocatori che, non dico che mi chiedevano il cambio, ma quasi. Ma volevamo rimanere in partita, abbiamo sofferto e siamo stati premiati, anche se i rigori sono una lotteria". Una bella soddisfazione anche per Buffon, criticato sui rigori dopo la gara con la Spagna. "In Italia dicono tante di quelle fesserie - lo difende il ct azzurro -. I rigori si parano, non si parano, il problema non e' questo, ma che tante volte si dia per scontato che sia facile, semplice. Gigi e' un grandissimo portiere che ha dato anche oggi dimostrazione di avere grande attaccamento alla maglia azzurra". Prandelli poi rivela che fra i 'tiratori scelti' c'era anche Bonucci: "Si e' reso disponibile e lo abbiamo messo come settimo rigorista"... come contro la Spagna. Argomenti nazionale italia confederations cup cesare prandelli Leggi i commenti I commenti dei lettori 
Ci sono due bandiere dell'Unione Europea modificate con l'inserimento di una svastica e di una falce e martello, sul tavolo dei relatori al congresso del Movimento dei Giovani Padani al Teatro Nuovo di Milano. Per i giovani della Lega Nord, come è stato spiegato, quei simboli stanno a significare che l'antagonista politico più che Roma ormai è l'Europa. "Il nuovo regime da abbattere è Bruxelles", ha detto il vice segretario del carroccio, Matteo Salvini. Le idee del congresso milanese, ha spiegato Salvini, "offrono a Roberto Maroni una energia positiva: nessuna divisione e nessun litigio, come è accaduto fra qualcuno degli adulti, ma tanta voglia di spaccare il mondo". Di fronte alle sede delle istituzione Ue, hanno quindi annunciato i giovani del Carroccio, saranno organizzate manifestazioni di protesta contro quella che definiscono "l'Europa dei banchiere de dei finanzieri". Ma la risposta del segretario della Lega, Roberto Maroni, non ha tardato ad arrivare: "L'Europa non è nè nazista nè comunista" ha chiarito Maroni che ha ritenuto "eccessivo" esibire bandiere della Ue con svastica e falce e martello. "L'Europa - ha proseguito - è una struttura inefficiente, preda di lotte e interesse, e per questo vogliamo cambiarla". "Ma non è un'Europa ideologica, ed è ben peggio, perchè almeno le ideologie avevano dietro delle utopie. Questa Unione europea - ha concluso il governatore della Lombardia - è l'Europa delle lobby dei Mario Monti e dei banchieri". Argomenti giovani padani roberto maroni falce e martello svastica matteo salvini 
Lunedì 1 Permette un ballo signorina? Parco dell'Ospedale Piccole figlie  -  Via Po, 1 Alle 20.45 la storia della musica da ballo e della balera dalla nascita dell'orchestra Cantoni ad oggi. Con le orchestre Antico concerto Cantoni e l'Orchestra da ballo emiliana dei Maestri Medioli e Martani. Ingresso a offerta a favore dell'Hospice Piccole figlie. Accadde domani Astra arena estiva  -  Via Rondizzoni, 1 Alle 21.30 proiezione del film Un giorno devi andare, di Giorgio Diritti. Ingresso euro 6,00; ridotto anziani e studenti euro 4,50. Per informazioni tel. 0521960554. Martedì 2 Rìddor in t'al parch Parco Bizzozero Alle 21.15 sketch divertenti con le compagnie dialettali parmigiane Famija Pramzana e la Duchessa. Ingresso gratuito. Accadde domani Astra arena estiva  -  Via Rondizzoni, 1 Alle 21.30 proiezione del film La migliore offerta, di Giuseppe Tornatore. Ingresso euro 6,00; ridotto anziani e studenti euro 4,50. Per informazioni tel. 0521960554. Mercoledì 3 Il giardino racconta Davanti al Teatro al Parco  -  Parco Ducale Alle 21.30 Piccoli segreti quotidiani, un itinerario tra gli alberi del parco. Ingresso gratuito, prenotazione consigliata. Per informazioni e prenotazioni tel. 0521992044  -  993818. Accadde domani Astra arena estiva  -  Via Rondizzoni, 1 Alle 21.30 proiezione del film Benvenuto presidente, di Riccardo Milani. Ingresso euro 6,00; ridotto anziani e studenti euro 4,50. Per informazioni tel. 0521960554. Giovedì 4 Nel tuo piccolo, pensa in grande Auditorium Paganini  -  Parco ex Eridania Dalle 10.30 alle 12.30 convegno sul nuovo sviluppo del turismo di Parma. Idee, spunti e progetti per portare il mondo a Parma. Con Jean Ejarque Bernet Presidente e Amministratore delegato di Fourtourism e Paolo Grigolli Direttore scuola di management turismo Trentino school of management con Cristiano Casa Assessore al Turismo del Comune di Parma, Agostino Maggiali Assessore al Turismo della Provincia di Parma, Maurizio Melucci Assessore al Turismo e Commercio della Regione Emilia Romagna, Andrea Zanlari Presidente della Camera di Commercio di Parma e il Sindaco di Parma Federico Pizzarotti. Ingresso gratuito. Per informazioni tel. 0521218889. I giovedì del Bizzozero Parco del Dono  -  Via Bizzozero In serata musica con i RoseZ acoustic trio, direttore artistico Giorgio Paini. Ingresso gratuito. Giovedì d'estate Euro Torri Alle 21.00 concerto dei Divina, musica anni '70. Ingresso gratuito. Shopping al centro commerciale fino a mezzanotte. Accadde domani Cinema Edison d'essai arena estiva - Largo 8 marzo, 9 Alle 21.30 proiezione di Il gemello, di Vincenzo Marra. Sarà presente il produttore Gianluca Arcopinto. Ingresso intero euro 6,50, ridotto euro 4,50. Per informazioni tel. 0521964803. Venerdì 5 Concerti jazz Barilla Center e Parco ex Eridania Dalle 19.00 alle 19.45 pre evento jazz nella piazzetta centrale del Barilla Center mentre alcuni ristoranti proporranno un menù aperitivo jazz ad un prezzo speciale. Alle 21.00 sotto la tettoia del Parco ex Eridania concerto di Claudia Tuma e Elena Rosselli, la chitarra e la voce. Ingresso gratuito. Sabato 6 Visite guidate al museo Museo Glauco Lombardi  -  Strada Garibaldi, 15 Alle 10.30 visita generale alle collezioni Lombardi, visita a cura di Mariachiara Bianchi. Partecipazione gratuita previo acquisto del biglietto di ingresso al museo (euro 5,00). Per informazioni tel. 0521233727. La banda degli onesti Auditorium Toscanini  -  Via Cuneo, 3 Alle 21.00 spettacolo con Il Gruppo teatrale Attori per loro. Il ricavato sarà devoluto all'associazione Abahoza, a favore degli orfani e le vedove vittime del genocidio del 1944 in Ruanda. Ingresso intero euro 10,00; bambini under 12 euro 5,00. Prenotazioni tel. 3452170968 (dalle 8.30 alle 13.00). Domenica 7 Chiostro d'estate Chiostro di Santa Maria Annunziata  -  Via Imbriani Alle 21.00 Trilogia verdiana: Traviata 1° atto, Trovatore 2° atto, Rigoletto 2° atto con il coro Quadriclavio di Bologna, soprano Angela Gandolfo, mezzosoprano Stefania Maiardi, tenore Filippo Giovagnorio, baritono Lorenzo Bizzarri, al pianoforte il Maestro Milo Martani e ensemble d'archi. Allestimento in forma semiscenica e in costume. Ingresso euro 10,00; ridotto Ikea, Intercral euro 8,00. Biglietti in vendita presso Azzali editori via Carducci 22 o telefonicamente allo 05211641083. Il ricavato sarà devoluto alla Mensa di Padre Lino. E IN PROVINCIA Martedì 2 Una Reggia per il Maestro Reggia di Colorno Alle 21.00 va in scena La traviata di Giuseppe Verdi. Con Elena Rossi soprano, Oreste Cosimo tenore, Alessandro Busi baritono, il Coro Quadriclavio e l'Orchestra Corelli, direttore Maestro Lorenzo Bizzarri e il Centro internazionale danza. Biglietto intero euro 25,00; ridotto euro 20,00; riduzioni per Ikea family, Intercral e Uisp. Per informazioni e prenotazioni tel. 05211641083  -  3930935075  -  0521313790. In caso di maltempo la rappresentazione sarà rinviata al 6 luglio. Giovedì 4 Sorbolo... che stelle! Sorbolo Dalle 18.00 alle 24.00 in via XXV Aprile mercatino di antiquariato e vintage con artigianato hobbistico, artistico ed etnico e negozi aperti. Concerto in piazza con esibizione di giovani gruppi emergenti di Sorbolo. Per informazioni tel. 0521669644. Musica in castello Cortile Rocca Municipale - Busseto Alle 21.30 Davide Van De Sfroos, Lettera da Marte. Il coraggio di avere una visione, parole e musica di e con.... In caso di maltempo Teatro G. Verdi. Ingresso gratuito. Per informazioni tel. 3803340574. Oltre il Giardino Palazzo Ducale  -  Colorno Alle 21.30 Luca Sommi incontra Pier Carlo Bontempi. Ingresso gratuito. Per informazioni tel. 0521312545. Venerdì 5 Tutto Verdi Salone della Musica Museo Nazionale Giuseppe Verdi  -  Busseto Alle 16.00 proiezione dell'opera Macbeth. Ingresso gratuito per i visitatori del museo, a pagamento euro 3,00 per tutti gli altri. Posti limitati, si consiglia la prenotazione allo 0524931002. Festa multiculturale Parco Nevicati  -  Collecchio Incontri, musica, teatro, video, libri, giochi, stand e piatti da tutto il mondo. Per informazioni www. multiculturale. org Fiera di luglio Vie del centro  -  San Secondo parmense Dalle 18.30 San Secondo marittima, le vie si trasformano in piccole spiagge. Manifestazioni, spettacoli, serate danzanti nel borgo. Per informazioni tel. 0521873214. Dall'Alabastro allo Zenzero Montechiarugolo Lungo le vie del centro punti ristoro con torta fritta e salume; cucina indiana e gelaterie; mercatino degli hobbysti con prodotti naturali a base di erbe, miele ed essenze naturali, découpage, bigiotteria, ceramiche raku, stoffe dipinte a mano, giochi di legno fatti a mano. Sarà possibile visitare le mostre dell'artista Nani Tedeschi allestite presso le sale del Palazzo Civico (inaugurazione alle 18.30), visitare il castello in veste notturna, visitare il mercatino del vintage in Piazza Rivasi e il mercatino alimentare in P. le San Quintino e per i più piccoli laboratori creativi, animazione e giochi bimbi. Alle 21.30 in Piazza Mazzini (ingresso al Castello) Viva Verdi, recital cameristico vocale Verdiano del Gan Eden Ensemble. Per informazioni tel. 0521687711. Artistika Centro storico di Traversetolo Dalle 20.00 alle 24.00 mostra mercato d'arte con esposizione e performance dal vivo di pittura, scultura, street art, lavorazione della creta, del legno e del vetro. Intrattenimenti e ristoro con la partecipazione delle attività commerciali del territorio. Per informazioni tel. 0521313300. Festival Valceno arte Papaya Beach Club (Varsi), Ponte Lamberti Alle 20.00 grigliata sul fiume, per prenotazioni comitive tel. 3386734767, seguirà alle 22.30 QueatzalCoatl. Unione di ritmo, fuoco, terra, percussioni e rituali, cultura azteca messicana, per un salto nel tempo. Per informazioni: 3484104496 - www. asterbook. it; luigighillani@asterbook. it Per informazioni www. festivalvalcenoarte. com Spettacolo musicale Arena estiva Malpeli - Calestano Alle 21.15 spettacolo dei Kabaret Voltaire. Ingresso a offerta. Per informazioni tel. 0525520114 - 3277476467. Musica in castello Cortile Rocca Municipale - Busseto Alle 21.30 Davide Van De Sfroos, Lettera da Marte. Il coraggio di avere una visione, parole e musica di e con.... In caso di maltempo Teatro G. Verdi. Ingresso gratuito. Per informazioni tel. 3803340574. Villaggio rock Campora Piscina club Campora - Neviano degli Arduini Dalle 23.00 concerto Paul mad gang, a seguire Sound of summer con i djs Alex Baldi e Mark Bee. Per informazioni e prenotazioni tel. 3470515763. Sabato 6 Festival Valceno arte Oratorio di San Rocco - Vianino di Varano Dè Melegari Alle 17.00 corso di danze popolari francesi con Alice Rosani e Thomas Bertuccioli. La partecipazione è gratuita, gradita conferma all'indirizzo utinam. organizza@gmail. com Piazza di Vianino - Varano Dè Melegari Alle 21.30 Sorsìa, nove danze da un mondo inapparente di Marco Amadei ai pianoforti, danze popolari italiane e francesi con Thomas Bertuccioli all'organetto. Per informazioni: 3484104496 - www. asterbook. it; luigighillani@asterbook. it Per informazioni www. festivalvalcenoarte. com Festa del pesce di mare Parco delle feste - Ravarano Dalle 18.30 specialità di pesce e ballo con orchestra. Per informazioni tel. 0525520114 - 3277476467. Festa multiculturale Parco Nevicati  -  Collecchio Incontri, musica, teatro, video, libri, giochi, stand e piatti da tutto il mondo. Per informazioni www. multiculturale. org Fiera di luglio Vie del centro  -  San Secondo parmense Manifestazioni, spettacoli, serate danzanti nel borgo. Per informazioni tel. 0521873214. Bicentenario verdiano Piazza Verdi  -  Busseto Alle 21.15 concerto dei finalisti e proclamazione vincitori del 51° Concorso internazionale voci verdiane città di Busseto, direttore Fabrizio Cassi con la Filarmonica Arturo Toscanini. Per informazioni tel. 052492487. Domenica 7 Bicentenario verdiano Cortile d'onore della Rocca Pallavicino  -  Busseto Alle 21.15 concerto di gala dei vincitori del 51° Concorso internazionale voci verdiane città di Busseto. Per informazioni tel. 052492487. Festa multiculturale Parco Nevicati  -  Collecchio Incontri, musica, teatro, video, libri, giochi, stand e piatti da tutto il mondo. Per informazioni www. multiculturale. org Fiera di luglio Vie del centro  -  San Secondo parmense Manifestazioni, spettacoli, serate danzanti nel borgo. Per informazioni tel. 0521873214. Festival Valceno arte Castello di Varano Dè Melegari Alle 20.00 Bestiario d'amore con Vinicio Capossela. Il Carnevale degli Animali di Camille Saint-Saens con il Trio Amadei e i Solisti della Vianiner PhilharmonikerPeppe Frana (strumenti musicali medievali a plettro e Oud). Ingresso riservato ai soci sostenitori di ValcenoArte, a prenotazione fino a esaurimento posti, all'indirizzo utinam. organizza@gmail. com. In caso di maltempo il concerto verrà spostato in luogo semicoperto rganetto. Per informazioni: 3484104496 - www. asterbook. it; luigighillani@asterbook. it Per informazioni www. festivalvalcenoarte. com Una sera a teatro Piazza Bastia - Calestano Alle 21.15 Franca Tragni presenta Disagiate per amore. Per informazioni tel. 0525520114 - 3277476467. MOSTRE A PARMA.. . 1 GIUGNO  -  14LUGLIO Giochiamo Palazzetto Eucherio Sanvitale - Parco Ducale In mostra Giocattoli in viaggio per il mondo, mostra fotografica a cura di Stefano Anzola, Giocattoli africani, collezione privata di Alberto Fortunato, e Giocattoli di un'artista, di Annalisa Ramondino. Aperta al pubblico da martedì a domenica dalle 10.00 alle 13.00 e dalle 14.00 alle 18.00, chiuso lunedì. Ingresso gratuito. Per informazioni tel. 0521230267. DAL 25 MAGGIO Verdi, il volto musicale dell'Italia Casa della Musica  -  Piazzale San Francesco, 1 Mostra dedicata ai ritratti di Verdi nella storia, aperta al pubblico da lunedì a giovedì dalle 9.00 alle 13.00 e dalle 14.30 alle 18.00; venerdì dalle 9.00 alle 13.00; sabato dalle 10.00 alle 18.00; domenica dalle 14.00 alle 18.00. Inaugurazione sabato 25 maggio alle 11.00. Ingresso gratuito. Per informazioni tel. 0521031170. FINO AL 29 DICEMBRE Storie della prima Parma Museo Archeologico Nazionale  -  Palazzo della Pilotta Etruschi, Galli, Romani. Le origini della città alla luce delle nuove scoperte archeologiche. Aperta fino al 30 giugno da martedì a venerdì dalle 9.00 alle 15.00; sabato dalle 13.00 alle 19.00; lunedì e domenica chiuso. Dal 1 luglio al 30 settembre da martedì a venerdì dalle 9.00 alle 15.00; sabato e domenica dalle 13.00 alle 19.00; lunedì chiuso. Dal 1 ottobre al 29 dicembre da martedì a venerdì dalle 9.00 alle 16.30; sabato e domenica dalle 13.00 alle 19.00. Lunedi chiuso. Ultimo ingresso mezz'ora prima. Ingresso intero euro 4,00; ridotto ragazzi 18-25 anni euro 2,00; gratuito under 18, over 65. Per informazioni tel. 0521233718. 1 - 30 GIUGNO Racconti fotografici Biblioteca Internazionale Ilaria Alpi - Vicolo delle Asse, 5 Mostra fotografica di Arianna Colaiacovo. Inaugurazione mostra con l'autrice sabato 1 giugno alle 11.00. Aperta da lunedì a mercoledì dalle 9.00 alle 22.00; da giovedì a sabato dalle 9.00 alle 19.00. Ingresso gratuito. Per informazioni tel. 0521031984. 4 MAGGIO  -  30 GIUGNO L'arte del rugby Galleria Centro Steccata  -  Via Garibaldi, 23 Mostra collettiva di arte contemporanea sul tema del rugby. Aperta nei giorni feriali dalle 10.30 alle 13.00 e dalle 15.30 alle 19.30, nei festivi su appuntamento. Ingresso gratuito. Per informazioni tel. 0521285118  -  3401126164. DAL 29 MAGGIO Bernardo Lanzetti. Disegni e dipinti in mostra Cantinetta Santa Croce  -  Viale A. Pasini, 20 Inaugurazione mercoledì 29 maggio alle 18.00. La mostra è aperta negli orari della Cantinetta. Per informazioni tel. 0521293529. 8 GIUGNO  -  8LUGLIO Mostruosamente bello Parmamia  -  Via Chiavari In mostra dinosauri realizzati in vetroresina a grandezza naturale. Ingresso gratuito. 14 GIUGNO  -  12SETTEMBRE Iperrealismo e non Spazio Audiomedica - Via Repubblica, 49 Mostra degli allievi dell'Università popolare di Parma del maestro Giuseppe Mallia. Inaugurazione venerdì 14 giugno alle 19.15. Fino al 14 luglio aperta da lunedì a venerdì dalle 9.00 alle 12.30 e dalle 15.00 alle 19.00, sabato dalle 9.00 alle 12.30. Dal 15 luglio dalle 8.30 alle 12.30 e dalle 17.00 alle 19.00; sabato dalle 8.30 alle 12.30. Ingresso gratuito. 21 GIUGNO  -  15LUGLIO Sulla mia pelle Stiletto  -  Borgo Angelo Mazza In mostra gli scatti di Caterina Orzi. Inaugurazione venerdì 21 giugno alle 17.30. La mostra osserva gli orari del negozio. ... E IN PROVINCIA 11 MAGGIO  -  28LUGLIO Favole a Corte Antica Corte Pallavicina  -  Polesine Parmense Mostra di dipinti del pittore Antonio Saliola. Aperta al pubblico tutti i giorni dalle 10.00 alle 19.00. Ingresso a pagamento. E' gradita la prenotazione tel. 0524936539. 25 MAGGIO  -  30GIUGNO Blank Palazzo Civico  -  Montechiarugolo Fotografie di Luca Gilli. Aperta al pubblico sabato dalle 15.00 alle 18.00, domenica dalle 10.00 alle 12.30 e dalle 15.00 alle 18.00. Ingresso gratuito. Per informazioni tel. 0521687710. 29 GIUGNO - 20LUGLIO Immagini dal Mondo Centro Culturale Villa Soragna - Collecchio Mostra fotografica di Loredano Leonardi. Inaugurazione sabato 29 giugno alle 17.00. Aperto da martedì a sabato dalle 10.00 alle 12.00 e dalle 15.30 alle 18.00. Ingresso gratuito. Per informazioni tel. 0521301226. 5 LUGLIO  -  11AGOSTO Mostre di Nani Tedeschi Palazzo Civico  -  Montechiarugolo Inaugurazione venerdì 5 luglio alle 18.30. Aperta sabato dalle 15.00 alle 18.00; domenica dalle 10.00 alle 12.30 e dalle 15.00 alle 18.00; nelle serate del 5, 12, 19 e 26 luglio in occasione di Dall'alabastro allo zenzero. Ingresso gratuito. Per informazioni tel. 0521687711. 
ROMA - Il ciclismo, nonostante l'attenzione generale sia puntata sul Tour de France, continua a fare i conti con il passato legato al doping. L'ultima notizia presenta, per vari aspetti, connotati molto dolorosi per il movimento italiano. Marco Pantani potrebbe infatti essere cancellato dall'Albo d'oro della corsa francese. Un'ipotesi non esclusa dal presidente dell'Unione ciclistica internazionale (Uci), Pat McQuaid, sentito in merito da L'Equipe in previsione della prossima pubblicazione dell'elenco dei corridori che nell'edizione del 1998, quella vinta dal Pirata, avevano fatto uso di doping."E' una cosa che possiamo considerare, sì" Il 18 luglio prossimo una Commissione del Senato francese pubblicherà una lista relativa alle analisi fatte su campioni di sangue prelevati in quell'anno. I rappresentanti dei corridori avevano chiesto che la pubblicazione non avvenisse durante lo svolgimento del Tour, ma la risposta è stata negativa. Pantani vinse il Tour 1998 dopo aver preso il comando a Les Deux Alpes. In quella tappa inflisse quasi due minuti a Rodolfo Massi, nove a Jan Ullrich e più di un quarto d'ora a Jalabert e alla fine si impose con più di tre minuti di vantaggio sul tedesco e quattro sullo statunitense Bobby Julich. Anni dopo, entrambi hanno ammesso di aver fatto uso di sostanze dopanti, mentre il Pirata morì il giorno di San Valentino di nove anni fa per un'overdose di cocaina. L'Albo d'oro del Tour, dopo il nome di Pantani nel 1998, presenta sette caselle vuote, quelle occupate da Lance Armstrong. Argomenti ciclismo tour de france marco pantani Leggi i commenti I commenti dei lettori 
SASSARI - L'Italia supera al tie break 3-2 (25-22, 25-20, 20-25, 18-25, 15-13) l'Iran e ritorna in testa al girone della World league di volley. Nel prossimo fine settimana ultima e decisiva trasferta in Serbia che vale la qualificazione alla final six di Mar Del Plata in Argentina. Il weekend contro gli asiatici consegna al commissario tecnico Mauro Berruto alcune certezze e parecchi dubbi. A conti fatti tra venerdì scorso e domenica sera la truppa allenata da Julio Velasco porta a casa quattro dei sei punti a disposizione e lascia agli azzurri i due della vittoria ottentuta a Sassari. In Sardegna una sfida strana con l'Italia bella e convincente per due set dove ritrova la battuta. Poi i padroni di casa soffrono la rimonta degli asiatici e non riescono più a mettere pressione agli avversari. Per uscire dalle difficoltà, dopo un pessimo avvio al tie break, Savani e compagni usano tecnica e qualità. Anche se i sedici muri dell'Iran contro i dieci azzurri fotografano la situazione complessiva. Per quanto riguarda i singoli top scorer sempre Zaytsev con 18 punti, meno continuo rispetto ad altre gare. Nei primi due parziali si vede Savani (14 punti e tre ace) che rallenta, poi, nel corso del match. Bene Parodi, tra i migliori, con i suoi 15 punti, quattro ace e un muro. Al centro Birarelli (10 punti) e Beretta (11 punti) portano a casa tre muri a testa. A trascinare la parziale rimonta dell'Iran le montagne alzate da Mousavi con 15 punti e ben dieci muri. Mentre in attacco spinge bene Mahmoudi con 14 punti. Primo set emozionante con le squadre che provano a superarsi con ogni alchimia tattica. Nella fase finale a fare la differenza tra gli azzurri servizio e muro con sei block vincenti. Buone le percentuali degli schiacciatori con Zaytsev e Savani top scorer con cinque punti a testa. Pochi i palloni giocati dall'Italia al centro, viceversa l'Iran spinge molto sugli attacchi in zona centrale con gli uomini provenienti da dietro la seconda linea. Nel punto a punto conclusivo gli azzurri giocano in scioltezza e partono bene. Quattro ace (due Parodi e due Travica) e una forte pressione dalla linea dei nove metri sono la ricetta vincente dell'Italia nel secondo parziale. Ancora buone percentuali degli schiacciatori con Savani (60 per cento), Zaytsev (80 per cento) e Parodi (addirittura cento per cento) a comandare sotto rete. L'Iran guidata da Velasco resiste fino alla fase centrale del set, poi la svolta con gli azzurri in crescita e molto determinati. In avvio di terzo set l'Italia toglie il piede dall'acceleratore e consente all'Iran di andare avanti nel punteggio. Gli asiatici battono meglio e in attacco riprendono quota. Il muro diventa granitico e la squadra azzurra soffre, soprattutto nela fase offensiva che cala fino al 33 per cento. Poco per sperare di dar fastidio agli iraniani davvero bravi pure in difesa. Sulle ali dell'entusiasmo l'Iran va a prendersi, con merito, anche il quarto parziale e pareggia il conto dei set. Grinta e carattere dei nostri avversari fanno la differenza. L'Italia rimane al buio e subisce senza trrovare nel muro e servizio la spinta per restare in partita. Si va al tie break. Il quinto set vede ancora l'Iran avanti, ma un paio di battute di Parodi e qualche muro di Birarelli sbloccano la nazionale bronzo alle ultime olimpiadi di Londra. Il finale punto a punto premia la qualità italiana. Risultati. Italia-Iran 1-3, Cuba-Russia 0-3, Serbia-Germania 1-3, Cuba-Russia 3-1. Italia-Iran 3-2, Serbia-Germania. Classifica . Italia 17 punti, Russia 16, Serbia, Germania 10, Iran 7, Cuba 3. Argomenti volley italvolley volley world league 2013 Leggi i commenti I commenti dei lettori 
SILVERSTONE - L'organo di governo della Formula 1 ha convocato mercoledì la Pirelli, fornitore unico degli pneumatici del Mondiale, ad un meeting per fare un punto dopo le forature subite da ben quattro vetture durante il Gran Premio di Gran Bretagna, a Silverstone. Lewis Hamilton era al comando della gara quando gli è esplosa la gomma posteriore sinistra della sua Mercedes. Lo stesso problema è capitato alla gomma posteriore sinistra della Ferrari di Felipe Massa, della McLaren di Sergio Perez e della Toro Rosso di Jean-Eric Vergne, i cui problemi hanno provocato enormi strisce di gomma sulla  pista e diversi piloti sono stati colpiti dai detriti. E' stato necessario l'ingresso della safety-car al 52-giro. Il vertice è in programma in Germania la prossima settimana,in vista della prossima gara del Mondiale sul circuito del Nurburgring. Al vertice prenderanno parte emissari della FIA e i team principal delle squadre di F1. Pirelli ha avviato una indagine interna per capire da cosa sono dipesi i problemi alle gommme, ma per il momento nessuna spiegazione è stata fornita. La Pirelli ha aperto un'indagine per verificare i motivi dell'anomala esplosione a ripetizione (ben 4) degli pneumatici nel corso del Gran Premio d'Inghilterra la cui causa è sotto attenta analisi da parte degli ingegneri del fornitore unico per la Formula 1 e sarà risolta prima del Gran premio di Germania in programma domenica prossima. "Ci sono stati dei problemi mai riscontrati prima al posteriore sinistro - ha detto al termine della gara il direttore Motorsport Pirelli Paul Hembery - Abbiamo preso molto seriamente in considerazione la situazione e, attualmente, stiamo analizzando tutte le gomme per arrivare a determinare la causa il più presto possibile, prima del prossimo Gran premio di Germania. Non possiamo aggiungere molto di più fino a quando non avremo studiato e analizzato completamente tutti questi incidenti che, al momento, rappresentano la nostra priorità. Tuttavia, possiamo escludere che il nuovo processo costruttivo, introdotto da questa gara, sia alla base degli incidenti". Avarie che hanno condizionato pesantemente le gare di Hamilton (era in testa al momento dello scoppio della gomma) e Massa che nonostante il contrattempo dopo i primi giri sono riusciti a terminare la corsa rispettivamente in quarta e sesta posizione. "Qualche parte del circuito di Silverstone - aggiunge Hembery - potrebbe avere avuto un impatto particolare sulla versione più recente dei nostri pneumatici 2013, ma in questo momento non vogliamo fare ipotesi. Metteremo insieme tutte le prove raccolte per scoprire cosa è successo e poi intraprendere le azioni che saranno necessarie". "Non è stato molto sicuro, tanti hanno avuto problemi con le gomme, dobbiamo affrontare questo problema prima che qualcuno si faccia male. Attendo con impazienza la prossima gara". Così il pilota della Mercedes Lewis Hamilton ai microfoni di Sky si è espresso a proposito delle tante forature verificatesi durante il Gran Premio di Gran Bretagna. Anche Massa è stato penalizzato dall'esplosine di una gomma: "C'è da sentirsi poco sicuri con queste gomme? Sì, il problema più grande è la sicurezza", conclude il brasiliano. Argomenti pirelli formula 1 Leggi i commenti I commenti dei lettori 
