Una ragazza di 22 anni di Cerfignano, frazione di Santa Cesarea Terme, é ricoverata in coma nel reparto di Rianimazione dell'ospedale 'Vito Fazzì di Lecce, presumibilmente per un mix di alcol e anfetamine assunto durante un rave party che si è tenuto la notte scorsa in una masseria abbandonata, in località Pozzo Antico, sulla strada che collega Lecce alla marina di Torre Chianca. Si sarebbe trattato di un rave party non autorizzato di cui le forze dell'ordine non sapevamo nulla se non quando qualcuno alle prime ore del mattino ha telefonato al 118 per segnalare la presenza per terra di una ragazza esanime. Quando i sanitari sono arrivati sul posto hanno trovato la 22enne riversa sul pavimento priva di sensi. Le sue condizioni sono gravi ma stazionarie. Sul posto, gli agenti della Questura che hanno avviato le indagini partendo dall'ascolto di alcuni ragazzi che hanno preso parte al rave party e rintracciati mentre lasciavano la masseria. 
None Leggi i commenti I commenti dei lettori 
Non è forse una vera competizione, tuttavia poco ci manca. Dopo avere saputo che Carlo Petrini ha invitato Papa Francesco all'edizione di Terra Madre dell'ottobre del prossimo anno, Rolando Picchioni ha intensificato le grandi manovre per riuscire a ospitare il Santo Padre al Salone del Libro del maggio 2014. Corre addirittura voce che sabato scorso al Teatro Gobetti di Torino, durante la cerimonia conclusiva del premio Bottari Lattes Grinzane, il gran timoniere di Librolandia abbia esclamato con un amico: "Petrini ci vuole portare via il Papa. Dobbiamo darci da fare". La fibrillazione del presidente della Fondazione per il libro, la musica e la cultura è comprensibile, se si pensa che, come è stato annunciato più volte, l'ospite d'onore del 2014 sarà il Vaticano. Si potrebbe aggiungere poi anche l'Argentina in veste di ospite speciale, visto che è stato lo stesso Paese di Papa Bergoglio a inviare una richiesta di partecipazione alla fiera libraria del Lingotto. Con uno scenario simile, composto dalla presenza a Torino del Vaticano e dell'Argentina, la eventuale visita di Papa Francesco sarebbe perfetta. Come dire, insomma, la proverbiale quadratura del cerchio. Dove andrà il pontefice, che ha comunque espresso il desiderio di visitare la terra d'origine della sua famiglia, cioè Asti e le colline del Monferrato, per ora nessuno lo sa. Picchioni spera che il suo sogno si avveri e aspetta notizie confortanti dal cardinale Gianfranco Ravasi, che guida il Pontificio Consiglio della Cultura. Ciò non significa che le mosse del presidente della Fondazione per il libro e dei suoi collaboratori si esauriscano sull'asse RomaBuenos Aires. Il salone prossimo, infatti, sarà caratterizzato da diverse novità. Intanto sembra certo lo sbarco della Buchmesse di Francoforte alla kermesse torinese del 2014. Proprio Picchioni ha discusso di tutto questo, qualche giorno fa nella medesima Francoforte, con i vertici della fiera del libro tedesca, la maggiore nel mondo. Una delegazione dovrebbe dunque prendere parte all'edizione del maggio venturo. La Buchmesse, in ogni caso, è molto interessata al Salone del Libro del 2015, che cadrà nell'anno dell'Expo di Milano, della possibile ostensione della Sindone e delle celebrazioni per il bicentenario della nascita di don Bosco. Altre due innovazioni riguardano la manifestazione del Lingotto. Continuando la politica di sostegno ai piccoli editori, nel 2014 questo settore indipendente e vitale, spesso di alta qualità, della nostra editoria, avrà un suo specifico programma culturale di iniziative, incontri, "eventi" assortiti, la cui elaborazione sarà affidata a una persona differente dall'attuale direttore del salone, che è Ernesto Ferrero. Per aiutare i piccoli editori a fare conoscere e a diffondere i loro libri, si pensa inoltre di ricorrere a un gruppo di stagisti, scelti nelle Università. Ma naturalmente in cima ai pensieri di Picchioni c'è l'immagine di un uomo vestito di bianco, che si chiama Francesco. 
Grave incidente questo pomeriggio in bassa Val Susa, nei boschi di Mompantero. Un cacciatore di 66 anni é rimasto ferito ed é in coma. Sul fatto stanno indagando i carabinieri della Compagnia di Susa: la vittima é stata trasportata, già priva di conoscenza, all'ospedale cittadino da un amico con cui era andato a caccia nel pomeriggio.  Aveva già una forte emorragia alla testa, ed é arrivato in condizioni precarie. Secondo quanto riferito dall'amico, l'uomo si sarebbe ferito da solo accidentalmente, poiché sarebbe caduto mentre aveva il fucile a spalla. Dall'arma sarebbe così partita una raffica di pallini, che lo ha ferito alla nuca. Da Susa é stato trasportato in gravi condizioni alle Molinette: é intubato e in prognosi riservata. Dopo la tac, molto probabilmente sarà operato. 
Una  coppia è stata investita da un'auto mentre attraversava la strada Regionale 20 a  La Loggia. I due sono stati scaraventati a terra ma la donna, Renata Bigio, 65  anni, mentre si trovava ancora sull'asfalto, è stata travolta da una seconda  auto che, dopo averla investita, è fuggita. La donna è morta sul colpo. Il  marito, 68 anni, è stato trasportato all'ospedale Cto in gravi condizioni. L'incidente  è avvenuto questa sera poco dopo le 19. La coppia, residente a La Loggia, stava  attravesando la strada quando è stata investita da una Lancia Lybra che stava  procedendo in diezione di Carignano. L'uomo, anch'egli, residente a La Loggia,  si è fermato per prestare soccorso ma pochi minuti dopo, mentre la donna era  ancora a terra è arrivata un'altra auto che l'ha travolta una seconda volta. Sull'incidente  indagano i carabinieri di Moncalieri. 
Gode la Virtus, che banchetta con  98 punti, miglior prestazione di giornata, imponendo a Sassari la legge del  canestro in più. Proponendo una pallacanestro  diverente - con delle sbavature, certo - ma come esordio, davanti al 5.131 della Unipol  Arena, non potava pretendere di più. La Granarolo del nuovo corso, in società e  in campo, con sei uomini (chiave) nuovi ha mostrato le sue doti. Ovvero un attacco che a ritmi alti  – e con le generose concessioni della Dinamo – sa girare bene con tutti. La Vu  nera ha girato la serata nel terzo quarto, proprio nel momento peggiore, quando  i cugini Diener sembravano avere messo le mani sul bottino (43-51 al  21’). Invece la mano sul fucile l’ha  messa Hardy, mattatore (7/8 da 2, 3/3 da 3), ben supportato nel parziale da Motum.  La Granarolo nel terzo periodo si è ripresa la partita, sfruttando un basket più da playground che da  manuale. Ma questo passava il convento e soprattutto concedeva Sassari, che ha  incassato 33 punti in 9, fino al 76-63 del 29’, con 6 triple bianconere a  bersaglio. Il destino è cambiato in quel  momento, poi la Virtus ha tenuto, annaspando ma non troppo (89-82 al 36’) con  Walsh autore di giocate pesanti negli ultimi 10’. Ha chiuso a braccia alzate  Villalta. “Che gioia, che sofferenza. Grande match, grande pubblico. Ma ora  voliamo bassi”. Alla Unipol c’era anche Alfredo Cazzola, ex patron dell’epoca  d’oro. Che si è divertito: “Torno dopo undici anni, l’ultima volta fu per la  sfortunata finale di Eurolega del 2002. Ho visto belle premesse per una  ripartenza. Basket divertente, anche se le difese sono leggere. E’ passata molta  acqua sotto i ponti da quando c’ero io”. Cazzola tornerà, ma da tifoso. “Certo,  ho accettato con piacere l’invito di Villalta (si sono abbracciati alla fine,  ndr) e mi ripresenterò. Ma con la Virtus, intesa come società, ho già dato”. Granarolo Bologna : Gaddefors 14, Hardy 24, Motum 13, Imbrò 3, Fontecchio ne, Landi, Negri ne, Ware 4, Jordan 9, Bianconi ne, King 12, Walsh 19. Allenatore: Bechi. Banco di Sardegna Sassari : Green M. 2, Fernandez, Green C. 7, Devecchi 4, Diener 15, Johnson 5, Sacchetti B. 16, Diener 20, Vanuzzo ne, Tessitori 3, Thomas 16. Allenatore: Sacchetti R. Note. Parziali: 22-21, 43-49, 76-65. Tiri liberi: Bologna 11/22, Sassari 14/19. Usciti per cinque falli: Walsh, Green C., Johnson. Argomenti basket campionato 2013-2014 
LONDRA - Scotland Yard ha arrestato quattro persone nell'ambito di un'operazione antiterrorismo a Londra. Perquisizioni ancora in corso. Le autorità hanno riferito che si è trattato di un'azione programmata e le persone fermate sono sospettate di aver preparato, compiuto o istigato a compiere atti illegali in base alla legge antiterrorismo del 2000. Gli arresti sono avvenuti questa sera intorno alle 19.10 ora locale (le 21.10 italiane) nelle zone di Whitechapel, Bayswater e Peckham, quartieri dell'ovest e del sud-est della capitale britannica. Argomenti terrorismo gran bretagna regno unito antiterrorismo londra 
