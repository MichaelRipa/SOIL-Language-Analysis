LONDRA – Il "maestro  dei maestri" è ancora Novak Djokovic. Il serbo, n.2 del mondo, bissa a  Londra il successo del 2012 alle Atp World Tour Finals, Masters di fine stagione, e conquista per  la terza volta in carriera l’ambito titolo, vinto per la prima volta nel  2008. Battuto in finale il numero 1, Rafael Nadal, per il quale il Masters  resta ancora tabù visto che si era già dovuto inchinare all’ultimo atto  nel 2010 a Roger Federer. UNA FINALE SENZA STORIA – Lo spagnolo è stato sconfitto piuttosto  nettamente (6-3, 6-4) al termine di una sfida al di sotto delle  aspettative in cui è stato sempre sotto nel punteggio. Invano Nadal ha  recuperato da 0-3 nel primo set. Ha subìto un altro break nel decisivo  8° gioco e ha ceduto la prima frazione. Nel secondo parziale, Djokovic ha  subito allungato ed ha conservato il break fino in fondo, sciupando anche  un match point per chiudere anticipatamente, al 9° gioco. MONDAY'S NET E’ LA 17/A VITTORIA IN 39 SFIDE – Per il serbo si tratta della 17/a  vittoria in 39 sfide contro Nadal, curiosamente avvenuta con lo stesso  punteggio con cui lo aveva sconfitto un mese e mezzo fa nella finale di  Pechino. Ma il maiorchino chiude l’anno con una soddisfazione in più:  quella di aver piegato il rivale nelle finali di due Slam, al Roland  Garros e allo US Open. Argomenti tennis atp world tour finals masters novak djokovic rafael nadal Leggi i commenti I commenti dei lettori 
Come nelle grandi saghe epiche, dall'Iliade a Guerre Stellari, il palio c'era il Potere. Lo raccontassimo così, il match numero 39 fra Novak Djokovic e Rafael Nadal prosciugherebbe in quattro e quattr'otto i miei aggettivi e le mie maiuscole. Meglio scendere di qualche tono e restare nell'ambito dello sport. Allora: se un'eventuale finale all'O2 Arena londinese tra Federer e Nadal sarebbe stata ancora quotata sul mercato dell'attenzione tennistica quanto un match Barcellona-Real Madrid, lo scontro Nadal-Djokovic di stasera valeva di sicuro un Manchester-Liverpool oppure un Juventus-Inter degli anni buoni. Tuttavia la supersfida dei prossimi anni sarà inevitabilmente questa, tra i due attuali leader del ranking ATP a prescindere da chi starà momentaneamente davanti. I numeri non si discutono: fino a prima dell'ultimo atto delle ATP World Tour Finals, negli head-to-head Rafa stava avanti per 22 a 16, con una sua netta prevalenza sulla terra rossa (13 a 3), un non significativo vantaggio sull'erba (2 a 1), un'evidente difficoltà a star dietro a Nole sul veloce (7 a 12). Va tenuto conto che ai tempi dei primi confronti, tra il 2006 e il 2010, Nadal era l'Incontrastato Signore della Terra e Djokovic l'Ambizioso Pretendente al Trono del Cemento. Poi, le prestazioni sulle diverse superfici si sono livellate, come dimostravano i risultati della stagione 2014 già prima di stasera, con lo spagnolo che aveva vinto tre duelli (Roland Garros, Montreal e US Open) e il serbo due (Montecarlo e Pechino). Certo, i due slam e il Masters 1000 di Rafa pesavano di più del 1000 e del 500 di Nole, ma qui si entra in tediose discussioni che non portano a nulla se non alla ovvia constatazione che il ragazzo di Manacor ha sicuramente ottenuto di più da quando, a febbraio, è rientrato nel circuito dopo la sosta di sette mesi per infortunio. Ma dalla sconfitta agli US Open, il 9 settembre, per mano di Nadal, Djokovic ha vinto ogni partita, compresa quella del titolo più importante, Grande Maestro. Oggi Novak Djokovic ha detto chiaramente a un pubblico globale di centinaia di milioni di tennis addicted tra tv e web che, per lui, essere dietro Rafa è solo una fase che dovrebbe concludersi in primavera. La chiave della finale è stata l'aggressività a corrente alternata di Djokovic e la capacità di leggere sempre la partita di Nadal. Nel bene e nel male, la trama l'ha tutta scritta il serbo. Che nei primi dieci minuti è sembrato l'uomo di gomma, il guerriero indomabile, il mattatore senza rivali della fenomenale stagione 2011. Ha avuto la palla del 4-0 e l'ha malamente sprecata, poi s'è perso in una sequenza d'ingiustificabili errori che hanno consentito a Nadal di rifarsi sotto. Dal 3 pari il numero 2 ATP ha ritrovato ritmo e sicurezza, riducendo il tasso d'errore e alzando i vincenti (19 contro 9 a fine partita). All'ottavo game nuovo break grazie a un paio di colpi fortunati e a un quindici decisivo al termine di scambio fenomenale, poi Nole è andato diritto verso la chiusura sul 6-3. Secondo set con Djokovic meno preciso ma determinato a portare a Belgrado, prima della finale di Davis da venerdì contro i cechi di Berdych, titolo e borsa. Nadal, consapevole della disparità dei valori in campo in questo scorcio di stagione, non è mai riuscito a prendere le redini del gioco, ha subito concesso un break e non ha più dato la sensazione di potersi rifare. Nel settimo e nel nono game Rafa è riuscito a tenersi il servizio nonostante tre palle di break a sfavore, di cui una anche match ball. Verdetto solo rinviato ai danni del numero 1, con un 4-6 che descrive perfettamente l'andamento del set. Djokovic è dunque il trionfatore della Finals per la terza volta dopo il 2008 e il 2012. Nadal - che era già uscito sconfitto alla sua prima occasione nel 2010 contro Roger Federer (3-6 6-3 1-6) - ci riproverà l'anno prossimo e quello dopo, e poi ancora, ancora e ancora. Ce la farà prima o poi. c.giua@kataweb.it Twitter @claudiogiua Argomenti tennis monday's net atp world tour finals novak djokovic rafael nadal 
None Leggi i commenti I commenti dei lettori 
"Mio padre? Credo che sarebbe stato contrarissimo alla mia decisione e a questo ruolo, uno dei più difficili che si possono avere. Anche probabilmente quello meno carico di possibilità. Se sarebbe orgoglioso? Sono io che sono orgoglioso della sua memoria, ma queste sono considerazioni personali che tengo per me". LE FOTO DELL'ASSEMBLEA AL BIZZOZERO IL VIDEO CON I COMMENTI Inevitabile la domanda, con quel cognome importante, e il ricordo di Lorenzo Lavagetto subito dopo l'elezione a nuovo segretario cittadino del Pd di Parma. Un incarico che porterà avanti per i prossimi tre anni: 26 i voti ricevuti, con cui ha doppiato il suo sfidante al ballotaggio Matteo Caselli, fermo a quota 13 voti. L'esito poco prima delle undici di lunedì sera al circolo Bizzozero. Dove i trentanove delegati dell'assemblea comunale del Pd hanno espresso le loro preferenze, chiudendo così i congressi locali del partito, che hanno già consegnato la segreteria provinciale ad Alessandro Cardinali. I numeri del congresso: 1201 iscritti ai circoli, 768 votanti. Ma il ricordo dell'ex sindaco Stefano Lavagetto - l'ultimo sindaco di sinistra che Parma ha avuto - non è solo una questione di famiglia. Riguarda tutta la sinistra parmigiana, che ancora tiene a mente il 1998. L'ultimo anno del suo secondo mandato diventa un leitmotiv della serata. "La serie di sconfitte che collezioniamo da 15 anni ci hanno fatto imparare qualcosa?", si domandano i rappresentanti del Pd, a cominciare dalla segretaria cittadina uscente Carla Mantelli, che nel suo commiato elenca i punti su cui continuare a insistere: valorizzazione e sostegno dei circoli, apertura all'esterno, coinvolgimento di nuove persone. E tra le nuove persone c'è anche Lavagetto, avvocato 41enne, che il primo passo in politica lo ha fatto tre anni fa come segretario del circolo Parma Centro (l'incarico ora è stato preso da Giorgio Vecchi). Questo è il suo secondo passo. "In effetti ho fatto una carriera politica molto breve - riconosce - prima del circolo non ho avuto incarichi politici. Ha vinto il rinnovamento e il dialogo con tutti: mi sono candidato chiedendo la fiducia proprio su un progetto di rinnovamento soprattutto nella metodologia". Lavagetto promette una segreteria che metta Parma al centro dell'attenzione. "Il primo obiettivo è restituire un partito vivo a una città in grande difficoltà dal punto di vista economico, culturale e sociale - valuta - ma che sia un partito della città che si occupi della città: recuperando un rapporto diretto con i parmigiani". Insiste, il nuovo segretario, sulla volontà di costruire una proposta e una presenza del partito sui temi cittadini "slegata il più possibile dalle logiche nazionali, fatta invece sul territorio per le persone e i bisogni di Parma. Perché Parma - prosegue - sta attraversando una crisi straordinaria, per questo dobbiamo lavorare sui temi della città". L'invito del nuovo segretario è quello di contribuire tutti alla rinascita e al rinnovamento del Pd cittadino, "per farlo diventare un organismo solido, credibile e politicamente accettato da tutti quanti". Anche in vista delle prossime elezioni amministrative del 2017. "Ci votano in 35mila - dice - ma per vincere ci voglio 52mila voti. Dobbiamo essere capaci di aggregare ulteriormente al di là dei nostri confini". A spoglio terminato, arrivano le congratulazioni del suo sostenitore Nicola Dall'Olio. "Siamo come Vialli e Mancini, vedrete quanti gol faremo...", scherza il capogruppo Pd mentre lo abbraccia. "Una delle grandi sfide dei segretari - commenta sempre Dall'Olio - è ricostruire le forme, i modi e i luoghi per far crescere delle visioni condivise. A cominciare da una nuova sede del Pd in città: bella, aperta tutti i giorni della settimana, che ospiti anche eventi, musica, come l'esperienza di Parma Democratica". Sulla linea unitaria del partito, si pronuncia anche Lavagetto: "Dobbiamo imporci un partito unitario, in cui prevalgano posizioni di parità e rispetto per le opinioni di tutti". Su questo concorda anche il senatore Giorgio Pagliari, sostenitore invece di Caselli: "Bisogna cambiare libro all'interno di questo partito - interviene durante il conteggio delle schede - le forze si sono esaurite nelle battaglie interne. Parma ascolta se si sente ascoltata: se si è capaci di parlarle della buca così come del termovalorizzatore: ci vuole un dialogo serio, costante, per costruire la credibilità sul merito delle questioni". Sportivo il commento dello sconfitto Matteo Caselli: "Un in bocca al lupo a Lorenzo, la partita comincia a adesso - dice - è il mio segretario, io sono disponibile per tutto quel che ci sarà bisogno per il mio partito. Del Pd e della sinistra Parma ha bisogno, e noi dobbiamo riportare il partito all'altezza di quello che dovrebbe essere. Il Pd - aggiunge - esce più forte da questa sfida". Applaudito l'intervento di Caterina Bonetti, candidata esclusa al primo turno, che con i suoi voti ha appoggiato Lavagetto. Nella sua serie di auspici per il Pd, quello di "poter indossare anche noi le magliette di sostegno al teatro vittima di un provvedimento al limite dell'idiozia di questo Comune", dice riferendosi alla protesta di Europa Teatri contro la messa al bando degli spazi . Argomenti congresso lavagetto caselli 
SIENA – La Montepaschi Siena piega l’Umana Reyer Venezia senza patemi (69-54) nel posticipo della 5a giornata di serie A e agguanta Brindisi, Bologna e Cantù al comando della classifica. I toscani hanno dominato la gara fin dai primi minuti senza concedere ai veneti la possibilità di rientrare in partita. Sugli scudi Carter, miglior realizzatore della serata con 21 punti. UMANA, PRIMO CANESTRO AL 5′ – Venezia ha messo molto del suo partendo malissimo: tra palle perse e scarsa precisione al tiro, la squadra di Mazzon ha segnato il primo canestro dopo 4’36″ secondi e in tutto il primo periodo ha totalizzato appena 7 punti, 5 dei quali firmati dal nazionale Rosselli. SIENA AVANTI FINO A +21 – Siena non ha aspettato gli avversari e grazie a Carter (13 punti in 10 minuti) è volata sul +17 (22-5) al 9′. L’Umana ha provato a reagire nel secondo periodo riavvicinandosi a -8 (23-15), ma la Montepaschi ha risposto per le rime chiudendo il primo tempo avanti di 18 (40-22). VENEZIA, NON BASTA GIACHETTI – Dopo aver toccato anche +21 (49-28), Siena ha calato il ritmo consentendo a Venezia, trainata da un generoso Giachetti (13 punti), di ridurre il distacco al massimo fino a -12 (51-39). Poi con Hackett ha definitivamente chiuso i conti. Montepaschi Siena – Umana Reyer Venezia 69-54 (22-7, 40-22, 58-40) Siena : Viggiano 2, Hunter 6, Cournooh 10, Rochestie 7, Carter 21, Ress 6, Cappelletti ne, Ortner 5, Udom, Hackett 9, English, Green 3. All. Crespi. Venezia : Peric 6, Giachetti 13, Rosselli 9, Linhart 3, Vitali 6, Taylor 4, Smith 8, Akele, Magro ne, Easley 5. All.Mazzon Arbitri : Paternicò, Sahin, Di Francesco Note – Tiri liberi: Siena 13/17, Venezia 8/9. Tiri da tre: Siena 10/19, Venezia 4/18. Rimbalzi: Siena 37, Venezia 27. Spettatori: 3000 circa. Argomenti basket montepaschi siena venezia basket Leggi i commenti I commenti dei lettori 
Non ci sarà un ricorso per  Cassazione contro il sequestro preventivo di Villa Wanda ad Arezzo, la dimora storica di proprietà di Licio Gelli. I legali dell'ex venerabile, Gianfranco Ricci Albergotti e Raffello Giorgetti, hanno annunciato che si andrà ad una trattativa diretta con Equitalia per rimettere il debito di circa 17 milioni di euro accumulato da Licio Gelli, dai figli Maurizio, Raffaello e Maria Rosa, dalla moglie Gabriela Vasile e dal nipote Alessandro Marsili per il mancato pagamento delle tasse. L'estinzione del debito permetterebbe infatti l'immediato dissequestro della villa, sottoposta al provvedimento dalla Guardia di Finanza un mese fa circa. Il precedente ricorso al Tribunale del Riesame di Arezzo era stato respinto. Il sequestro preventivo di Villa Wanda rientra nell'ambito di indagini che traggono origine da un'inchiesta di 15 anni fa, attualmente condotta dal procuratore della Repubblica di Arezzo Roberto Rossi. Argomenti licio gelli fisco londra guardia di finanza 
Si è conclusa la Conferenza dei capigruppo convocata dal Presidente dell'Ars Giovanni Ardizzone per sciogliere il nodo sulle variazioni di bilancio . Al termine di un weekend di fuoco seguito allo stralcio di alcuni articoli della manovra d'autunno e dopo l'accesa conferenza stampa tenuta questa mattina dal presidente della Commissione Bilancio, Nino Dina e dal presidente della Prima commissione, Antonello Cracolici, la strada dell'accordo sembra trovata. Seguita la via prospettata in mattinata da alcuni deputati e ripresa in Conferenza dei capigruppo anche dal presidente Ardizzone. L'Ars voterà due leggi parallele: la prima solo con le variazioni di bilancio, l'altra con gli interventi finanziari urgenti dove finiranno la maggior parte delle norme stralciate. Entrambe, secondo gli accordi raggiunti in Conferenza di Capigruppo dovrebbero essere approvate entro la settimana. Si inizia domani con l'apertura della discussione sulla manovra d'autunno da circa 71 milioni di euro. Entro giovedì dovrebbe essere pronta anche l'altra legge con le misure finanziarie urgenti sul personale, la riforma dell'Rc auto, il credito d'imposta. Tirano un sospiro i comuni che oggi avevano lanciato un grido d'allarme per la necessità di chiudere i bilanci entro il 30 novembre. Alla conferenza dei Capigruppo ha partecipato anche il presidente della Regione, Rosario Crocetta. Argomenti ars bilancio sicilia 
TERNI – L’Empoli sciupa l’occasione di sorpassare il Lanciano e volare da solo in vetta alla classifica di serie B scivolando nel finale a Terni. Sotto un diluvio battente, gli azzurri hanno decisamente faticato a mettere in mostra la loro superiorità tecnica. E hanno finito per soccombere contro il maggior dinamismo degli umbri che a 5′ dal termine, con Masi, hanno colto un prezioso successo che li tira fuori dalla zona retrocessione. La Ternana domina per un'ora – Sul terreno scivoloso dimostra di trovarsi decisamente meglio fin dalle prime battute la Ternana che domina per quasi un’ora, crea occasioni a grappoli con Viola, Botta, che colpisce anche un clamoroso palo, e Antenucci (3), ma non riesce a superare un attento Bassi. Tavano manca il gol a porta vuota – L’Empoli, sornione, si difende e quando però si affaccia per la prima volta (56’) dalle parti di Brignoli si rende subito pericolosissimo: Tavano impegna con un destro sul primo palo il portiere rossoverde, poi (65’) sciupa una clamorosa occasione mandando alto a porta vuota un pallone d’oro servitogli dalla destra da Maccarone. Masi fa felice Terni – Passato il pericolo, la Ternana si riaffaccia in avanti e, dopo aver di nuovo sfiorato il bersaglio anche con Nolè, passa: all’85’,  su un angolo dalla destra di Viola, Ceravolo di nuca prolunga in mezzo per Masi che con un destro da due passi gira in rete. L’Empoli si riversa in avanti, ma in pieno recupero manda alle stelle con Verdi, liberato in area da Maccarone, la possibilità di evitare la sconfitta. Argomenti serie b empoli calcio ternana Leggi i commenti I commenti dei lettori 
