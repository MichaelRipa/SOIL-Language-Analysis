ROMA – Il tormento e l’estasi. La Virtus sbanca il PalaTiziano, conservando  il primato in classifica grazie ad un ultimo quarto imperiale: 34-14. Dimostrazione di forza e di carattere della Granarolo, che dopo 30’ loffi,  quasi senza speranza (51-66 a 13’ dalla fine) ha calato gli assi. Dieci, a dire la verità, perché il merito della rimonta va a tutti gli  uomini messi in campo, che hanno tenuto nella buona e nella cattiva sorte. Alla fine  quelli che hanno dato la scossa sono stati i ragazzi, Imbrò, capitano  coraggioso, negli ultimi 10’ regista perfetto per impostazione, autorevolezza e  anche realizzazione; e Fontecchio, uno dei perni della difesa zona 1-3-1 che ha  gelato Roma. A ruota il gruppo con Hardy esiziale (6/9 da 2, 3/3 da 3), Walsh  solito marpione (6/9 dal campo, 6 rimbalzi, 8 falli subiti) e Jordan prima  impiastro e poi taurino, autore anche del cesto del primo sorpasso virtussino:  68-67 a 7’. Da quel momento la Granarolo, dopo l’ultimo sussulto di Goss (68-70) non  s’è più girata indietro, stritolando con il piglio delle grandi. Il tutto nonostante premesse modeste e soprattutto ancora un primo quarto  da incubo, con 31 punti incassati (a 18) . Un dejà vu inquietante lontano dalla  Unipol Arena, dopo i 28 incassati a Cremona e i 32 a Siena nei primi 10’. Difesa  senza appello, imbarcando canestri (12/15 dal campo per Roma) uomo o zona che  fosse. Repetita diabolica, i guai sono continuati per lunga parte del secondo  quarto, dopo una fiammata (solo in attacco) del trio Walsh-Ware-Hardy (32 punti  a metà gara). Buona per rimontare fino al 27-35. Poi è arrivata un’altra  slavina, a un passo dalla catastrofe quando Goss ha stampato il 32-48 al 17’.  L’ultimo guizzo prima della pausa negli spogliatoi però è stato Bianconero: un  9-0 che ha permesso di chiudere il primo tempo a -7. Grasso che colava, rispetto  agli imbarazzi mostrati in campo. Poi ci sono serviti altri 10’ di purgatorio  prima della redenzione. ACEA-GRANAROLO 81-89 Acea: Taylor 11, Goss 15, Baron 13, Jones 7, Mbakwe 23, D’Ercole,  Moraschini, Hosley 12, Eziukwu. Ne Reale, Righetti, Tonolli. Granarolo: Ware 12, Hardy 21, Gaddefors 12, Motum 4, King 2, Imbrò 8, Walsh  19, Fontecchio 3, Landi, Jordan 8. Ne Bianconi e Gazzotti. Arbitri: Sahin, Borgioni, Biggi Note: tiri liberi: Ro 22/30, Bo 17/21.  Da due: Ro 19/37, Bo 24/42.  Da tre  : Ro 7/23, Bo 8/19. Rimbalzi:  Ro 29, Bo 37. 5’ 14-9, 10’ 31-18, 15’ 40-31, 20’  48-41, 25’ 59-49, 30’ 67-55, 35’ 70-73, 40’ 81-89. Massimo vantaggio Virtus: +12  (87-75) al 37’. Massimo svantaggio: -16 (32-48) al 17’. 
AUSTIN - E' un Alonso amareggiato quello che appare alla fine del Gp Usa: "Abbiamo avuto delle  difficoltà in partenza - spiega Fernando - sapevamo che era difficile mantenere la  posizione e infatti abbiamo perso con Perez mentre poi abbiamo ripreso  Hulkenberg ma nella prima parte della gara non eravamo veloci e  rovinavamo troppo le gomme. Dopo il pit stop, don le dure siamo stati  più competitivi, abbiamo migliorato la nostra prestazione ma era dura,  qua era questo il nostro limite e con la Mercedes non abbiamo potuto  nulla". Fernando Alonso commenta così il quinto posto ottenuto ad Austin  che mantiene però le Ferrari dietro le Mercedes nel Mondiale  costruttori. "Ora andiamo in Brasile per battere la Mercedes ma sappiamo  che per qualche motivo che non sappiamo abbiamo fatto qualche passo  indietro negli ultimi Gran Premi - sottolinea lo spagnolo alle tv nel  dopogara -. Facciamo fatica a essere in Q3, ad andare a punti tra i  primi 10. Sappiamo che per il Brasile dovremo inventarci qualcosa perchè  così non basta". La delusione di Massa - "E' stata un week-end da dimenticare". Così Felipe Massa commenta il deludente tredicesimo posto ottenuto nel Gp degli Usa. "E' stato un fine settimana difficile - spiega il brasiliano della Ferrari - Peccato, si poteva fare molto di più ma nel traffico non avevo il passo per sorpassare". Domenicali: "In Brasile per combattere" - "Dobbiamo andare in Brasile cercando di continuare a combattere". Così il team principal della Ferrari, Stefano Domenicali, commenta l'esito del Gp di Austin che ha visto Fernando Alonso chiudere al quinto posto, mentre la Rossa insegue a 15 lunghezze di distanza la Mercedes nel Mondiale costruttori. "E' stata una gara decisa in partenza, poi abbiamo cercato di gestire la situazione e la strategia, dopo quello la gara è stata abbastanza noiosa", aggiunge. Vettel raggiante - "Onestamente non saprei cosa dire". Anche Sebastian Vettel è sorpreso, l'ottava vittoria consecutiva è davvero qualcosa di eccezionale per il pluricampione del mondo tedesco che ha tagliato il traguardo per primo anche il GP degli Stati Uniti. "Vorrei ringraziare il pubblico, è solo la seconda gara qui e ci sono più di 100 mila persone, questa è una delle migliori gare della stagione, la città è impazzita - spiega Vettel -, il pubblico è splendido, la macchina è stata fantastica. Adesso l'ultima gara in Brasile, il nono successo? Ci proveremo". Horner stupito per il risultato di Vettel - "Sebastian ha fatto qualcosa di straordinario". Questo l'unico commento rilasciato dal team manager della Red Bull, Chris Horner a proposito dell'ottava vittoria di fila ottenuta da Sebastian Vettel durante il Gran Premio degli Stati Uniti ad Austin. "Sono fiero di Sebastian Vettel, sta facendo qualcosa di veramente incredibile, si sta anche divertendo e merita la vittoria per quello che ha fatto oggi", ha aggiunto. La chanche di Valsecchi - Davide Valsecchi "è un pilota eccellente, noi non lo sottovalutiamo né sopravvalutiamo. Doveva sostituire Kimi in questa situazione ed essere all'altezza di Romain oggi. Il che è molto difficile. Abbiamo scelto l'esperienza e sono certo che Davide avrà una chance, la merita. In Brasile? Adesso non è una domanda da fare". A dirlo è Eric Boullier, team principal della Lotus. Ad Austin grande prestazione di Grosjean, secondo alle spalle dell'inarrivabile Vettel: "Credo sia una delle migliori nella sua carriera: ha davvero guidato molto bene oggi, ha protetto la sua corsa, davvero una grande prestazione", ha concluso. Argomenti gp usa formula 1 sebastian vettel chris horner fernando alonso stefano domenicali Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Quella patita contro la Granarolo Bologna sul proprio parquet, per l’Acea Roma è una sconfitta pesante. Non tanto nel punteggio, 81 ad 89 per gli emiliani, quanto per il modo in cui è arrivata. Perché giunta a gonfie vele sul far degli ultimi dieci minuti di gioco, la squadra romana ha letteralmente dilapidato il vantaggio di 12 punti che aveva accumulato (67 a 55 dopo tre quarti) andando a sbattere contro la zona di Bologna e subendone anche la maggior prontezza atletica. L’Acea ha giocato tre quarti praticamente perfetti, dove tutto ha funzionato a perfezione. La difesa, che ha tenuto a basso punteggio la notevole capacità offensiva avversaria; l’attacco sciolto e libero come raramente s’era visto in questa stagione, sostanziato da un primo quarto assolutamente sontuoso chiuso sul 31 a 18. Su questo vantaggio e su questa falsa riga, la squadra romana ha giocato i due quarti centrali navigando tra i recuperi di Bologna (50 a 45 a metà del terzo) e nuovi strappi offensivi, sostenuti da un Trevor Mbakwe capace di tenere sotto controllo il proprio canestro e di far malissimo in attacco, tirando liberi a ripetizione e chiudendo con buona varietà di soluzioni i giochi proposti dai playmaker romani. Tutto però si è inceppato quando all’inizio del quarto e decisivo periodo, Bologna ha rimesso in campo la difesa a zona, specialmente la 1-3-1 che se ha un lato debole sono proprio gli angoli dove si pensava che i tiratori romani avrebbero potuto andare a segno con buona tranquillità con la soluzione dei tre punti. Solo che la palla negli angoli dell’attacco romano non ci è quasi mai arrivata e quando invece è stato possibile farlo, la mira è stata decisamente disastrosa. Ma è stato disastroso anche il tiro da due, 1 su 9 nel momento più importante della partita, perché quelli di Roma hanno sempre dovuto forzare le conclusioni. Così Bologna ha trovato calma e raziocinio ed in sei minuti ha prodotto un parziale di 3 a 21 (ma anche 0 a 13 dopo 3 minuti e mezzo di gioco) che ha messo in ginocchio l’Acea. Coach Dalmonte deve allora riflettere, perché ci sono tempo-potenziale e qualità, sul fatto che la squadra sta probabilmente pagando l’adattamento al ritmo delle tre gare a settimana ( l’Eurocup si gioca di martedì o mercoledì) e sul fatto che alcuni degli uomini più attesi stanno rendendo molto poco. Su tutti Hosley, discontinuo e dannoso in certe occasioni, Taylor che non riesce ad avere il controllo della partita per lunghi tratti ed Eziukvu che da cambio di Mbakwe, lascia che il livello dell’intensità sotto canestro si abbassi troppo quando è in campo. 
