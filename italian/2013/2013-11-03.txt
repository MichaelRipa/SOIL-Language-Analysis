PARIGI - Serata amara per il Monaco: la formazione allenata da Claudio Ranieri è uscita sconfitta per 2-0 dal campo del Lille. Decisiva la doppietta di Roux, per il Monaco, tornato quest'anno in Ligue, è il primo ko. Con questa vittoria il Lille scavalca i monegaschi al secondo posto, piazzandosi a -2 dal Psg capolista. Per Ranieri è la seconda sconfitta in pochi giorni dopo quella con il Reims di mercoledì scorso in coppa di Lega. RISULTATI 12^ GIORNATA VENERDI' Paris SG - Lorient 4-0 SABATO Rennes - Marsiglia 1-1 Ajaccio - Valenciennes 1-3 Evian TG - Tolosa  2-1 Lione  - Guingamp 2-0 Reims - Bastia 4-2 Sochaux - Saint Etienne 0-0 DOMENICA Nizza - Bordeaux 1-2 Montpellier - Nantes 1-1 Lille - Monaco 2-0 Argomenti calcio francese monaco calcio ligue 1 Leggi i commenti I commenti dei lettori 
TORINO – Si ferma a Torino il cammino da record della Roma di Rudi Garcia. I giallorossi non vanno oltre l’1-1 all’Olimpico nel posticipo domenicale dell’undicesima giornata di serie A e ora vedono avvicinarsi ad appena tre punti la Juventus e il Napoli che domenica prossima saranno l’una di fronte all’altra. Resta, quindi, solo un sogno il record europeo di 11 vittorie consecutive nelle prime 11 giornate, impresa riuscita solo al Tottenham del 1960-61, formazione che poi vinse sia la Premier che la FA Cup. Si ferma, infine, l’imbattibilità di Morgan De Sanctis. Dalla rete di Belfodil alla prima giornata a quella di Cerci nella ripresa di oggi sono passati la bellezza di 744′. ROMA STANCA – Un pareggio che non cancella quanto fatto dalla Roma fino ad ora. Una vera e propria impresa se si ripensa ai fischi di questa estate di Riscone di Brunico. Un’impresa che narra di un primato in classifica con tre punti di vantaggio sulle inseguitrici che, va detto, stanno viaggiando anch’esse con numeri record, con il secondo miglior attacco della serie A e la migliore difesa della classe regina: appena due gol subiti in 11 partite. Numeri a parte oggi si è vista una Roma un po’ stanca che ha pagato forse l’assenza in difesa del giovane Castan, squalificato, e che continua a sentire la mancanza del suo uomo guida: Francesco Totti. Nelle ultime giornate ci avevano pensato prima Bradley a Udine, poi Borriello in casa contro il Chievo a mascherare qualche difetto e quel po’ di stanchezza che si stava accumulando. Oggi Strootman non è bastato. Stanchezza più che normale dopo quanto fatto fin qui. Non si può pretendere che questa squadra vada a mille ad ogni partita. CERCI DA’ SPETTACOLO - Il merito, però, è soprattutto del Torino. Squadra che non vince da sette giornate, ma che continua a regalare sprazzi di buon calcio. Per ritrovare la vittoria manca probabilmente quel pizzico si malizia e di esperienza che non guastano mai. Agli uomini di Ventura non si può dire assolutamente nulla questa sera. Sono riusciti dove Lazio, Inter e Napoli hanno fallito: fermare la Roma dei record. Il che è un ottimo punto di partenza per la conquista della salvezza. Nota di merito per Alessio Cerci che per la prima volta in carriera segna alla sua ex squadra dimostrando, se mai ce ne fosse bisogno, di essere l’uomo in più della formazione di Ventura e di essere un serio candidato per un posto nella nazionale di Prandelli. L’attaccante granata ha mandato completamente in tilt la difesa giallorossa con le sue giocate facendo venire il mal di testa a Balzaretti nel primo tempo. IL MATCH - Che quella di Torino non fosse una trasferta semplice per la Roma era facile prevederlo. I granata chiudono bene gli spazi per gran parte del primo tempo impedendo ai giallorossi di avvicinarsi al limite dell’area. Così il primo tiro in porta dei capitolini è un “destraccio” di De Rossi dalla lunga distanza che finisce altissimo sopra la traversa. Col passare dei minuti, però, la pressione degli uomini di Garcia si fa sempre più forte e, dagli sviluppi di un calcio d’angolo, Pjanic serve a Strootman il pallone del vantaggio giallorosso. La rete non demoralizza i padroni di casa che nel finale di tempo prendono coraggio e seminano il panico tra le maglie della difesa ospite con uno straordinario Cerci. Il n.11 granata prima impegna De Sanctis da fuori area, poi serve a El Kaddouri la palla del possibile pareggio: l’ex portiere del Napoli è ancora una volta attento sul tiro dal limite del belga. E’ proprio l’attaccante di Valmontone nella ripresa a infrangere il muro dell’imbattibilità di De Sanctis siglando il pareggio su assist di Meggiorini. Poco prima gran parata del n. 1 giallorosso su un bel sinistro al volo di Meggiorini. Inutile l’assalto finale dei capitolini che si fanno vedere soprattutto con due punizione di Ljajic, Padelli è attento in entrambe le occasioni. TORINO-ROMA 1-1 (0-1) TORINO (4-3-3): Padelli 6; Darmian 6.5, Glik 6, Moretti 6, D’Ambrosio 6.5; Gazzi 5.5, Basha 5.5; Cerci 7 (45′st Maksimovic sv), Meggiorini 6.5, Barreto 5 (14′st Immobile 5.5), El Kaddouri 6 (30′st Bellomo 6). In panchina: Gomis, Berni, Bovo, Masiello, Pasquale, Brighi. Allenatore: Ventura ROMA (4-3-3) : De Sanctis 6.5; Maicon 5.5, Benatia 6 (28′st Marquinho 6), Burdisso 6.5, Balzaretti 5; De Rossi 6, Strootman 6.5, Bradley 6.5; Pjanic 6.5, Borriello 5.5 (22′st Ljajic 6), Florenzi 6 (43′st Dodo’ sv). In panchina: Lobont, Skorupski, Romagnoli, Jedvaj, Torosidis, Taddei, Ricci, Di Mariano, Caprari. Allenatore: Garcia ARBITRO : Banti di Livorno RETI : 28′pt Strootman; 18′st Cerci NOTE : serata autunnale, terreno in buone condizioni, spettatori 40.000. Ammoniti: Benatia, Bradley, D’Ambrosio, Basha, Maicon. Angoli: 5-5. Recupero: 0′, 4′. Argomenti serie a torino fc as roma Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO  -  "Farò di tutto per pareggiare questa partita". Parola e firma di Alessio Cerci quando sono le 21,35 di domenica sera, il primo tempo di Torino-Roma si è appena concluso e i giallorossi sono avanti 1-0. Nella ripresa è stato proprio il diamante granata a interrompere la corsa della Roma e a frapporsi fra i giallorossi e il record europeo. "Ed è stato tutto merito della mia squadra  -  dice un soddisfatto Ventura -. La Roma non ha mai tirato in porta su azione, e stiamo parlando di una squadra che aveva sempre vinto con 28 gol fatti e uno solo subito". Il tecnico granata poi analizza il match: "Nonostante le assenze abbiamo pareggiato meritatamente, costringendo De Sanctis a due o tre buone parate: il punto è assolutamente meritato. Sono contento soprattutto per i giocatori: finora la squadra ha ottenuto poco rispetto a quanto abbia seminato, un po' per colpa altrui, un po' per ingenuità nostre". Scene da un'impresa Fra i migliori in campo, Riccardo Meggiorini, protagonista di un gran tiro che ha scaldato le mani di De Sanctis, e dell'azione che ha dato il la al pareggio di Cerci: "Il tiro non era sufficientemente angolato, bastava poco, ma è stato bravo De Sanctis. Sull'azione del pareggio, invece, ho calcolato il rimbalzo della palla e ne ho approfittato, mentre Benatia si è fatto ingannare dal rimbalzo. E' vero  -  ammette poi Meggiorini - mi sono anche un po' appoggiato per prendere posizione su Benatia, poi ho trovato in area Cerci. Ma al di là degli episodi, abbiamo meritato un pareggio contro una grande Roma, che gioca veramente bene, con passaggi corti. Quando giocano così, tutti vicini, è davvero dura prenderla". Infine tocca a Glik promuovere Cerci: "E' imprendibile anche in allenamento, quando accelera non lo fermi più. Alessio è importantissimo per noi, e può fare ancora meglio". Ed è proprio Cerci a chiudere gli interventi post partita: "È una piccola impresa, anche perché abbiamo pareggiato contro una squadra fortissima, che ambisce allo scudetto. Era tanto importante per noi fare risultato oggi, dare una scossa dopo la partita di Livorno. Ci rende orgogliosi. Io ci tenevo tanto per il mio passato con la Roma: sono molto contento per questo punto pesante ". Argomenti toro gian piero ventura 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO - Nessun rimpianto in casa Roma dopo il pareggio di Torino che ferma a 10 il record di vittorie dei giallorossi. Rudi Garcia non fa drammi e continua sulla linea dell’umiltà intrapresa nelle settimane scorse. “Mi è piaciuto che abbiamo giocato sempre per vincere, anche sull’1-1 alla fine abbiamo attaccato tanto e provato a portare a casa i tre punti. Così è il calcio, non possiamo vincere sempre ma un pareggio fuori casa non e’ mai un risultato negativo. Per noi il record non era un peso – assicura Garcia -. Senza Totti e Gervinho abbiamo meno soluzioni davanti e non era possibile giocare dall’inizio con Borriello e Ljajic perché dopo un’ora o 70 minuti il cambio sarebbe stato necessario per tutti e due. E sarebbe stato difficile attaccare nel finale senza punte in campo”. "GOL TORO VIZIATO DA UN FALLO" - “Nel primo tempo non abbiamo sofferto quasi niente le ripartenze del Torino – spiega il tecnico francese -, che aspettava solo un nostro errore. Ci sono stati più spazi per entrambe per attaccare, invece, nella ripresa”. Parole d’elogio per Burdisso e Bradley. “Sono contento della loro prestazione. Quando si giocano tre partite a settimana, soprattutto la terza tre giorni dopo la seconda, è importante avere uomini freschi e anche loro meritano di giocare. Bradley e Burdisso hanno fatto una bella partita”. Pur non ammettendolo, a Garcia non è piaciuto l’arbitraggio di Banti: “Non commento le decisioni arbitrali, ma abbiamo preso gol con Benatia che era arrivato per primo sulla palla e il giocatore del Toro (Meggiorini, ndr) era dietro. Non so se è un fallo, ma il pari ha cambia tutto – aggiunge – sopratutto perché dopo il gol loro stavano ancora dietro, puntando sulle ripartenze. Sull’1-0, invece, sarebbe stato diverso, avremmo avuto più possibilità di segnare la seconda rete. E poi su Maicon non è successo niente…”, chiosa Garcia, che non ha gradito il mancato fischio sull’incursione in area, nel finale, dell’ex interista. “Ora dobbiamo sfruttare il punto ed essere pronti a giocare la prossima partita in casa, per prendere punti su Juve o Napoli – conclude – o su tutti e due”. DE ROSSI: "CI STA MOMENTO DI APPANNAMENTO" – Daniele De Rossi segue a ruota il tecnico. “Stasera forse ad un certo punto abbiamo un po’ calato d’intensità, ma dopo una serie del genere un piccolo momento di appannamento ci puo’ stare. Loro hanno giocato in difesa, la partita l’abbiamo fatta noi. Dobbiamo accettarlo, siamo sempre primi. Alla prossima dobbiamo battere Sassuolo così andremo alla sosta mangiando punti ad almeno una fra Juventus e Napoli. Siamo arrabbiati, perché abbiamo perso punti nei confronti di Juventus, Napoli e Fiorentina. In altre stagioni se ne vinci dieci sei primo magari con sette-otto punti di vantaggio, noi invece abbiamo un margine di appena tre punti. Si vede che è destino: essere primi in questo vuol dire tanto, ma non siamo fortunati”. De Rossi non commenta il mancato fischio dell’arbitro sul gol del Torino per un presunto fallo di Meggiorini: “Non mi lamento quasi piu’ dell’arbitro, vedo gente che si lamenta in maniera vergognosa, noi no. Mi lamento semmai degli ostruzionismi, dei falli. Anche col Chievo è andata così e diventa frustrante giocare con avversari che si buttano a terra o buttano la palla fuori in continuazione. Col Chievo avremo giocato sì e no dieci minuti”. Argomenti serie a as roma rudi garcia Leggi i commenti I commenti dei lettori 
TORINO - Non è arrivata la vittoria, ma è pur sempre un ottimo risultato. Giampiero Ventura si gode l’ottima prestazione dei suoi contro la Roma. “Il merito del pareggio è di questi giocatori. La Roma non ha mai tirato in porta se non su calcio piazzato, e per una squadra che ha fatto 28 gol e vinto 10 partite su 10 non può essere casuale, vuol dire che c’è una grande disponibilità dei giocatori, sia a giocare che a riconquistare la palla. Ecco il perché di questi numeri importanti. Nonostante le emergenze abbiamo pareggiato meritatamente e abbiamo costretto De Sanctis a stare sul chi vive, con 2-3 parate importanti e 2-3 contropiede che con malizia e cinismo potevamo sfruttare meglio. E’ un pari meritato e sono contento per i giocatori, perché il Torino ha raccolto molto poco rispetto a quanto prodotto, sia per colpa nostra che non. C’era bisogno di scrivere una piccola pagina, di fermare una squadra di imbattibili. E’ una pagina di storia scritta, anche se piccola magari”. "RAGAZZI EROICI" - “Ero abbastanza fiducioso alla vigilia – ricorda il tecnico granata – perché la Lazio di Eriksson, quella di Mancini e Marchegiani, aveva fatto le nove vittorie consecutive e interruppero la serie a Cagliari, e quella squadra l’allenavo io”. Perché Meggiorini e non Immobile dall’inizio? “Avevamo bisogno di un lavoratore per la squadra, Riccardo lavora in maniera ossessiva e importante, e poi volevamo anche sostenere Barreto che non poteva fare i 90′, eravamo pochissimi e Immobile aveva più possibilità di incidere entrando per uno spezzone – spiega Ventura -. Anche a Napoli avrei fatto questo schema, poi devi fare bene comunque”. Ventura ha rispolverato per l’occasione il 4-2-4: “Siamo arrivati da Livorno dopo il 2-0 iniziale e il pari in extremis con dei dubbi, io ho deciso venerdì e ho chiesto ai ragazzi se se la sentivano di tornare al 4-2-4. Abbiamo provato una serie di situazioni in 24 ore e sono stati bravi perché hanno concesso molto poco. Un favore alla Juve? No, è un favore al Torino, perché questo – conclude – è un punto che fa bene alla classifica, ma soprattutto alla testa dei giocatori”. Argomenti serie a torino fc gian piero ventura Leggi i commenti I commenti dei lettori 
