Si è ispirata alle foglie di loto l'applicazione per la produzione di tubi di nuova generazione che ha fatto vincere alla giovane scienziata napoletana Irene Bonadies il premio Innovators under 35 Italia. Il nuovo prodotto, battezzato "Lototubo" dal team dell'Istituto di Chimica e Tecnologia dei polimeri del Cnr di Pozzuoli guidato dal professore Cosimo Carfagna, consente ai liquidi, grazie a rivestimenti speciali o alla composizione chimica dei tubi, di passare più velocemente aumentandone così la portata ed anche la repellenza all'accumulo di batteri ed ostruzioni con notevole risparmio di installazione e di manutenzione degli impianti. Il premio è ispirato e collegato all'omologo  riconoscimento del Mit, Massachusetts Institute of Technology. Le applicazioni del Lototubo, che per resistenza è del tutto simile alle condutture realizzate con altri materiali, sono praticamente universali è possono rispondere ad esigenze sia casalinghe che industriali. 
E' giallo sull'incendio divampato in serata nella sede del Comune di Camerota, nel salernitano. Le fiamme si sono sviluppate al primo piano dello stabile distruggendo l'aula consiliare del palazzo di città. Il rogo ha interessato anche l'archivio comunale. Sono in corso indagini da parte dei carabinieri di Camerota per risalire all'origine dell'incendio. Tra le piste seguite dai militari c'è anche quella che induce a prendere in considerazione la natura dolosa del rogo. A lanciare l'allarme sono stati i dipendenti comunali che hanno chiesto immediatamente l'intervento dei vigili del fuoco. Le operazioni di spegnimento sono ancora in corso per impedire che le fiamme si estendano ad altri uffici del palazzo comunale. Argomenti camerota incendio 
ROMA  - Sarà Chelsea-Benfica la finale d' Europa League. L'impresa della serata l'ha compiuta la formazione lusitana che ha ribaltato lo 0-1 incassato a Istanbul dal Fenerbahce vincendo per 3-1. Stesso risultato anche a Londra dove i Blues, già vittoriosi per 2-1 in Svizzera, si sono imposti in rimonta dopo aver chiuso il primo tempo sorprendentemente sotto per 0-1. Mentre il Chelsea avrà l'occasione di conquistare un nuovo trofeo europeo dopo la Champions vinta lo scorso anno, per il Benfica si tratta di un appuntamento storico visto che non disputava una finale continentale dal 1990, quando perse la finale di Coppa dei Campioni con il Milan, e di Coppa Uefa addirittura dal 1983 (sconfitto dall'Anderlecht). BENFICA-FENERBAHCE 3-1 I lusitani partono forte e sbloccano il risultato dopo appena 9' con Gaitan che gira in rete di destro in diagonale un  cross dalla destra di Lima. Il Fenerbahce non si scompone e alla prima occasione, al 23' pareggia. L'occasione gliela fornisce garay che ferma ingenuamente con un braccio un pallone vagante in area. Sul dischetto va Kuyt che non sbaglia. Il Benfica si rimbocca le maniche e al 35' torna avanti con un preciso sinistro di Cardozo, smarcato al limite con una punizione filtrante da Perez. Il Fenerbahce fallisce il 2-2 con Sow e Kuyt e galvanizza i padroni di casa che al 65' trovano il gol-qualificazione ancora con Cardozo che si trova sulla traiettoria di una girata in area di Luisao e con un preciso sinistro in diagonale da due passi batte Demirel. Il Fenerbahce si riversa in avanti ma si rende pericoloso solo al 90' con un colpo di testa di Korkmaz che non sorprende l'ex romanista Artur. Da segnalare al 60' uno spaventoso infortunio occorso a Gokhan Gonul, colpito con un calcio alla testa involontario da Gaitan. Il giocatore, crollato a terra senza coscienza, è stato prontamente rianimato in ambulanza uscendo dallo stadio. Fortunatamente ha riportato solo la rottura di un dente. CHELSEA-BASILEA 3-1 Il Chelsea parte bene, colpisce un palo con Lampard e impegna Sommer con Hazard e Ramires ma a poco a poco deve fare i conti con l'intraprendenza degli svizzeri che si rendono pericolosi con Streller, Stocker e Salah. E proprio l'egiziano, al 45', gela Stamford Bridge portando in vantaggio gli ospiti con un preciso sinistro a giro su lancio smarcante in area di Stocker. Il Chelsea non si sconpone e, dopo l'intervallo, nel giro di appena 2' mette a posto le cose. Al 50' pareggia con Torres, lesto a ribadire in rete in scivolata un tiro di Lampard respinto da Sommer. Poi passa in vantaggio con un tiro di Moses, lesto a beffare Sommer rimasto a terra dopo una sua prima conclusione contrata da Schär. Il Basilea accusa il colpo e, al 59', subisce anche il 3-1 , opera di David Luiz con un perfetto sinistro a giro dal limite che s' insacca proprio sotto l'incrocio. Nel finale gli svizzeri tentano di ridurre le distanze ma la traversa prima, su una conclusione di Fabian Frei, e poi Cech, su un tiro da fuori di Diaz, impediscono loro di salutare la competizione con una sconfitta più onorevole. Argomenti chelsea fc basilea fenerbahce benfica europa league Leggi i commenti I commenti dei lettori 
"Una giovane ragazza beneventana", che è da sabato scorso il ministro delle Politiche agricole, non può rappresentare "al meglio" gli interessi della Lombardia in sede europea. Specie nelle trattative sul latte. Quindi, è più utile che la Regione negozi con la Ue direttamente. A parlare così di Nunzia De Girolamo è stato Gianni Fava, assessore regionale leghista all'Agricoltura in carica da qualche settimana in più del neo-ministro, che si è preso le reprimende soprattutto delle parlamentari del Pdl. In una nota ufficiale in cui la Regione racconta di una sua visita in un'azienda di Trescore Cremasco (Cremona), Fava non fa il nome dell'esponente del Pdl (partito di maggioranza nella Giunta di Roberto Maroni), ma il riferimento è inequivocabile. Benchè affondato fra le righe. "I problemi del settore e la loro specificità - ha dichiarato l'assessore lombardo - ci spingono a intervenire direttamente nel processo di negoziazione a livello europeo, senza più alcuna mediazione". Non è un mistero che la Lega punti a maggiori autonomie decisionali. Ma dal discorso politico, che si spinge a invocare un ruolo alla pari fra Regione e Ue, l'assessore è passato nella riga successiva a quello personale sul ministro: "Non possiamo pensare che una giovane ragazza beneventana possa conoscere meglio di noi le vicende del latte e ci rappresenti al meglio a Bruxelles". Per Fava, che ha 44 anni ed è nato a Viadana (Mantova), la De Girolamo non è affidabile per il settore agricolo lombardo non solo perchè la Giunta maroniana vuole un ruolo decisionale differente, ma anche perchè nata 37 anni fa a Benevento. Il deputato del Pd Ernesto Carbone, che è stato funzionario del ministero, ha ricordato che al Consiglio Ue partecipano i ministri, non gli assessori: "Non capisco - ha poi aggiunto -, nella complessa esegesi leghista, se sia piu 'razzista' la 'giovane ragazza' o 'beneventana', magari l'assessore Fava ce lo può chiarire". La deputata del Pdl Elvira Savino ha invece osservato che Fava, per la Lega, si occupava di sviluppo economico ma non di agricoltura: dunque sia "più prudente nelle sue dichiarazioni", visto che il ministro De Girolamo "è in grado di rappresentare al meglio in ambito comunitario tutto il settore agricolo italiano". Per un'altra parlamentare del Pdl, Barbara Saltamartini, l'assessore è solo "un pò spaccone" e quindi "l'ultima persona che potrebbe mediare con chicchessia". Nessun commento, per ora, della diretta interessata. Fava, che ha subito postato su Twitter le agenzie che riprendevano le sue dichiarazioni, non ha voluto invece aggiungere altro. Argomenti caso de girolamo 
Presidenza del Consiglio Giovanni Legnini (Editoria e Attuazione Programma) Sesa Amici (Rapporti con il Parlamento e coordinamento attività di Governo) Sabrina De Camillis (Rapporti con il Parlamento e coord. attività Governo) Walter Ferrazza (Affari Regionali e Autonomie) Micaela Biancofiore (Pari Opportunità) Gianfranco Miccichè (Pubblica Amministrazione e Semplificazione) Interno Filippo Bubbico (Viceministro) Domenico Manzione Giampiero Bocci Affari Esteri Lapo Pistelli (Viceministro) Bruno Archi (Viceministro) Marta Dassù (Viceministro) Mario Giro Giustizia Giuseppe Beretta Cosimo Ferri Difesa Roberta Pinotti Gioacchino Alfano Economia e Finanze Stefano Fassina (Viceministro) Luigi Casero (Viceministro) Pierpaolo Baretta Alberto Giorgetti Sviluppo Economico Carlo Calenda (Viceministro) Antonio Catricalà (Viceministro) Simona Vicari Claudio De Vincenti Infrastrutture e Trasporti Vincenzo De Luca (Viceministro) Erasmo De Angelis Rocco Girlanda Politiche Agricole Forestali e Alimentari Maurizio Martina Giuseppe Castiglione Ambiente, Tutela del territorio e del mare Marco Flavio Cirillo Lavoro e Politiche Sociali Cecilia Guerra (Viceministro) Jole Santelli Carlo Dell’Aringa Istruzione, Università e Ricerca Gabriele Toccafondi Marco Rossi Doria Gianluca Galletti Beni, Attività culturali e turismo Simonetta Giordani Ilaria Borletti Buitoni Salute Paolo Fadda Argomenti sottosegretari Leggi i commenti I commenti dei lettori 
