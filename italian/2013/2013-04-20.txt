UDINE - "Come prima cosa faccio i complimenti all'Udinese, nel primo tempo ha saputo colpire con l'unico tiro in porta ed ha giocato una partita estremamente disciplinata. Se non si fa gol quando se ne ha la possibilità diventa difficile, dobbiamo essere più cinici". Vladimir Petkovic è scuro in volto al triplice fischio di Udinese-Lazio: la sua squadra è in crollo verticale. "A noi servono punti per conquistare l'Europa passando per il campionato, non dobbiamo staccare la spina pensando al derby di Coppa Italia, che è una partita totalmente imprevedibile". L'ERRORE CHE PORTA AL GOL - Il mister biancoceleste evidenzia l'errore che ha portato al gran gol di Di Natale. "Dovevamo essere più vicini a Di Natale, non può avere così tanto spazio per tirare, lo abbiamo marcato col telecomando, non è ammissibile. Non è la prima volta che fa un gol del genere, lo sapevamo, ne avevamo parlato: sono arrabbiato per questo motivo. Facciamo pochi gol pur creando, ci manca un po' di presenza e di cattiveria in area di rigore. Non abbiamo allargato bene il campo, tirando poco da fuori". PROBLEMA MENTALE - Secondo Petkovic, i problemi non sono legati soltanto alla condizione fisica della squadra. "Paghiamo un momento difficile, siamo forse un po' vuoti dal punto di vista emotivo: alla prima difficoltà la squadra cala e non riesce a ripartire. Non dobbiamo pensare in maniera troppo negativa, ripartendo da una prima frazione in cui non siamo riusciti a segnare pur creando qualche pericolo. Avremo modo di lavorare e spero di recuperare elementi importanti, oggi in campo c'erano 4-5 giocatori in condizioni non ottimali. Hernanes? Dovevo alternare lui e Ledesma, entrambi non al 100%, così come Klose, Mauri e altri". Argomenti serie a ss lazio vladimir petkovic Leggi i commenti I commenti dei lettori 
AUSTIN (Stati Uniti) - Marquez imprendibile, Rossi solo ottavo. L'esordiente spagnolo della Honda ha conquistato la pole position nel primo Gran Premio delle Americhe sul circuito texano. Marque ha fermato il cronometro sul miglior tempo di 2'03"021, precedendo di 254 millesimi il compagno di squadra Dani Pedrosa. Limita i danni Jorge Lorenzo, che porta la sua Yamaha al terzo posto con 1"079 di ritardo dal campione della Moto2. In seconda fila Stefan Bradl con la Honda del Team LCR, Cal Crutchlow con la Yamaha Tech 3 ed Andrea Dovizioso con la Ducati, staccato di 1"862. Valentino Rossi scatterà dall'ottava posizione in terza fila. Il pesarese ha acustato un ritardo da Marquez di 2"359, preceduto anche dalla Honda Gresini di Alvaro Bautista. Il circuito di Austin si dimostra poco amico delle Yamaha. Lorenzo, nonostante la prima fila, è lontanissimo da Marquez. Ancora più in difficoltà Valentino Rossi,: "Nella prima parte di questa pista - ha detto il Dottore - la Yamaha va bene, ma nell'ultimo settore, quello con i tornantini non andiamo proprio". Una pista difficile quindi, che ha obbligato Valentino a fare gli straordinari con i suoi uomini per cercare di avere una possibilità in qualifica. "Nei turni della mattina abbiamo provato diverse distribuzioni di peso e alcune impostazioni diverse per la moto: alcune di queste cose hanno lavorato, alcune altre no, ma era un lavoro importante per avere la moto in ordine per le qualifiche". L'obiettivo per la gara: "Recuperare più posizioni possibili e prendere più punti possibili". La griglia di partenza: 1a fila 1. Marc Marquez (Esp) Honda 2'03"021 alla media di 161.3 Km/h 2. Dani Pedrosa (Esp) Honda 2'03"275 3. Jorge Lorenzo (Esp) Yamaha 2'04"100 2a fila 4. Cal Crutchlow (Gbr) Yamaha 2'04"267 5. Stefan Bradl (Ger) Honda 2'04"445 6. Andrea Dovizioso (Ita) Ducati 2'04"873 3a fila 7. Alvaro Bautista (Esp) Honda 2'04"942 8. Valentino Rossi (Ita) Yamaha 2'05"380 9. Aleix Espargaro (Esp) Art 2'05"389 4a fila 10. Nicky Hayden (Usa) Ducati 2'05"568 11. Bradley Smith (Gbr) Yamaha 2'06"740 12. Ben Spies (Usa) Ducati 2'07"044 Argomenti motogp gp americhe marc marquez valentino rossi Leggi i commenti I commenti dei lettori 
Niente vendette, ma 'solo' tre punti. Milan o un'altra, per Conte non fa differenza: la Juventus vuole chiudere la pratica scudetto prima possibile. La partita dell'andata, per il tecnico "fu strana, il Milan vinse con un episodio discusso, ma ci sorprese e ci svegliammo troppo tardi. Fu una sconfitta meritata e diede il via alla rinascita rossonera. Oggi non pensiamo nè all'andata nè, tantomeno, a ricacciare il Milan fuori dalla zona Champions. Chi pensa questo ha detto una fesseria, come ho letto. Noi vogliamo i tre punti e basta, per fare un altro passo avanti che nel minor tempo possibile ci permetta di conquistare il secondo scudetto, un'impresa, come ho ripetuto più volte, che sarebbe straordinaria". E spiega perchè ha adottato lunedì scorso e adotterà probabilmente anche domani il modulo a una punta sola: "L'esplosione di Pogba, che ha bruciato i tempi con una crescita esponenziale, mi induce a schierare tutti e quattro i centrocampisti. L'importante non è quante punte si schierano, ma con quanti giocatori si entra in area avversaria e noi lo facciamo sempre con almeno quattro-cinque. I giovani? Quando sono forti vanno lanciati subito, non è un atto di coraggio, se sono davvero bravi. Io ho esordito in A a sedici anni. Un allenatore, oggi, non può solo occuparsi di campo e tattica, ma deve essere totalizzante. L'importante è entrare nella testa dei calciatori e di avere mentalità vincente, non conta il carattere, perchè ognuno ha il proprio e non è questo a fare la differenza".  Spende parole di stima per il Milan: "E' forte e senza la partenza a handicap avrebbe fatto un altro campionato. Ma io certo mai avrei immaginato di trovarmi a undici punti di vantaggio a sei turni dal termine, anche perchè è stata una annata dura, complicata pure dalla mia squalifica. Chiellini dovrebbe farcela: è a disposizione e vorrebbe giocare. Conte precisa: "Prenderemo la decisione in serenità: siamo ben coperti da Peluso e Caceres, ma se c'è l'opportunità di schierare questo interprete eccezionale del ruolo, la coglierò". 

None Leggi i commenti I commenti dei lettori 
UDINE - "Sono molto soddisfatto per la prestazione dei ragazzi, abbiamo giocato un ottimo calcio, molto veloce, fatto di buone trame e grande aggressività: chi ha visto la partita questa sera si è divertito". Francesco Guidolin trasuda felicità: la vittoria sulla Lazio lancia per la terza stagione consecutiva l'Udinese a caccia di un piazzamento europeo, nella settimana in cui è stato presentato il progetto per il nuovo stadio Friuli. "Spero di esserci quando sarà ultimato, questo impianto sarebbe l'ultimo pezzo di un mosaico incredibile realizzato dalla società. Devo metabolizzare  le mie ansie e le mie tensioni, io qui sto bene". ONORE ALLA LAZIO - Dal mister di Castelfranco arrivano parole importanti nei confronti dell'avversaria di giornata. "Rispetto e ammiro ancora di più la Lazio, che nel secondo tempo era stanca e non poteva starci dietro: stanno facendo una grande stagione, a questi ragazzi che oggi abbiamo battuto va il mio rispetto più totale". Il gol decisivo, anche oggi lo ha firmato Antonio Di Natale. "In allenamento fa delle cose che io non ho mai visto fare, è un animale raro, farlo anche correre per 90 minuti sarebbe un delitto. Ci serve lì davanti, fresco, motivato, brillante. Ho sempre spremuto i miei centravanti, chiedendogli di essere i primi difensori, ma quando hai a disposizione un giocatore del genere non vale la pena. Deve fare solo quel lavoro negli ultimi 20 metri, fa cose che altri calciatori non riescono nemmeno a pensare". IL TALENTO DI ZIELINSKI - L'emergente delle ultime due gare dell'Udinese è senza dubbio Zielinski: Guidolin ne racconta la storia. "Quando l'ho visto tre anni fa era un bambino, gracile, magro ma con due piedi pazzeschi. Mi sono detto di curarlo con tutta l'attenzione possibile, vedevo la stoffa del grande giocatore. Tutto lo staff di addetti ai lavori dell'Udinese fa sì che questi ragazzi siano educati e in grado di ambientarsi presto: siamo ancora all'inizio, è la sua seconda partita ma in questi anni è cresciuto tanto, ormai è con noi da diverso tempo e mi sembra di poter dire che abbiamo ritrovato il numero 10 che ci mancava. Siamo in una realtà tranquilla, i nostri giovani sono seguiti pur avendo bisogno delle loro libertà. Questo è l'ambiente ideale, a patto di avere le motivazioni giuste. Col ritorno di Muriel avrò dei bei problemi, di quelli che fanno contento un allenatore: ci penseremo da domani, questo modulo ci dà la possibilità di essere più alti rispetto al 3-5-2 ma è molto dispendioso dal punto di vista fisico. Siamo col serbatoio pieno, speriamo di rimanerci fino alla fine". Argomenti serie a udinese francesco guidolin Leggi i commenti I commenti dei lettori 
None Leggi i commenti I commenti dei lettori 
Si chiude con una sconfitta e una vittoria il volley day ospitato al Palaruffiuni per la seconda gara dei quarti di finale dei play off della èpallavolo femminile. Per Giaveno l'impresa era davvero proibitiva contro le campionesse d'Italia di Busto Arsizio che hanno ancora una volta dominato: 3-0 all'andata e stesso punteggio anche sotto la Mole (13-25; 16-25 e 19-25 i parziali) a conferma dello strapotere. Ha invece ribaltato il punteggio dell'andata la Duck Chieri che ha battuto per 3-1 Bergamo in una gara giocata punto a punto come confermanoi i parziali (25-19, 30-28, 19-25 e 25-23) 
UDINE - Chi corre e segna vince, chi non lo fa perde. Basta poco per descrivere la sfida tra Udinese e Lazio: la squadra fresca soffre inizialmente e viene fuori alla distanza, quella stanca mette in campo quel poco che ha per poi crollare. La differenza, in chiave realizzativa, la fa il solito Antonio Di Natale, la cui media-gol nelle sfide contro i biancocelesti al Friuli (10 reti nelle 8 gare giocate in casa) farebbe impallidire Messi e Cristiano Ronaldo: l'1-0 finale vale l'aggancio a quota 51 punti, con la formazione di Petkovic che resta avanti in classifica soltanto in virtù del 3-0 dell'andata. LA MAGIA DI TOTO' - La scelta tattica di Petkovic sembra pagare in avvio: il mister di Sarajevo opta per Candreva e Mauri alle spalle di Klose, che al terzo minuto non arriva puntuale sul cross dell'esterno ex Cesena. I due fraseggiano a meraviglia al 13': stavolta è il tedesco a ricoprire i panni dell'uomo assist, tocco in profondità per Candreva che sbaglia lo stop che lo avrebbe lanciato a tu per tu con Brkic. Il problema laziale è il solito: manovra fluida fino ai 25 metri, poi qualcosa si inceppa. L'Udinese non ha di questi nodi da sciogliere e al 19' passa in vantaggio, praticamente al primo affondo. Silva scambia con Pereyra, il brasiliano prende d'infilata il pachidermico Stankevicius e mette in mezzo dal fondo: al resto ci pensa Totò Di Natale, destro in acrobazia su cui Marchetti non può nulla, fanno 171 gol in Serie A. La Lazio cerca subito il pari ma il sinistro di Ledesma viene respinto da Brkic. SOLO UDINESE - Col passare dei minuti i bianconeri prendono le misure anche in fase difensiva, diventando padroni del campo. La ripresa mette a nudo tutte le difficoltà capitoline: i ragazzi di Petkovic non ne hanno più, il rientrante Dias gioca un secondo tempo da incubo. È lui al quarto d'ora a spalancare la porta a Basta, con un tentativo sciagurato di disimpegno: l'esterno serbo mette a lato dai 20 metri, con Marchetti fuori dai pali. L'ingresso di Ederson ed Hernanes non fa che sbilanciare ulteriormente la Lazio, totalmente scollata tatticamente nella ripresa. Al 16' sale in cattedra Zielinski: scambio con Di Natale, dribbling ai danni di Dias, sinistro respinto da Marchetti. Minuto 20, il centrale brasiliano della Lazio regala palla allo scatenato Zielinski, che guida centralmente la transizione e serve il suo numero 10: destro a lato. Dentro Floccari per Mauri, ora i romani sono letteralmente spaccati in 2 e ogni ripartenza mette i brividi a Marchetti, che alla mezz'ora viene graziato da uno stop sbagliato di Di Natale. Non succede più nulla: l'Udinese vince per il terzo anno consecutivo lo scontro diretto in chiave europea, la Lazio si è fermata a gennaio. Udinese-Lazio 1-0 (1-0) Udinese (3-4-2-1): Brkic; Benatia, Danilo, Domizzi; Basta, Allan, Lazzari, Silva; Pereyra, Zielinski (40' st Badu); Di Natale (35' st Ranegie). (Padelli, Angella, Faraoni, Heurtaux, Pasquale, Rodriguez, Maicosuel, Merkel, Pinzi, Campos Toro). All.: Guidolin Lazio (3-4-2-1): Marchetti; Biava, Dias, Ciani; Stankevicius (16' st Ederson), Onazi, Ledesma (15' st Hernanes), Gonzalez; Candreva, Mauri (28' st Floccari); Klose. (Bizzarri, Scarfagna, Konko, Crecco, Kozak, Rozzi, Saha). All.: Petkovic Arbitro : Guida di Torre Annunziata Rete : 19' pt Di Natale Ammoniti : Gonzalez, Ledesma, Ederson, Domizzi e Lazzari per gioco falloso Recupero : 1' e 4' Argomenti serie a udinese ss lazio antonio di natale Leggi i commenti I commenti dei lettori 
