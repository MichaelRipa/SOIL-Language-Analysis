"Amareggiato", "disgustato". Non è stata una giornata allegra per Lorenzo Zichichi, figlio dello scienziato Antonino assessore ai Beni culturali. La Sovrintendenza di Messina ha giudicato vincente l'offerta di gara da 2,4 milioni con finanziamenti europei presentata da una cordata di aziende di cui fa parte la 'Cigno edizioni', la società di Zichichi jr, ma alla fine lui, travolto dalle polemiche sul possibile conflitto d'interessi, si ritira dall'appalto e si sfoga: "Ho dato mandato ai miei legali di verificare il percorso migliore per  uscire dalla gara senza danneggiare gli altri partner. Speravo in cuor mio di perdere questa gara ma così non è stato e allora confermo quanto avevo già annunciato: rinuncio". Quando il padre lo difese con la fisica quantistica E aggiunge: "Chiudo anche il mio rapporto con la Sicilia, sono  molto amareggiato e quasi disgustato". Rinviata a mai più, dunque, la  gestione di attività culturali a Lipari, Tindari e Filicudi che si era  aggiudicato con un bando pubblico trafitto dalle contestazioni. Così, "il caso d'incompatibilità è chiuso", può dire il governatore Rosario Crocetta, rispondendo così anche a chi in questi giorni ha chiesto chiarimenti sulla continua assenza di Antonio Zichichi in assessorato. Non è la prima volta che il figlio Lorenzo è costretto a ingoiare bocconi amari. "Qualche anno fa rimasi scottato per una mostra di opere d'arte in Giappone - racconta - Le autorità nipponiche ci sequestrarono le opere perchè la Regione siciliana non pagava, ce le riconsegnarono dopo tre anni e mezzo". Poi vi fu anche l'episodio con Elvira Sellerio. "Lavorai con lei alla trilogia di Federico II - continua - e come tutti i siciliani la signora Sellerio finì nel tritacarne di una inchiesta, ne uscì innocente ma ricordo con dolore le sue lacrime, rimase segnata da quella storia". Con orgoglio rivendica di avere portato in Sicilia la mostra dell'Hermitage e cita i suoi rapporti d'amicizia col pittore Piero Guccione: "Ho portato le sue opere in giro per il mondo, compresa la Russia: faccio del male alla Sicilia?". Quindi un auspicio: "Per un pò penso che staremo lontani dall'isola - sottolinea - spero che Crocetta riesca nel suo intento di cambiare questa terra e che si possa lavorare qui con felicità e entusiasmo". Sul punto, però, Lorenzo Zichichi è convinto: nessun conflitto d'interessi, l'offerta per la gara "fu presentata prima delle  elezioni regionali. Crocetta non era ancora governatore e mio padre non  era ovviamente assessore" afferma. Poi nega ancora una volta rapporti  societari con l'imprenditore Gaetano Mercadante, ex patron di Novamusa,  arrestato con l'accusa di non avere versato alla Regione 40 milioni di  proventi per la vendita di biglietti nei siti archeologici. "Anche su questo s'è fatta  sempre molta confusione e si continua a farla". 
Acerrimi "nemici" di sempre, per una volta i residenti di via Petroni si schierano con il comune di Bologna. L'obiettivo? far vincere a Palazzo d'Accursio la "battaglia" contro i gestori dei locali di via Petroni, che si sono rivolti al Tar contro la chiusura obbligatoria dei locali all'una. L'associazione "Via Petroni e dintorni" ha infatti deciso di intervenire, prendendo le difese dell'amministrazione nel ricorso presentato al Tar dagli esercenti di via Petroni contro l'ordinanza del sindaco Virginio Merola che, a partire dal primo di ottobre, ha imposto il 'coprifuoco' all'una. Lo annunciano loro stessi in una nota: "Abbiamo dato mandato al nostro legale di depositare presso il Tar un atto di intervento a difesa dell'ordinanza del sindaco". L'udienza in cui si discuterà della richiesta di sospensiva si terrà la prossima settimana. "Abbiamo apprezzato questa ordinanza- ricorda nella nota il presidente dell'associazione Giuseppe Sisti- emanata dal sindaco dopo che l'Ausl di Bologna ha parlato di un serio pericolo per la salute pubblica, a seguito dei valori fonometrici fuori legge riscontrati in via Petroni da Arpa Emilia-Romagna". Per i residenti della zona di piazza Verdi, sempre critici verso i provvedimenti del comune, l'ordinanza impugnata "rappresenta un passo importante per arginare una situazione divenuta ormai intollerabile, creata da commercianti che antepongono il profitto alla salute". Anzi, l'associazione dei residenti coglie l'occcasione per esprimere "sdegno" per il fatto che l'ordinanza continua a non essere rispettata, come dimostrano "i capillari controlli effettuati dalla polizia municipale". 
BEIRUT -  La Grande riforma a piccoli passi del re saudita, Abdallah, ha segnato una nuova tappa con il decreto reale che permettere l'ingresso di trenta donne nel Consiglio della Shura, l'assemblea consultiva di 150 membri, tutti nominati dal sovrano, finora interamente dominata dagli uomini. Il decreto con cui re Abdallah ha rinnovato il Consiglio della Shura, riservando il 20 per cento dei seggi alle donne, rappresenta un ulteriore "conquista" dopo che lo stesso sovrano, nel 2011 aveva spezzato un altro tabù dichiarando ammissibile la partecipazione femminile alle elezioni. Si può dunque dire che re Abdallah ha mantenuto la promessa fatta nel 2011, anche se non è ancora chiaro come, praticamente, una volta assicurata la quota rosa nel nuovo Consiglio della Shura, che nel sistema istituzionale saudita  funziona come una sorta di parlamento non eletto, con potere esclusivamente consultivo, o propositivo, sarà permesso alle donne di lavorare assieme ai consiglieri uomini. Secondo indiscrezioni trapelate da Ryad nella nuova Shura le donne saranno separate dagli uomini e nell'edificio che ospita il Consiglio sarebbero già cominciati i lavori per  creare un ingresso separato, in modo evitare quella che secondo l'ortodossia wahabita, la corrente islamica ultra conservatrice considerata in Arabia Saudita alla stregua di una vera e propria religione di Stato, rappresenta un'inaccettabile promiscuità. Basta questo dettaglio per capire quanto lunga resta la strada da percorrere. La legislazione saudita, fondata sulla più stretta interpretazione della dottrina islamica, priva le donne dei diritti fondamentali, o ne subordina la vita sociale ed economica alla presenza condizionante di un tutore maschio (padre, marito, fratello). Le donne saudite non possono viaggiare da sole, aprire un conto in banca, ereditare, donare, intraprendere un'attività economica o commerciale. Semplicemente, come soggetto di diritto non esistono. A questo divieti fondamentali si aggiungono quelli indotti se così si può dire, dalla modernità. Come ad esempio, guidare la macchina, o partecipare a pieno titolo al mondo del lavoro e non soltanto in alcuni settori riservati al "genere", come succede per insegnanti di scuole femminili, infermiere, ostetriche e così via. Tutti ricorderanno la protesta silenziosa delle donne saudite contro il divieto di guidare la macchina, dopo che alcune di loro sono state bloccate dai poliziotti della buon costume islamica (altrimenti detta Commissione per la promozione della virtù e la prevenzione del vizio) alla guida della macchina. Problema non risolto. Così come nulla è stato deciso sull'accesso al mondo del lavoro, monopolizzato dagli uomini. Sul piano dei diritti politici uno spiraglio s'è aperto nel 2011, quando re Abdallah, 88 anni, salute estremamente malferma, ha annunciato che le suddite del regno avrebbero potuto candidarsi alle elezioni amministrative (le uniche ammesse dal sistema istituzionale saudita) previste per il 2015.  Nel frattempo, come faranno a dialogare fra di loro i consiglieri maschi e femmine della Shura? 
GENOVA  -  Da una grande a un'altra, dopo aver sgambettato a domicilio la Juve campione d'Italia la Sampdoria inizierà il girone di ritorno ricevendo a Marassi il Milan, che lo scudetto aveva vinto due stagioni fa. E Delio Rossi in vista del posticipo al 'Ferraris' non fa alcuna pretattica. ROSSI: "CONFERMO IL 3-5-2 CONTRO IL MILAN" - "Domenica giocheremo col 3-5-2 come a Torino con la Juventus  -  annuncia in conferenza stampa prima dell'allenamento al 'Mugnainì il tecnico blucerchiato subentrato a Ciro Ferrara anticipando lo schema con cui affronterà gli uomini di Massimiliano Allegri - Penso che la strada sia tracciata. Le prove in settimana devo farle perché conosco da poco la squadra e perché qualche variazione può essere utile anche per sfruttare le caratteristiche dei miei ragazzi, anche in caso di cambiamenti in corsa. Non credo che il Milan sarà stanco dalla sfida di Coppa Italia andata ai supplementari mercoledì, è una squadra abituata a scendere in campo ogni tre giorni: non è una questione fisica, bensì mentale e loro sono storicamente abituati a giocare gare infrasettimanali". "GRAVE ERRORE PENSARE SIA FACILE DOPO LA JUVE"  -  In ogni caso l'allenatore riminese avverte i suoi dal farsi distrarre dalla vittoria di Torino. "Se pensiamo di aver battuto la Juve a Torino e quindi sarà facile battere il Milan a Marassi facciamo un errore imperdonabile. Siamo in una posizione di classifica in cui non possiamo permettercelo", precisa Rossi, che non pensa di adottare alcuna mossa particolare per limitare lo scatenato El Shaarawy. "EL SHAARAWY? VA FERMATO SENZA DIMENTICARE ALTRI" - "Qualcosa di lecito? Quando giochi contro queste squadre non basta fermare un solo elemento. Se fermiamo El Shaarawy non dovremo dimenticarci di Robinho o Bojan - afferma il tecnico doriano, che poi cerca una spiegazione ai punti fatti dalla Samp contro le grandi -. Le grandi squadre ti fanno giocare un po' di più e noi qualche valore tecnico in rosa lo abbiamo". Quindi un giudizio sullo stato di salute della sua squadra. "E' un periodo particolare, perché il cambio di preparazione fa sì che il muscolo debba abituarsi a stimoli differenti - spiega Rossi - finché c'è questa situazione si può andare incontro a qualche problemino. Mi auguravo che i ragazzi giocassero come hanno giocato e in dieci se non ti muovi di squadra è difficile fare bene". "SOLO DUE PUNTE, SPERO ICARDI NON PARTA" - Dal mercato l'ex allenatore di Palermo e Fiorentina si aspetta innanzitutto che non parta il giovane bomber Icardi, autore della doppietta che ha steso la Juventus allo Stadium. "Ho solo due punte, semmai il problema è contrario: non far partire nessuno ed integrare  -  dice Rossi -. Il mercato di gennaio è difficile: servirà rendere la rosa più omogenea. Anche perché in questo momento non è facile andare a reperire elementi importanti: o prendi riserve di altre squadre o giocatori stranieri che impiegano almeno tre mesi per imparare la lingua e per capire la mentalità del calcio italiano". L'allenatore dei blucerchiati non teme che il momento di notorietà possa portare il giovane argentino a distrarsi: "Penso di no, anche perché deve ancora iniziare a giocare e se si monta la testa è finita - precisa il tecnico romagnolo -. Il ragazzo mi sembra molto sereno, aveva già fatto bene nel derby e credo che abbia la testa per lavorare bene. Sul contratto non devo parlarne io, io rispondo solo per questioni di campo". GARRONE BLINDA L'ARGENTINO: "E' INCEDIBILE"  -  Dunque domenica sera la Samp confermerà la stessa formazione che ha battuto la Juventus con l'unica eccezione di De Silvestri al posto dello squalificato Berardi. Dietro quindi ci sarà ancora la difesa a tre con Gastaldello a destra, Palombo centrale e Costa a sinistra. Buone notizie per Icardi che ieri si era fermato per un affaticamento: il bomber autore di una doppietta contro i bianconeri oggi si è allenato regolarmente. E' stato proprio il vicepresidente Edoardo Garrone, a Bogliasco per seguire la seduta pomeridiana, a blindare il suo gioiello: "E' incedibile, in questo mercato e in quello di giugno. Abbiamo due anni e mezzo per lavorare ad un suo possibile rinnovo". Se non firma la proposta di 400 mila euro all'anno infatti il giocatore continuerà a guadagnare 60 mila euro a stagione. Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
BRINDISI - Sono 69 i testimoni citati dall'accusa al processo per l'attentato compiuto davanti alla scuola Morvillo Falcone di Brindisi in cui morì la studentessa Melissa Bassi e rimasero ferite altre nove ragazze. Alla sbarra dal 17 gennaio, dinanzi alla Corte d'assise di Brindisi, ci sarà Giovanni Vantaggiato, reo confesso dell'attentato e di un precedente episodio simile, il tentativo di omicidio con una bici-bomba di Cosimo Parato, compiuto il 24 febbraio del 2008 a Torre Santa Susanna. Tra i testi citati c'è anche Giuseppina Marchello, moglie dello stragista di Copertino, in carcere dal 6 giugno scorso. E presente in aula ci saranno anche il papà e la mamma della ragazza uccisa: "Sarò in aula, ci sarà anche mia moglie, lo guarderemo in faccia anche  se per me resta invisibile. Ha frantumato la nostra vita". Così Massimo Bassi durante l'inaugurazione del giardino dedicato alla figlia davanti alla scuola Morvillo Falcone. I TESTE - Oltre alle studentesse, il procuratore Cataldo Motta e il sostituto Guglielmo Cataldi, della Dda di Lecce, hanno indicato come testimoni diversi abitanti della zona circostante via Galanti, il luogo dell'esplosione; alcuni operai della ditta che si occupa della raccolta dei rifiuti, per riferire sulla presenza, la mattina dell'attentato, del cassonetto portato da Vantaggiato per collocare l'ordigno. C'è poi il commerciante di Corigliano d'Otranto che avrebbe venduto il comando a distanza usato dallo stragista, i collaboratori scolastici e una centralinista della Morvillo Falcone, e un dipendente della ditta di carburanti di Vantaggiato. Infine, il teste-chiave che avrebbe visto Vantaggiato, nella notte tra il 18 e il 19 maggio, mentre trascinava il cassonetto davanti al cancello della scuola. LE RICHIESTE DI RISARCIMENTO DANNI - Richieste di risarcimento dei danni per tre milioni di euro complessivi sono state presentate da due parti offese. Le richieste di costituzione di parte civile sono state presentate da una delle nove studentesse rimaste ferite nell'attentato alla scuola, Anna Canoci, di 19 anni, che ha chiesto un risarcimento di due milioni di euro; e da Cosimo Parato, vittima del tentativo di omicidio confessato dallo stragista e risalente al 24 febbraio del 2008. Parato ha chiesto un risarcimento di un milione di euro (500.000 euro dei quali di provvisionale). IL PADRE DI MELISSA E IL GIARDINO DEL RICORDO - La famiglia Bassi si costituirà parte civile, con l'avvocato Fernando Orsini, formulando richiesta di risarcimento del danno. Oltre a Massimo e Rita, padre e madre di Melissa, ha fatto sapere che sarà presente alla prima udienza anche il nonno materno della ragazza, in lacrime al momento del taglio del nastro del giardino dedicato alla ragazza. "Questo è il sole di Melissa", ha sussurrato  tra la commozione generale il papà della 16enne quando, in una cerimonia cominciata sotto la pioggia, il sole si è riaffacciato tra le nubi. "Melissa è il simbolo della nostra città", ha commentato il sindaco di Brindisi, Mimmo Consales, che nel suo intervento ha fatto riferimento a un "cambiamento radicale" verificatosi dopo la strage. "Stiamo preparando qualcosa di grande per Melissa" ha aggiunto. Alla cerimonia sono intervenuti anche Rosanna Maci, preside dell'istituto Morvillo Falcone, e il presidente del consiglio Comunale di Mesagne, Fernando Orsini che è anche il legale della famiglia Bassi. Nel giardino sono stati installati giochi per i bambini; il sistema di illuminazione sarà attivato nei prossimi giorni quando arriveranno a Brindisi anche le 100 piante della varietà di rose che è stata realizzata in Francia e che porta il nome di Melissa. Argomenti bombeabrindisi 
INIZIATIVE Danza e spinning Dalle 14 esibizioni di danza, spinning, autodifesa nella piazzetta in via Sestri 225 r:  la Società Sportiva Gold & Blue presenterà le attività svolte. Partecipazione libera. Sapori al Ducale Rassegna enogastronomica dalle 10 alle 20 in piazza Matteotti. Ingresso libero. BAMBINI Matefitness Alle 15 a Palazzo Ducale, Sala Didattica, Matefitness: rompicapi, puzzle, attività di logica, indovinelli e giochi. Biglietto studenti 3 euro; adulti: 5. Prove d’autore Alle 16 a Palazzo Ducale, Sala Didattica, per i Sabati per le famiglie “Prova d’autore”: con colori ad olio e pennelli si imiterà Mirò e si proverà a “stamparlo”. Ingresso su prenotazione: 0105574004. LIBRI Caruggio Alle 17 in Vdel Campo 29 rosso, incontro “Un caruggio e una bottega”. Presentazione del libro di Ivaldo Castellani che parla di Genova e del suo centro storico. Introduce Giorgio Guerello, presidente del Consiglio Comunale di Genova. Ingresso libero. SUI PALCHI San Torpete Alle 17.30 nella chiesa di piazza San Giorgio, concerto del Duo Bandini – Chiacchiaretta “Nubes de Buenos Aires”. Con Giampaolo Bandini – chitarra, Cesare Chiacchiaretta – Bandoneon. Beethoven Alle 15.30, per i Sabati Musicali in Vallesturla, “Beethoven la Sinfonia numero 5, sonata per pianoforte La Tempesta Op. 31”. Centro civico di via Posalunga 12. Cerchio armonico All’Oratorio San Bartolomeo di via del Chiapparo 9 alle 15.30 concerto de il Coro Cerchio Armonico del maestro Stefano Tortora. Ingresso libero. USCIRE Cartavetro Concerto del trio genovese al laboratorio sociale Buridda (via Bertani 1). Ad anticiparli sul palco Cuccioli Morti, Pek, Superfreak e Hysm? Duo. Ingresso a 5 euro, il via alle 22. Panta Rei Concerto dei Fetish Calaveras nel locale di salita del Prione 30-32r. Ore 22, ingresso gratuito. Django beat Alle 22 si terrà a La Claque in Agorà in vico San Donato l’evento musicale dal titolo “Django Beat”. Il collettivo AleNashVale (composto da Alessandro Cricchio, Marco Nasciuti e Valerio Bo) ospiterà alcuni tra i massimi esponenti della scena “electroswing” europea. Twilights Al Caribe Club di Corso Italia 3 dalle 22 show “Twilights” con i Tropical Gem e i Dominican Power. Ingresso con consumazione. Estoril Nel locale di Corso Italia 7d dalle 23 serata discolatina con dj Carmen e animazione in pista dei ragazzi di Staff latino. Ingresso con consumazione. Erasmo Da Erasmo a Voltri (via Don Giovanni Verità 2G r) dalle 22 concerto della Bubu Band. Ingresso con consumazione. Dream Nel locale di via Santa Zita 12 r dalle 23.30 Erasmus Party organizzato da Moustache Tribe. Musica con i dj Marcellino e Godere. Ingresso con consumazione. MOSTRE La grande onda Rinviata la mostra ad Hokusai organizzata al Galata Museo del Mare: sarebbe stata inaugurata questo pomeriggio. Tracce Alle ore 17 la galleria d’arte Le Tracce di via San Bernardo 35 r inaugura la mostra del corso di fotografia e pittura per bambini della galleria. Il ricavato vendita delle opere andrà all’Istituto Gaslini. Ingresso libero. In hoc signo “In hoc signo vinces”, arte contemporanea fino al 14 gennaio al Museo dei Cappuccini di viale IV Novembre 4. Ore 14.30-18. Here today In Sala Dogana a Palazzo Ducale la mostra fotografica “Here today, Mars Tomorrow”, un tributo a Philip K Dick, al suo immaginario e ai personaggi delle sue storie. Ore 10-19. Presenze industriali “Cecilia Ravera Oneto. Presenze industriali nel paesaggio. Una rilettura degli allievi dell’Accademia Ligustica”, al Museo dell’Accademia Ligustica di Belle Arti sino al 15 gennaio. Orario di apertura: 10-12 e 15-18. L’altro volto del vento Alla Galleria delle Esposizioni del Galata Museo del Mare (Calata De Mari 1) “L’altro volto del vento”, collettiva di 42 artisti liguri che coinvolge poesia, pittura e scultura. Ore 10-19. Mirò A Palazzo Ducale "Mirò! Poesia e luce", una rassegna dell’opera di Joan Miró (1893-1983): oltre 80 lavori mai giunti prima nel nostro Paese. Ore 10-19. Intero 13 euro. Mc Curry A Palazzo Ducale mostra dedicata a Steve McCurry, con oltre 200 foto. Ore 10-19. Intero 12 euro. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Da martedì a venerdì dalle 10 alle 17, sabato e festivi 10-19. Le forme intelligenti A Palazzo Tursi (via Garibaldi 9) “Le forme intelligenti. Ceramiche in dialogo tra XVII e XX secolo”, una delle esposizioni "genovesi" dell'edizione 2012 del Festival Internazionale della Maiolica. Ore 9-19, intero 8 euro. MUSEI Strada nuova Palazzo Rosso, via Garibaldi 18; Palazzo Bianco, via Garibaldi 11, e Palazzo Tursi, via Garibaldi 9. Ore 10-19. Galata-MuMa Darsena, Calata De Mari 1. Ore 10-19.30, ultimo ingresso alle 18. Galleria Spinola Piazza di Pellicceria 1. Ore 13.30-19.30. Palazzo Reale Via Balbi 10. Aperto 9-19. Gam Villa Saluzzo Serra, via Capolungo 3. Ore 10-19. Raccolte Frugone Ore 10-19. Via Capolungo 9. Luxoro Viale Mafalda di Savoia 3. Ore 10-13. Wolfsoniana Ore 10-18. Via Serra Gropallo 4. Castello D'Albertis Il Museo delle Culture del Mondo in corso Dogali 18 è aperto 10-18. Commenda di Prè Museoteatro della Commenda, via Gramsci (Tel. 0102514760). Ore 10-19. Luzzati Porta Siberia, Porto Antico. Ore 10-18. Villa Croce Museo d’arte contemporanea, via Jacopo Ruffini 3. Ore 10-19. Sant’Agostino Piazza Sarzano. Museo della Scultura. Ore 10-19. Storia naturale Museo "Giacomo Doria", via Brigata Liguria 9. Aperto 10-19. Risorgimento Casa di Mazzini, via Lomellini 10. Ore 10-19. 
