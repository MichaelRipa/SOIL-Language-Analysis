BELGRADO - "Ho deciso di lasciare la nazionale serba e di accettare l'offerta della Sampdoria. Sono io il nuovo allenatore della squadra di Genova". L'annuncio Sinisa Mihajlovic lo dà dopo il suo ultimo incontro sulla panchina della Serbia, vinto 2-0 a Uzice contro una squadra di giornalisti. E nel farlo sottolinea che l'offerta del club blucerchiato non ha influito più di tanto sulla sua decisione di lasciare la nazionale del suo Paese. "Avevo deciso già prima di andar via, e non hanno influito su tutto ciò considerazioni finanziarie", ha detto aggiungendo di aver avuto offerte da altri club nei 18 mesi alla guida della Serbia. "La decisione di lasciare la nazionale l'ho presa considerando che i vertici della Federazione serba (Fss), il presidente Tomislav Karadzic e il segretario generale Zoran Lakovic, non sono stati in grado di darmi delle garanzie che avrei continuato ad allenare la nazionale - ha spiegato - I soldi non sono mai stati un problema nei miei rapporti con la dirigenza della Federazione. A influire sono state altre ragioni". Alla guida della nazionale serba Mihajlovic ha disputato 19 incontri ufficiali con sette vittorie, otto sconfitte e quattro pareggi. Un lavoro di cui si è detto soddisfatto del lavoro, soprattutto per aver formato "una nuova generazione di calciatori". La Serbia, ha rimarcato, con gli attuali giocatori, "ha sicuramente un futuro brillate". La nazionale serba ha tuttavia fallito la qualificazione ai Mondiali in Brasile, essendosi piazzata terza nel Gruppo A dietro a Belgio e Croazia. Mihajlovic, che in serie A ha giocato, oltre che nella Samp, anche nella Roma, nella Lazio e nell'Inter, era arrivato sulla panchina della Serbia dopo aver allenato Bologna, Catania e Fiorentina. Argomenti sampdoria serie a sinisa mihajlovic Leggi i commenti I commenti dei lettori 
Un incendio è scoppiato nella veranda di un'abitazione di via Luigi Einaudi, nel quartiere Zen 1, a Palermo. Le fiamme, dal balcone, si sono propagate per le stanze dell'appartamento all'ottavo piano di un edificio a nove piani. Ancora non è chiaro cosa abbia innescato l'incendio dal momento che i vigili del fuoco sono sul posto aiutati da quattro pattuglie della polizia. Momenti di panico per gli altri condomini che sono stati investiti dalla nube di fumo nero. Alcuni sono rimasti lievemente intossicati. I poliziotti che sono arrivati per primi in via Einaudi hanno aiutato le persone a sgomberare il palazzo: operazione semplice sino al settimo piano mentre per raggiungere il nono le difficoltà sono state molte. Adulti e bambini in pigiama sono scesi in strada per mettersi in salvo. Fumo e fiamme hanno ostacolato il passaggio dei soccorritori nelle scale e nel pianerottolo dell'appartamento incendiato. Urla disperate di un anziano asmatico, che si trovava proprio al nono piano ed è rimasto intrappolato fin quando sono arrivati i vigili del fuoco, e con la scala hanno raggiunto l'abitazione per farlo scendere. Le fiamme hanno avvolto anche un condizionatore e questo ha creato ulteriore agitazione perché è stato corso il rischio di un'esplosione. I pompieri stanno  ancora lavorando per spegnere le fiamme mentre i medici del 118 con le ambulanze stanno prestando soccorso agli altri condomini. Argomenti incendio palermo 
Il terminal bus si trasferirà da corso Vittorio, davanti al Palazzo di Giustizia, in corso Bolzano tra via Grattoni e via Ruffini, di fronte a Porta Susa. Una decisione che suscita polemiche proprio nel giorno in cui lo scalo ferroviario è nominato «migliore stazione europea dell’anno» battendo concorrenti avveniristici e innovativi come quelli londinesi di King Cross e St Pancras. Riconoscimento assegnato alle Fs dall’European Rail Congress: «Ha ricongiunto due parti di una città separate dai binari negli ultimi 150 anni, e il design unisce bellezza e sostenibilità» è la motivazione. Proprio davanti agli ingressi della nuova Porta Susa il Comune vuole piazzare, entro il 2014, la stazione dei bus. Trasloco necessario perché l’attuale area deve essere lasciata libera per la costruzione del centro congressi e del supermercato, ma il quartiere e i residenti si ribellano all’ipotesi che corso Bolzano si riempia di pullman. A interpretare il disagio di chi abita in zona, unito a quello dei volontari e responsabili della Croce Verde che lì ha sede, è il presidente della Circoscrizione 1, Massimo Guerrini: «Apprezziamo che il Comune ci dica che è una soluzione temporanea — dice Guerrini — ma siamo preoccupati dal fatto che non sia indicata una scadenza e che non sia previsto, come avevamo suggerito all’assessorato ai Trasporti, di far arrivare davanti a Porta Susa i bus mediopiccoli, e altrove quelli grandi delle lunghe percorrenze». E aggiunge: «Concentrare tutto in corso Bolzano, dove ci sono Questura, Croce verde, Agenzia delle Entrate non va bene. Si rischia il caos». Per il Comune la posizione è ottima per l’interscambio con la stazione di Porta Susa, con il metrò e i mezzi che transitano in piazza XVIII Dicembre. «Ma si tratta di un progetto preliminare» spiegano in assessorato. E aggiungono: «Necessario perché nel 2014 l’area Westinghouse deve essere lasciata libera». Il progetto, costo 392mila euro, non prevede la costruzione di nuovi fabbricati di servizio, ma la risistemazione degli spazi per le ambulanze della Croce Verde e una nuova illuminazione. Verranno utilizzati i servizi della stazione ferroviaria e all’interno di Porta Susa ci saranno anche le biglietterie e i depositi bagagli. E le auto che accompagneranno i viaggiatori al terminal potranno usufruire del parcheggio gratuito con formula «kiss and ride» che sarà inaugurato a breve. Per l’assessorato si tratta di un passaggio necessario: «Provvisorio, perché non appena arriveranno i soldi per il passante ferroviario partiranno i lavori di risistemazione di corso Inghilterra e i bus fermeranno dall’altra parte della stazione, dove gli spazi sono più ampi. I fondi dovrebbero arrivare già a gennaio». Argomenti porta susa lubatti 
ROMA – La Francia riesce nell’impresa di ribaltare lo 0-2 di Kiev e si qualifica ai Mondiali eliminando l’Ucraina. La imita il Portogallo che trascinata da uno strepitoso Ronaldo, autore di una tripletta, espugna Solna piegando 2-3 la Svezia a cui non è servita una doppietta di Ibrahimovic. Fanno festa anche la Grecia, che capitalizza il 3-1 di Atene pareggiando per 1-1 in Romania, e la Croazia che spegne i sogni dell’Islanda battendola per 2-0 dopo aver pareggiato 0-0 a Reykjavik. Le ultime due qualificate africane, invece, sono l’Algeria, che ribalta il 2-3 dell’andata, superando per 1-0 il Burkina Faso, e il Ghana che, dopo aver vinto 6-1 in casa, si è limitato a contenere la reazione dell’Egitto vittorioso a Il Cairo solo per 2-1. Passa anche il Messico, che dopo il 5-1 dell'andata vince 4-2 in Nuova Zelanda. Sono quindi 31 le squadre che hanno staccato il biglietto per il Brasile: l'ultima uscirà dalla sfida di stasera (da mezzanotte in Italia) a Montevideo tra Uruguay e  Giordania, con la 'celeste' decisamente favorita dopo la vittoria per  5-0 di Amman. FRANCIA-UCRAINA 3-0 La Francia è partita a testa bassa ed ha sbloccato il risultato già al 22’ con un sinistro in diagonale di Sakho, lesto a riprendere una corta resPinta di Pyatov su un destro dal limite di Ribery. La nazionale di Deschamps ha insistito ma al 30’ si è vista ingiustamente annullare un gol di Benzema per inesistente fuorigioco. Lo stesso guardalinee ha risarcito i transalpini 3’ concedendo il 2-0 realizzato dallo stesso attaccante del Real, stavolta invece in netta posizione irregolare dopo un tocco di petto di Valbuena. L’Ucraina non si è demoralizzata ma non è stata fortunata: un sinistro a colpo sicuro di Yarmolenko è stato respinto sulla linea da Debuchy. A segnare definitivamente la gara degli uomini di Fomenko è stata l’espulsione incassata al 46’ da Khacheridi per somma di ammonizioni. La Francia ha spinto sull’acceleratore e al 71’ ha trovato il gol qualificazione grazie ancora a Sakho che ha deviato in rete da pochi passi un tiro-cross dalla destra di Ribery. SVEZIA-PORTOGALLO 2-3 La sfida di Solna si è complicata terribilmente per la Svezia nei primi minuti della ripresa: al 48’ Larsson, smarcato davanti alla porta da Ibrahimovic ha calciato addosso a Rui Patricio e, 2’ dopo, Ronaldo non ha perdonato battendo Isaksson in contropiede con un preciso sinistro in diagonale. La Svezia non si è data per vinta e, presa per mano da Ibrahimovic, nel giro di 3’ è tornata in partita. L’attaccante del PSG al 68’ ha pareggiato con un perfetto colpo di testa su angolo dalla destra di Kallstrom poi ha siglato il 2-1 con una strepitosa punizione rasoterra in diagonale dal limite. A chiudere, però, definitivamente i conti è intervenuto Ronaldo che ha replicato per le rime con altri due gol in 2’ in contropiede: prima (76’) ha battuto Isaksson con un nuovo sinistro in diagonale su lancio di Almeida poi (78′) ha infilato il pallone sotto la traversa dopo aver saltato anche il portiere in uscita. ROMANIA-GRECIA 1-1 La Grecia ha messo subito le cose in chiaro a Bucarest. E’ partita forte e ha sbloccato il risultato al 23’ in contropiede con Mitroglou, smarcato dall’ex interista Karagounis. La Romania si è ripresa solo dopo un pasticcio del romanista Torosidis che scontrandosi col compagno di reparto Holebas ha finito per infilare la propria porta con un tocco dal limite al 55’. Ma a impedire a Marica e compagni di riaprire il discorso qualificazione ha pensato il portiere Karnezis che ha compiuto un paio di interventi decisivi. CROAZIA-ISLANDA 2-0 La Croazia doveva vincere contro l’Islanda dopo lo 0-0 dell’andata e lo ha fatto con chirurgica precisione, realizzando un gol per tempo. L’1-0 lo ha realizzato al 23’ il bomber del Bayern Mandzukic che si è fatto trovare pronto sul secondo palo su un sinistro girato in mezzo da Perisic sugli sviluppi di un angolo. Lo stesso Mandzukic si è ingenuamente fatto espellere al 38’ per una manata ai danni di Gudmundsson ma la Croazia non ha sbandato e al 1’ della ripresa ha chiuso i conti con Srna che ha concluso una splendida azione avviata dall’interista Kovacic con un un preciso destro in diagonale dal vertice dell’area. ALGERIA-BURKINA FASO 1-0 In Africa l’attenzione era tutta su Bilda dove l’Algeria doveva recuperare un gol di svantaggio al Burkina Faso dopo il 2-3 dell’andata. Il gol è arrivato al 49’ e lo ha siglato il difensore Bougherra che ha vinto, con un pizzico di fortuna, una mischia in area sugli sviluppi di una punizione dalla trequarti destra di Ghoulam: ha calciato in porta da due passi, si è visto smorzare la conclusione dal portiere Diakité ma poi ha messo la faccia sul tentativo di rinvio sulla linea di Bakary Koné infilando il pallone sotto la traversa. Lo stesso Bougherra ha rischiato di diventare protagonista negativo al 90’ quando sugli sviluppi di un angolo ha colpito il palo della propria porta svirgolando pericolosamente un pallone. E sul legno si sono infranti anche i sogni del Burkina Faso di approdare per la prima volta ad un Mondiale. EGITTO-GHANA 2-1 L’Egitto era, invece, di fronte ad una montagna insormontabile dopo aver perso per 6-1 l’andata in Ghana. E alla fine si è dovuto accontentare di un platonico successo per 2-1. I gol per i “Faraoni” sono stati realizzati al 25′ da Zaki e all’84’ da Gedo. Al 89′, poi, ha accorciato le distanze l’ex milanista Kevin-Prince Boateng. Nel Ghana in campo per tutti i 90’ lo juventino Asamoah, mentre il milanista Muntari e’ stato sostituito al 72′ dal giocatore dell’Udinese, Badu. NUOVA ZELANDA-MESSICO 2-4 Alla Nuova Zelanda non riesce l'impresa che avrebbe avuto dell'incredibile. Anzi, dopo la vittoria per 5-1 all'Azteca, il Messico replica imponendosi 4-2 al Westpac Stadium di Wellington. I messicani si erano già aggiudicati la sfida d'andata per 5-1. Grande protagonista della partita Oribe Peralta autore di una tripletta. Il 29enne attaccante del Santos Laguna è andato in gol al 14', al 29' e al 33' del primo tempo. Nel finale di partita bella reazione dei neozelandesi a segno con un rigore di Chris James all'80' e con una rete di Rory Falllon due minuti più tardi, prima che Carlos Pena segnasse il definitivo 4-2 all'86'. Con la qualificazione del Messico Argomenti calcio estero mondiali brasile 2014 qualificazioni mondiali nazionale francia nazionale portogallo nazionale svezia ucraina Leggi i commenti I commenti dei lettori 
