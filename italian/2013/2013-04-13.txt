La Fiorentina sbanca Bergamo e si avvicina al terzo posto: domani sera guarderà con grande interesse a Milan-Napoli. Il successo matura nella ripresa, quando Montella si ricorda di avere gli attaccanti e decide di buttarne nella mischia due contemporaneamente. Ljiaic provoca il rigore del vantaggio, Larrondo firma il colpo del ko. Ma per un'ora abbondante la Fiorentina gira a vuoto, ingarbugliandosi nella sua sterile ragnatela di passaggi. L'Atalanta, ben più ficcante, non passa in vantaggio solo per le parate di Viviano. Nella ripresa però la musica cambia grazie alla doppia sostituzione decisa da Montella: i viola accelerano bruscamente e i bergamaschi non riescono più a recuperare. Dopo il bel successo di San Siro, l'Atalanta torna sulla terra, ancora una volta vittima degli alti e bassi che stanno segnando la sua stagione. Non paga lo schieramento super offensivo deciso da Colantuono, con Livaja e Denis davanti, Bonaventura e Brienza sulle fasce. Montella invece farcisce la Fiorentina di centrocampisti: c'è anche Sissoko, che affianca Pizarro in mediana, Aquilani e Borja Valero fanno i trequartisti dietro l'unica punta El Hamdaoui. I viola prendono subito l'iniziativa, ma il primo brivido lo provoca Denis all'11' con un colpo di testa parato a terra da Viviano. L'argentino ci riprova al 22' con una mezza rovesciata, anche stavolta il portiere si fa trovare pronto. La Fiorentina invece non riesce a entrare in area: la ragnatela di passaggi si infrange sempre al limite contro la ben organizzata difesa bergamasca. L'Atalanta non corre rischi e con il passare dei minuti alza il baricentro, arrivando a sfiorare nuovamente il gol con un colpo di testa di Lucchini troppo centrale. Il primo tiro in porta della Fiorentina è una deviazione aerea di Aquilani al 43': Consigli para senza difficoltà. Il portiere nerazzurro deve però impegnarsi al 50' per deviare in angolo un pallonetto da fuori di Sissoko. La Fiorentina prova a stringere i tempi, ma non trova mai l'affondo in verticale. Montella rompe gli indugi e inserisce Ljiajic e Larrondo nel tentativo di appuntire la squadra. La svolta arriva nel giro di quattro minuti, al 61': Ljiajic affronta in area Stendardo, che tocca di mano. Russo fischia il rigore, Pizarro trasforma. L'Atalanta accusa il colpo e al 72' va al tappeto: Cuadrado serve Larrondo che in corsa scarica un sinistro violentissimo su cui Consigli non può nulla. Colantuono gioca la carta Parra, che all'83' sfiora il palo di testa. Al 90' l'Atalanta resta in dieci per un brutto fallo di Denis su Pizarro. Per l'eroe di San Siro è un finale inglorioso. Argomenti fiorentina atalanta 
BERGAMO - L'allenatore della Fiorentina, Vincenzo Montella, ha commentato su Sky Sport il successo per 2-0 sull'Atalanta e soprattutto le mosse tattiche che hanno cambiato volto al match nel secondo tempo. "Nel primo tempo eravamo poco fluidi e molto prevedibili, con l'Atalanta che ci raddoppiava sempre sugli esterni e in mezzo non ci permetteva di palleggiare come sappiamo  -  ha detto Montella -. Poi siamo tornati al nostro modulo, rinunciando ad Aquilani, e abbiamo ritrovato le nostre certezze. Ho preferito tenere Sissoko in campo per sfruttare la sua fisicità in mezzo al campo. E' comunque una vittoria di tutta la squadra". "LJAJIC DECISIVO" - Contento della prestazione di Ljajc? "Ljajic ha avuto un impatto decisivo sulla partita, ma in certe situazioni poteva giocare meglio la palla e essere più lucido". Sotto tono El Hamdaoui. "Ha dovuto fare un gioco inusuale per lui, che rende meglio con un compagno accanto. Lui e Aquilani hanno pagato un po' i moduli che gli ho cucito addosso questa sera a causa dell'emergenza". Bene Compper."E' con noi da gennaio ed è un calciatore che sa leggere molto bene le situazioni e che ha una grande personalità. E' un calciatore molto utile per noi e oggi ha giocato una grande partita". "NON DIMENTICARE CHI ABBIAMO DIETRO" - Si parla infine di Champions League e della sfida col Milan. "Credo che noi dobbiamo guardare avanti, senza però dimenticarsi di chi c'è dietro. L'obiettivo primario è l'Europa e la vittoria di oggi ci dà grande fiducia in questa corsa". PIZARRO: "POSSIAMO DARE FASTIDIO A TUTTI" - Al suo secondo gol in due partite, David Pizarro è uno dei protagonisti dell'ottima stagione viola. "Stiamo facendo un campionato importante e stasera l'abbiamo dimostrato dopo un inizio difficile in cui abbiamo sofferto, uscendo poi alla distanza. Questa Fiorentina può dare fastidio a tutte le avversarie e dire la sua fino alla fine". Argomenti serie a fiorentina vincenzo montella Leggi i commenti I commenti dei lettori 
NAPOLI - Stavolta niente pioggia come l'anno scorso. E nemmeno posti a sedere: è tutto in piedi il pubblico di piazza Plebiscito, in occasione della festa inaugurale delle World Series di America's cup, le cui regatee solcheranno il golfo di Napoli dal 18 al 21 aprile. Il palco, antistante il colonnato di San Francesco da Paola, abbraccia un'area che si affolla a poco a poco. Ma alle 21, ora dell'inizio della manifestazione, la piazza si riempie: si contano circa 15 mila persone, la Protezione civile ne prevede oltre 30 mila, soprattutto in previsione del concerto di Noemi che chiuderà l'evento a notte fonda. Per una sera quindi, l'America's cup mette tutti d'accordo,  smussando le polemiche degli scorsi giorni, legate soprattutto al piano di mobilità attuato per i giorni delle regate. Tira un sospiro di sollievo il sindaco Luigi de Magistris: "È questa la Napoli che amiamo - dice - La città pullula di turisti, i nostri alberghi sono pieni all'ottanta per cento. Ascolto e rispetto le critiche dei miei concittadini, ma è necessario che la politica culturale e degli eventi non si fermi, nemmeno in questo periodo di crisi". Lo show, che prevede una carrellata di star e musica, è  condotto da Lorena Bianchetti e Max Giusti. "Napoli è splendida e festosa, sembra la Rio de Janeiro italiana" dichiara quest'ultimo: "Nonostante tutti questi brand ed esponenti dello show business, questa tornata dell'America's cup sembra più democratica delle altre, meno esclusiva e aperta sul lungomare, la cattedrale di ogni suo cittadino". Apre le danze l'"Orchestra di Piazza Vittorio". Seguono Pietra Montecorvino ed i "Solis string quartet". È una festa. Molti i contributi anche di personalità sportive, che intervengono sul palco per salutarela manifestazione. Il primo è lo schermidore Diego Occhiuzzi: "È un onore per noi far parte di questo evento inaugurale. Napoli è una città splendida, internazionale, che merita vetrine del genere. Ci sono anche Ciro Ferrara, Patrizio Oliva, Pino Maddaloni, i fratelli Francoe Pino Porzio e Massimiliano Rosolino, che ha letto la dichiarazione ufficiale di apertura delle World series. E, tra i videomessaggi d'auguri di Enzo De Caro e Peppe Servillo, il pubblico accoglie con un lungo applauso i nove team di velisti in parata sul palco, Oracle, Artemis, Jp Morgan, China Team, Energy Team France, Emirates New Zealand Team, Hs raccone Usa. C'è un'ovazione per Luna Rossa Piranha e Swordfish. Spazio poi nuovamente alla musica infine,  con Toquinho, gli Almamegretta e, Noemi Argomenti america's cup Leggi i commenti I commenti dei lettori 
Per una sera, l'America's cup mette tutti d'accordo. E si smussano provvisoriamente le polemiche su Ztl e piano di mobilità del Comune, per far spazio a feste e balli al Plebiscito. Ventimila persone si ritrovano in piazza per la festa inaugurale delle World Series, le cui regate solcheranno il mare di Napoli dal 16 al 21 aprile. Stavolta niente pioggia durante la cerimonia, come accaduto nel 2012. E nemmeno posti a sedere: si sta tutti in piedi davanti al palco, allestito tra le due statue equestri di Carlo III e Ferdinando I di Borbone, mentre l'area antistante si riempie a poco a poco. Alle 21, ora dell'inizio della manifestazione, la piazza si affolla. La serata prevede una carrellata di star, musica e, naturalmente il saluto della città ai nove equipaggi dei catamarani "Ac45" in gara. Dal backstage tira un sospiro di sollievo il sindaco Luigi de Magistris, commentando lo spettacolo: "È questa la Napoli che amiamo - dice - La città pullula di turisti, i nostri alberghi sono pieni all'ottanta per cento. Ascolto e rispetto le critiche dei miei concittadini, ma è necessario che la politica culturale e degli eventi non si fermi, nemmeno in questo periodo di crisi". Lo show è  condotto da Lorena Bianchetti e Max Giusti. "Napoli è un luogo splendido e festoso, sembra la Rio de Janeiro italiana" dichiara quest'ultimo: "Nonostante la presenza di molti brand ed esponenti dello show business, questa tornata dell'America's cup sembra più democratica delle altre, meno esclusiva e aperta sul lungomare, la cattedrale di ogni napoletano". Presenti anche gli assessori allo Sport e alla Creatività Pina Tommasielli e Alessandra Clemente. Apre le danze l'"Orchestra di Piazza Vittorio". Segue Pietra Montecorvino che, accompagnata dai "Solis string Quartet", incanta la platea con una reinterpretazione della "Carmela" di Sergio Bruni. La festa entra nel vivo. Molti i contributi anche di personalità sportive, che intervengono per salutare la manifestazione. Il primo è lo schermidore Diego Occhiuzzi, titolare di un argento e un bronzo alle Olimpiadi di Londra: "È un onore per me far parte di questo evento inaugurale  -  dice -  Napoli è una città splendida, internazionale, che merita riscatto". Salgono sul palco anche Ciro Ferrara, Pino Maddaloni, Patrizio Oliva, i fratelli Franco e Pino Porzio e Massimiliano Rosolino, che recita la dichiarazione ufficiale di apertura delle World series, seguito da un fuori protocollo "E ora, arricreamoci", in un mare di stelle colorate esplose dall'alto. E, tra un videomessaggio d'auguri di Enzo De Caro e Peppe Servillo, il pubblico accoglie con un lungo applauso i nove team di velisti in parata, Oracle, Artemis, Jp Morgan, China Team, Energy Team France, Emirates New Zealand Team, Hs raccone Usa. C'è un'ovazione per Luna Rossa Piranha e Swordfish. Spazio poi nuovamente alla musica, con Toquinho e gli Almamegretta e Noemi. Tocca anche alle gag di Max Giusti, che canta "Ma quanto tempo e ancora" di Biagio Antonacci in chiave neomelodica, seguito dalle parodie di Baglioni, Vasco Rossi e Renato Zero, il suo immancabile cavallo di battaglia. 
ROMA - Il braccio di ferro tra Google e l'Unione europea potrebbe sciogliersi a breve. Mountain View, secondo il Financial Times che rivela i contenuti di una bozza di accordo, si appresta a piegarsi ai vincoli imposti da Bruxelles e potrebbe a breve siglare la pace con l'Antitrust europeo sul tema della concorrenza delle ricerche online. Una svolta che potrebbe mettere fine all'inchiesta per abuso di posizione dominante aperta tre anni fa ed eviterebbe al colosso informatico statunitense di pagare una multa salata. Nell'accordo, che sarebbe legalmente vincolante per cinque anni, Google promette di indicare "chiaramente" quando sta proponendo proprie piattaforme di ricerca, soprattutto per promuovere ristoranti, servizi finanziari o acquisti online.  Inoltre, scrive il quotidiano finanziario londinese, verranno sistematicamente resi visibili i link di altri motori di ricerca rivali. Come risultato, ci sarà una evidente differenza nelle pagine dei risultati delle ricerche in Europa.  "E' la prima volta - scrive il Ft - che Google cede alle pressioni antitrust sul proprio core business della ricerca, che copre quasi il 90% delle ricerche online in Europa". L'inchiesta contro Google è stata aperta nel novembre del 2010 in seguito ai ricorsi presentati da gruppi concorrenti tra cui Microsoft. Anche negli Usa la Federal Trade Commission aveva aperto un'indagine simile, le cui conclusioni, arrivate a inizio gennaio, hanno evidenziato come non ci fossero prove che il colosso di Mountain View avesse favorito in modo anticoncorrenziale i suoi servizi nelle ricerche online. "A fine gennaio Google ha sottoposto alla Commissione le proprie proposte dettagliate per tentare di rispondere alle preoccupazioni", ha spiegato all'Afp il portavoce del commissario alla concorrenza Joaquin Almunia, Antoine Colombani. "Nel corso delle ultime settimane, la Commissione ha fatto le proprie valutazioni preliminari, indicando formalmente le proprie preoccupazioni e su questa base Google ha presentato i propri impegni formali". Ora su queste proposte potranno esprimersi le società rivali nella vicenda, come Expedia, TripAdvisor e Microsoft. Non c'è alcuna data fissata per una decisione dell'Antitrust europeo, ma nei mesi scorsi la Commissione ha indicato l'auspicio di chiudere il dossier dopo l'estate. L'accordo con le autorità europee permetterebbe a Google di evitare una multa "salata", scrive il quotidiano. Contro la casa di Mountain View è arrivato nei giorni scorsi all'Antitrust un nuovo ricorso per pratiche anticoncorrenziali presentato dal gruppo di operatori FairSearch (riunisce anche Microsoft, Oracle, Nokia, Expedia e TripAdvisor), che prendono di mira il sistema operativo Android. 
BERGAMO - Stefano Colantuono, dopo la sconfitta della sua Atalanta per 0-2 contro la Fiorentina, attribuisce le colpe del ko agli episodi. ''La partita è stata equilibrata fino al rigore, un episodio che ha cambiato tutto e da lì per l'Atalanta è stato difficile. C'era? Questi falli di mano in area li fischiano, non c'è molto da dire''. Così Stefano Colantuono ai microfoni di Sky dopo lo 0-2 subito in casa dalla Fiorentina. "PRIMO TEMPO MEGLIO NOI" - ''Nel primo tempo direi che abbiamo fatto quasi meglio noi, con due occasioni abbastanza chiare rispetto ad una sola loro - ha proseguito il tecnico nerazzurro -. Anche nella ripresa non avevamo mai corso grossi pericoli, anche se la Fiorentina ti mette spesso in difficoltà, fino al rigore. Lì la partita è cambiata e loro sono venuti fuori bene, anche se il raddoppio è stato propiziato da un nostro errore grave a centrocampo''. Per la salvezza ''dovremo lavorare ancora, ci vuole ancora un gruzzoletto di punti a meno che indietro non rallentino''. Argomenti serie a atalanta stefano colantuono Leggi i commenti I commenti dei lettori 
