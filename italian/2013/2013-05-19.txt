ROMA - Sarà Mogliano-Prato la finale scudetto del rugby italiano in programma sabato prossimo: il ritorno della seconda semifinale d'Eccellenza ha premiato i toscani, sconfitti a Calvisano dai padroni casa (6-14) ma complessivamente in vantaggio grazie alla vittoria dell'andata (24-6). Anche Mogliano era stato sconfitto nella rivincita a Viadana (6-13) ma la squadra di Umberto Casellato ha infine avuto la meglio grazie al successo della settimana precedente in Veneto (18-8). Si giocherà una partita secca al "Chersoni" di Prato, e per i Cavalieri è la seconda finale tricolore consecutiva in casa: l'anno passato erano stati sconfitti proprio da Calvisano, che questa volta nel ritorno della semifinale stava già prendendo il largo dopo nemmeno mezz'ora - grazie ad una meta tecnica e al raddoppio di Vunisa -, ma da quel momento la difesa ospite ha retto sino alla fine. Nelle semifinali di andata valevoli per la promozione in Eccellenza, in provincia di Verona il Valpolicella ha superato la Pro Recco per 23 a 17, mentre a Roma la Capitolina ha travolto il Lyons Piacenza (40-11). La finale del campionato femminile sarà tra Benetton Treviso, che ha superato il Valsugana Padova, e Riviera del Brenta che ha avuto la meglio sul Rugby Monza. In Europa emozionante vittoria di Tolone sul Clermont (16-15) nella finale di Heineken, un derby framcese, mentre gli irlandesi di Leinster hanno piegato lo Stade Français di Srgio Parisse nell'ultimo atto di Amlin Challenge Cup. Argomenti rugby Leggi i commenti I commenti dei lettori 
MILANO  - Gli annunci li lascia al presidente. Andrea Stramaccioni non drammatizza troppo il pesante ko contro l'Udinese e mantiene la linea degli ultimi giorni sul suo futuro. "Se sono mai stato confermato ufficialmente? Se rispondessi a questa domanda mi sostituirei al presidente  -  spiega il tecnico interista -, sarà il presidente nei prossimi giorni come è giusto che sia a parlare dell'Inter. Quello che ci siamo detti rimane tra me e lui: so qual è il mio futuro, ma è giusto che lo dica il presidente dell'Inter qual è il futuro dell'Inter. L'Inter è Massimo Moratti e le sue sono le parole che contano". "VOLTIAMO PAGINA" - Sicuramente incide sull'umore dell'ambiente una chiusura di stagione pesante come i cinque gol rimediati in casa dai friulani. "Voltiamo velocemente pagina", è il pensiero dell'allenatore romano, secondo cui "la gara di questa sera non fa testo". "Nel calcio  -  prosegue Stramaccioni - contano i risultati e negli ultimi due mesi abbiamo fatto male. Però non riesco a scindere le situazioni degli ultimi tre mesi dalla valutazione della squadra. Ho sentito giudizi molto duri, ma ho avuto ancora una volta giocatori fuori ruolo, un giocatore come Pasa che da sei mesi fa il centrale e ha sorretto la difesa dell'Inter con Juan Jesus". Conclusione improntata comunque all'ottimismo visto che secondo Stramaccioni "il presidente ha le idee molto chiare su come ricostruire, soprattutto per non ripetere gli errori di questa stagione". Leggi i commenti I commenti dei lettori 
PESCARA  - Per più di 80 minuti la Fiorentina ha vissuto la speranza di raggiungere il terzo posto e i preliminari di Champions League. Poi da Siena è giunta la cattiva notizia della rimonta del Milan ed è calato il gelo. Nessun sorriso e tanti musi lunghi, eppure l'allenatore dei viola, Vincenzo Montella, non vuol sentir parlare di tristezza: "Non deve esserci un retrogusto amaro, andiamo in vacanza sereni, soddisfatti e orgogliosi, tutti insieme, giocatori, staff tecnico e tifosi". Per la Fiorentina sarà Europa League, il grande sogno si è infranto ''ma ci abbiamo provato fino alla fine e ci abbiamo creduto anche un po'. Non è una consolazione, ma deve essere un motivo d'orgoglio aver portato il Milan ad aver conquistato i preliminari di Champions all'ultimo minuto, siamo soddisfatti del nostro campionato'', ha aggiunto Montella, che si complimenta con gli avversari rossoneri: "E' stato un bel duello che ha appassionato anche i tifosi di altre squadre. Faccio i complimenti ad Allegri che nella seconda parte di campionato ha trovato la quadratura e fatto una grandissima rimonta, ci abbiamo provato ma si guarda avanti''. La differenza tra Milan e Fiorentina sta nel fatto che ''i loro giocatori hanno tirato i rigori meglio dei nostri'', dice l'ex tecnico del Catania, che però non fa nessuna polemica, semplicemente un dato di fatto: ''Ne abbiamo sbagliato uno con la Lazio e uno a Parma al 92', con loro in dieci, e nell'azione successiva abbiamo subito il pareggio. Nel complesso 'la squadra ha espresso un buon calcio e con continuità, siamo inciampati, a gennaio siamo caduti ma abbiamo avuto la forza di riprenderci su basi solide. Non ci deve essere delusione perché la squadra ha fatto il massimo, sempre'', conclude Montella. GIUSEPPE ROSSI: "PECCATO, MA EUROPA LEAGUE GRANDE TRAGUARDO" - ''Se il Milan ha chiuso con due punti più di noi significa che è stato un po' più bravo. Peccato, però, abbiamo giocato una grande stagione ed espresso un calcio bellissimo, fra i più belli della serie A. Siamo comunque contenti di giocare l'Europa League''. Giuseppe Rossi si fa portavoce delle sensazioni in casa Fiorentina dopo la Champions sfumata in extremis. 'Pepitò è tornato in campo per una ventina di minuti dopo un lungo infortunio e il pubblico di Pescara gli ha dedicato con grande sportività un caloroso applauso: "'Dopo un anno e mezzo di sofferenza sono arrivato a giocare una partita con la squadra, ho toccato qualche pallone, speriamo sia solo l'inizio'', l'auspicio di Rossi, che ha avuto modo di provare l'intesa con Jovetic, dato però in partenza. ''E' un grande campione, spero che rimanga'', conclude l'attaccante. Argomenti fiorentina serie a vincenzo montella Leggi i commenti I commenti dei lettori 
TRIESTE  - Il tecnico della Lazio, Vladimir Petkovic, ai microfoni di Lazio Style Channel, commenta il match perso 1-0 contro il Cagliari a Trieste, pur cominciando a proiettarsi verso la finale di Coppa Italia di domenica prossima contro la Roma. "VOLEVAMO VINCERE" - "Volevamo vincere, nel secondo tempo ci è mancata la reazione". Così afferma Petkovic che continua parlando dell'appuntamento di domenica prossimo: "Dobbiamo essere felici di giocare la finale, metteremo in difficoltà la Roma. Dobbiamo respirare a fondo l'atmosfera della finale, sarà una partita unica". LEDESMA: E' MANCATO QUALCOSA  - Dice la sua anche Ledesma. "Non avevamo la testa alla finale, ci è mancato qualcosa". Lo ha dichiarato il centrocampista ai microfoni di Lazio Style Channel. "Da martedì penseremo solo alla finale, che è una partita storica. Vincere la finale vuol dire rimanere nella storia" ha detto ancora Ledesma, in riferimento alla finale di Coppa Italia in programma domenica prossima. Argomenti serie a ss lazio vladimir petkovic Leggi i commenti I commenti dei lettori 
SIENA - Massimiliano Allegri è al settimo cielo dopo la gara vinta col Siena che vale ai rossoneri il preliminare di Champions, ma non si sbilancia sul suo futuro. "E' stata una partita emozionante, con una stagione che è finita come è iniziata: con sofferenza, con difficolta'. Eravamo partiti molto bene creando 3-4 occasioni per segnare, poi siamo stati disattenti sul gol del Siena che poi ha giocato bene. Nella ripresa abbiamo creato poco anche se ci sono state due occasioni con El Shaarawy. I ragazzi sono stati bravi ci hanno creduto fino alla fine, hanno lottato e portato a casa questi tre punti che ci fanno giocare i preliminari di Champions. Con 42 punti nel girone di ritorno, senza nulla togliere alla Fiorentina, il terzo posto è meritato". FUTURO IN BILICO - Il tecnico livornese, poi svicola sulla prevista domanda sul suo futuro. "Domani vado a Coverciano per dire due bischerate agli sfortunati che partecipano al master per allenatori, poi vado a casa per stare un po' con mio figlio che ha 18 mesi e vorrebbe che stessi di più con lui. Io sono contento di quello che hanno fatto i ragazzi, i tifosi, che da quando sono arrivato al Milan sono stati vicini a me ed alla squadra. Domani ci prendiamo una giornata di riposo poi mi vedrò con la societa': è una cosa normale, dopo aver parlato con Galliani saprete. Il Milan ha le sue idee ed io le mie - dice -, ma non ho mai avuto problemi con il Presidente Berlusconi e mi è dispiaciuto che non sia venuto a Milanello, ma mi ha chiamato ieri mattina per avvisarmi". GALLIANI TRANQUILLIZZA ALLEGRI - Adriano Galliani si gode il finale al cardiopalma e rassicura il tecnico. "Nei rapporti di lavoro contano i fatti, il presidente Berlusconi ha confermato Allegri quando aveva fatto 7 punti dopo 8 giornate - ha spiegato l'ad rossonero -, è il nostro allenatore e ha un altro anno di contratto. Allegri in questi tre anni ha fatto più punti della grande Juventus. Non c'è nessuna situazione strana - assicura Galliani -, i rapporti sono buonissimi, con Allegri ho un rapporto quotidiano, se ci fossero stati problemi non avremmo fatto tutti questi punti. Ha anche fortuna il nostro tecnico perché aveva deciso di sostituire Mexes, che poi ha fatto il gol, e invece ha cambiato Abate, la vita è questa". Galliani non conferma le presunte dichiarazioni di Berlusconi sulla firma di Allegri con la Roma. "Non credo che abbia detto questa cosa, il presidente non me l'ha confermata e non so da dove sia venuta fuori. L'allenatore è sereno e tranquillo Argomenti milan ac serie a massimiliano allegri Leggi i commenti I commenti dei lettori 
ROMA - ''Il mio ciclo a Napoli si è concluso". Walter Mazzarri ufficializza così, a fine partita con la Roma, il suo addio all'azzurro dopo quattro anni. Ma non annuncia dove andrà: "Ancora non ho deciso: potrei anche restare  fermo. Adesso la cosa a cui tengo di più è sottolineare che ho trascorso a Napoli 4 anni stupendi. Ringrazio i ragazzi e tutti quelli che mi sono stati vicino. Ritengo di aver fatto il massimo, il mio ciclo è finito. Capello dice sempre che in Italia più di 4-5 anni una squadra non si può allenare ed io sono d'accordo. Non è un caso che la scorsa estate non ho rinnovato e, scherzando, in ritiro ai ragazzi ho detto: 'Salve a tutti, sono il nuovo allenatore'. La realtà è che è difficile,  dopo aver trascorso tanto tempo assieme, trovare i giusti stimoli. Lo si è visto anche stasera. Appena appiamo calato l'attenzione abbiamo perso. Probabilmente il prossimo anno anche uno come Cannavaro, che mi vuole bene e sa tutto di me, non mi seguirebbe con la stessa attenzione. Per cui è giusto che io cambi aria". LA CURIOSITA'1/Il "cinguettio" del presidente CON DE LAURENTIIS SEMPRE UNITI - Il tecnico ringrazia anche la società: "Ringrazio il presidente De Laurentiis e Bigon per aver cercato di convincermi fino a oggi a restare. Gli screzi? Sì ci sono anche stati ma la realtà è che alla fine siamo sempre stati uniti. E sul campo si è visto e respirato. E' stata una stagione eccezionale: ho dato tutto me stesso. Ho rischiato perché già dalla scorsa estate non avevo voluto firmare il rinnovo di contratto e se avessi sbagliato stagione magari adesso starei a spasso. Ma così ho deciso anche se non nascondo che si è trattato di una scelta sofferta. Ringrazio Napoli e tutti i suoi tifosi". LA CURIOSITA'2/Quelle scarpe di Cavani ispirate a Dio NON HO INTAVOLATO TRATTATIVE CON NESSUNO - Mazzarri dice di essere sul mercato senza aver già intavolato altre trattative: "Assolutamente no per rispetto del Napoli. E' logico che offerte sono arrivate tutto l'anno al mio procuratore ma io fino ad oggi non ho mai voluto incontrare nessuno. Adesso aspetto altre notizie. Se arriverà una proposta, un progetto interessante, che mi permetterà di avere gli stessi stimoli e le stesse energie accetterò; altrimenti potrei anche stare anche un anno fermo. Ma di questo me ne occuperò da domani". IL NUOVO ALLENATORE SI SAPRA' SU TWITTER - Il presidente Aurelio De Laurentiis ha deciso di congedare il tecnico toscano con una breve frase dal suo account su Twitter: "Salutiamo Mazzarri, ringraziamolo per quanto fatto. Voltiamo pagina proseguendo nella crescita. Via Twitter saprete il nuovo allenatore". Argomenti ssc napoli serie a walter mazzarri aurelio de laurentiis Leggi i commenti I commenti dei lettori 
