MERSIN  - Roberto Cammarelle piazza un magico tris. Il pugile lombardo ha vinto l'oro ai Giochi del Mediterraeo di Mersin battendo il turco Ali Eren Demirezen. Per il supermassimo (categoria +91 kg) si tratta della terza medaglia ai giochi del Mediterraneo dopo le tre vinte alle olimpiadi, ai Mondiali e agli europei. Oro anche per l'altro azzurro Fabio Turchi (cat. 91 kg) che in finale ha battuto il croato Josyp Bepofilipi. Argento invece per Vincenzo Picardi nella categoria 52 kg: l'azzurro è stato sconfitto in finale dallo spagnolo De La Neve Linares con decisione non unanime. ATLETICA - Il primo oro italiano nell'atletica porta la firma di Daniele Greco. L'azzurro, favorito alla vigilia e campione europeo indoor in carica, ha ottenuto la medaglia d'oro nel salto triplo. Ottima prestazione anche per Fabrizio Schembri, che ha chiuso al terzo posto. ''Ci speravo, i presupposti per fare bene c'erano è andata bene  -  ha detto il salentino - ho ancora un fastidio al tallone che mi porto dietro dal Golden gala. Sono contento, perché ho ottenuto il massimo rendimento con il minimo sforzo''. L'obiettivo di Greco sono i mondiali di Mosca. ''Tutto il lavoro è finalizzato per i mondiali  -  ha aggiunto - Le sensazioni sono ottime. Quest'anno stiamo saltando col minimo sforzo. L'obiettivo è saltare sempre più lontano''. TIRO A SEGNO - Marco De Nicolo ha conquistato l'argento nella carabina libera a terra uomini (206.7). Dopo essersi qualificato in finale De Nicolo non ha avuto difficoltà a gestire gli ultimi colpi. La competizione è stata vinta dal francese Valerian Sauveplane (209.3). Terzo posto per il croato Bojan Durkovic (185.8). L'altro azzurro in gara Paolo Montaguti ha chiuso la sua prestazione al quinto posto (143.9). LANCIO DEL MARTELLO - La prima giornata dell'atletica si è aperta con la medaglia di bronzo conquistata da Silvia Salis nel lancio del martello con la misura di 62.52. La finale a quattro ha visto trionfare la francese Jessika Guehaseim (67,14) sulla spagnola Berta Castells Franco (66,16). TIRO A VOLO - Altra gara, altra medaglia. E' un bell'argento firmato da Antonino Barilla'. Entrato in semifinale con lo score di 144/150, migliore punteggio delle fasi eliminatorie, il calabrese, 25 anni, si è meritato la finale per il prime e secondo posto con 27/30, secondo solo al maltese William Chetcuti, primo con 28. La stessa differenza di un solo punto li ha accompagnati anche nel medal match e, anche in questo caso, la matematica è stata favorevole al maltese, oro con 29. Argento, dunque, per l'azzurro al debutto Mediterraneo. "E' stata una gara serratissima - è il commento a caldo di Barillà - Il campo permetteva punteggi alti, quindi sapevo di dover sbagliare il meno possibile. Sono moto soddisfatto della prestazione: 144 nella qualificazione, 27 in semifinale e 28 in finale non lasciano spazio a nessun tipo di rammarico. La parte più grande di questa medaglia la dedico a me per ripagarmi dei tanti sacrifici fatti per conquistarla. Il resto spetta di diritto alla mia famiglia, al Gruppo Sportivo di cui faccio parte ed agli sponsor, che mi sostengono quotidianamente". PALLAMANO - Un primo tempo da manuale, una ripresa equilibrata e il finale che punisce la Nazionale femminile contro la Turchia, nell'ultima sfida del Girone A nei Giochi del Mediterraneo di Mersin. Alla Yuregir Serinevler Sport Hall di Adana, la formazione padrone di casa passa col risultato di 28-26, ribaltando il vantaggio italiano (14-11) maturato al termine del primo tempo e approfittando dell'ultima parte di gara giocata in superiorità numerica. L'Italia chiude così al quarto posto la sua fase a gironi, con una vittoria contro l'Algeria e due prove eccellenti, comunque, contro Montenegro - campione d'Europa - e Turchia oggi: il 28 giugno si disputerà la finale per il 7^-8^ posto. Argomenti giochi del mediterraneo roberto cammarelle daniele greco Leggi i commenti I commenti dei lettori 
BELO HORIZONTE - Il fantasma dell'Uruguay spaventa ancora il Brasile ma alla fine ci pensa Paulinho a scacciare le paure e a lanciare la Selecao in finale di Confederations Cup. La squadra di Scolari doveva vincere ma ha faticato terribilmente a rispettare i favori del pronostico. Onore all'Uruguay, che ha disputato un a gara perfetta e di grande sacrificio. Avrebbe almeno meritato i supplementari ma non ha fatto i conti con la classe del centrocampista del Corinthians che, a 4' dal termine, ha fatto capire perché è desiderato da mezza Europa con un perfe tto stacco aereo su un angolo dalla sinistra di Neymar. TABAREZ SPAVENTA IL BRASILE COL TRIDENTE - Recuperato anche Paulinho, Scolari ha ripresentato, in pratica, la formazione base per contrastare un Uruguay pronto a riproporsi con l'undici tipo dopo aver lasciato i titolari a riposo contro Tahiti. Tabarez ha confermato il tridente Cavani-Forlan-Suarez quasi a voler intimo rire i più blasonati rivali. E l'intenzione ha avuto l'effetto desiderato visto che i verdeoro sono partiti assai contratti. JULIO CESAR PARA UN RIGORE A FORLAN - L'Uruguay, con un costante pressing a centrocampo, grazie al sacrificio delle tre punte, non li ha fatti mai ragionare e, al 14', si è anche procurato (trattenuta di David Luiz a Lugano) il rigore per sbloccare il risultato. Sul dischetto è andato Forlan che, però, si è fatto ipnotizzare dal vecchio compagno ai tempi del'Inter Julio Cesar che ne ha intuito la direzione deviando la conclusione con la punta delle dita in angolo. L'URUGUAY SCIUPA ANCORA - Passato il pericolo, il Brasile ha faticato a riprende rsi. Ma l'Uruguay non ne ha saputo approfittare: Rodriguez (25') di testa ha mandato di poco alto un pallone respinto corto da Julio Cesar, Forlan (30') dal limite ha mandato di un soffio oltre l'incrocio un sinistro a giro. BRASILE, UN'AZIONE UN GOL - Pur impacciato e senza idee, al Brasile è bastato indovinare una verticalizzazione per passare: Paulinho al 41' ha pescato sulla sinistra Neymar che ha impegnato Muslera; sulla respinta è piombato come un falco Fred che con un colpo d'esterno destro, da grande attaccante, ha infilato il pall one nell'angolo. CAVANI RIANIMA L'URUGUAY - L'Uruguay non si è abbattuto e, dopo aver sfiorato di nuovo il bersaglio con Suarez, ha meritatamente pareggiato in avvio di ripresa con Cavani, bravo a sfruttare una respinta corta di Thiago Silva per infilare nell'angolo con un preciso sinistro rasoterra Julio Cesar. Il Brasile ha scaricato tutta la propria rabbia su un sinistro di Hulk su punizione respinto coi pugni da Muslera ma ha rischiato di nuovo al 66' quando un colpo di testa di Suarez è stato provvidenzialmente deviato di un soffio oltre la traversa da una fortuita deviazione di Thiago Silva. PAULINHO LANCIA IL BRASILE IN FINALE - Scolari ha provato a svegliare i suoi inserendo Bernard e Hernanes al posto di Hulk e Oscar ma l'Uruguay non ha tremato. Anzi è andato ancora vicinissimo all'1-2 con Cavani che si è visto deviare a fil di palo da Gustavo un sinistro destinato a impegnare sicuramente Julio Cesar. Il Brasile ha provato a sfondare sulla sinistra appoggiandosi alle discese di Marcelo e alla fine è stato premiato. Proprio il terzino del Real ha guadagnato all'86' l'angolo decisivo che Neymar ha pennellato per la testa di Paulinho, sfuggito alla marcatura di Caceres. E' il gol che lancia per la quarta volta (terza consecutiva) il Brasile in finale. Finora quando è arrivato all'ultimo atto non ha mai fallito. A Spagna o Italia il compito di sfatare il tabù. BRASILE-URUGUAY 2-1 (1-0) Brasile (4-2-3-1): Julio Cesar 7, Dani Alves 5.5, David Luiz 6, Thiago Silva 6, Marcelo 6.5, Luiz Gustavo 6.5, Paulinho 7, Hulk 6 (19' st Bernard 6), Neymar 6.5 (46' st Dante sv), Oscar 6 (27' st Hernanes sv), Fred 7. (1 Jefferson, 22 Cavalieri, 14 Felipe Luis, 16 Rever, 15 Jean, 7 Lucas, 5 Fernando, 23 Jadson, 21 Dami ao). All.: Scolari. Uruguay (4-3-3): Muslera 6.5, Maxi Pereira 6.5, Lugano 6.5, Godin 6.5, Caceres 5.5, Gonzalez 6 (39' st Gargano sv), Arevalo Rios 6.5, Rodriguez 6.5, Forlan 5.5,Suarez 6.5, Cavani 7. (12 Castillo, 23 Silva, 4 Coates, 13 Aguirregaray, 14 Lodeiro, 15 Perez, 8 Eguren, 6 Pereira, 18 Ramirez, 11 Hernandez). All.: Tabarez. Arbitro : Osses (Cile) 6.5. Reti : nel pt 41' Fred; nel st 3' Cavani, 41' Paulinho. Angoli : 9-8 per il Brasile. Recupero : 2' e 3'. Ammoniti : David Luiz, Luiz Gustavo, Cavani e Marcelo per gioco scorretto; Gonzalez per comportamento non regolamentare. Spettatori: 60 mila. Argomenti confederations cup nazionale uruguay edinson cavani brasile calcio Leggi i commenti I commenti dei lettori 

Succede, quando due eccellenze decidono di unirsi. L'arte e chi rappresenta la legge. Succede che venga fuori qualcosa di molto particolare, intenso, splendidamente forte. Succede allora che per oltre un'ora non si senta il minimo rumore nel monumento del Principe di Sansevero, dove magistrati vestiti di bianco recitano lo struggente, emotivo, ricordo di due uomini che hanno dato la vita per questo troppo spesso irriconoscente e doppio Stato: Paolo Borsellino e Giovanni Falcone . E' stata davvero una notte speciale nel museo preferito dagli italiani (tra i primi nove in Europa), dove è andata in scena la rappresentazione di "Paolo Borsellino, essendo stato", liberamente tratto dall'opera di Ruggero Cappuccio. Franco Roberti (procuratore e in pole position per diventare il nuovo capo della Direzione nazionale antimafia), Maria Teresa Belmonte, Lucia Casale, Maria Chiara Minerva, Ornella Dezio, Rocco Alfano e Luigi D'Alessio si sono alternati nel reading interpretando magnificamente il ruolo di "voci" di quella che può definirsi una strage annunciata; quando, in quel dannato 1992, la mafia ingoiò, una dopo l'altra, le vite di due servitori dello Stato - unici per la loro qualità umana e professionale (sì noi non abbiamo mai pensato che tutti sono sostituibili) - e delle loro fedeli scorte, bagnando di sangue le strade di Palermo. LE IMMAGINI/Magistrati in scena Impossibile tenere a bada le emozioni suscitate dall'interpretazione asciutta e al tempo stesso coinvolgente, dei magistrati prestati, per una volta, a una piece teatrale. Una testimonianza di forte impegno civile, per non dimenticare, in un Paese dove la memoria è volutamente labile e lacunosa. Ogni parola detta ha avuto un significato profondo e ha rappresentato un concetto ispirato alla legalità. A partire dalla ballata (un'idea di Aldo De Chiara) interpretata dalla bella voce di Caterina Molfino. E viene da chiedersi come mai nessun ente istituzionale - Comune, Regione, Provincia - abbia ancora pensato di portare questa significativa rappresentazione in una pubblica piazza centrale o, meglio, in una zona periferica e disagiata per consentire soprattutto ai giovani di conoscere Falcone e Borsellino, il loro impegno, la loro vita dedicata alla legalità. Di trovare l'ispirazione per condurre una vita densa di valori autentici. Significativo cosa ha scritto nella brochure che introduceva l'evento l'ideatore di tutto questo, il giudice salernitano (ufficio giudiziario a cui appartengono anche gli altri sette magistrati saliti sul palco) Vito Di Nicola: "La nostra non è una messinscena e non è una recitazione: non saremmo all'altezza di un tale compito. Alcuni magistrati leggeranno brani dell'opera per ricordare, per dialogare, per comunicare, per stare insieme. Siamo infatti convinti che la magistratura, come le altre istituzioni dello Stato, debba ricercare, con le proprie forme, il contatto con la società civile, proponendo e divulgando i temi della legalità costituzionali e della giustizia(...)La nostra è un'idea che ha l'obiettivo di stimolare la partecipazione reale alla vita democratica e di rafforzare la speranza per il perseguimento di una società libera dalle mafie: una società più solidale e più giusta". Parole alte. Come la rappresentazione a cui abbiamo assistito. E obiettivo pienamente raggiunto, giudice Di Nicola. Complimenti. g.marino@repubblica.it Twitter: @jmarino63 Argomenti falcone e borsellino 
Dedico queste poche righe agli amici lettori di Monday's Net che qualche settimana fa mi hanno vivacemente contestato quando ho scritto che - considerati i tornei su veloce e su terra della primavera - mi sembrava finita per sempre l'era del dominio incontrastato di Federer, Nadal, Djokovic e Murray sul Circo del Grande Tennis. Così vivacemente da farmi dubitare d'avere sbagliato diagnosi e prognosi. Invece no, dalla clinica verde di Wimbledon è arrivata in tre soli giorni la conferma. Quindi adesso lo ripeto: comunque finiscano questi Championships e a prescindere da quanto sapranno fare d'ora in poi Djokovic e Murray, il Circo che vedremo in tournée a partire dalla seconda metà della stagione 2013 sarà altra cosa rispetto a quello degli ultimi otto, nove anni. Per ora, il cambiamento avviene sotto il peso e la forza dei servizi, dei diritti, dei rovesci, dei lob e delle palle corte di gente che finalmente riesce a farsi valere e vedere: hanno nomi poco conosciuti come Steve Darcis e Sergiy Stakhovsky, ma il tennis senza più timori che mettono in mostra (e che nel caso dell'ucraino avevamo visto a sprazzi nelle scorse stagioni) non è affatto da seconde linee: anzi. E ne vedremo spuntare altri come loro, credetemi. La storia è sempre la stessa. Quando i capibranco invecchiano o sono malconci, i più giovani e i più aggressivi, fino ad allora ben nascosti, si fanno sotto, li attaccano, a volte li finiscono. Lunedì ha vissuto quest'esperienza Rafael Nadal, oggi ha subìto lo stesso destino Roger Federer. La testa di serie numero 3, vincitore di sette titoli sull'erba londinese, l'ultima volta l'anno scorso, è stato sconfitto - lo sapete già - da Sergiy Stakhovsky, ucraino, 27 anni, uno che sembrava avere ormai un grande futuro alle spalle. Un match (6-7 7-6 7-5 7-6) giocato sul filo della paura affiorata dall'inconscio dello svizzero dopo la sconfitta del suo avversario più amato e ammirato, il ragazzo arrivato da Manacor. Inutile raccontare la partita, chiusa emblematicamente da un rovescio lungolinea di Federer malinconicamente in corridoio. Io ho seguito il match con grande tensione già nel primo set, pur vinto dall'ex numero 1, perché ho avuto immediatamente la netta sensazione che potesse concludersi come s'è conclusa: senza che ci fosse la capacità da parte sua di invertire il corso degli eventi. E di evitare a se stesso l'onta di non arrivare nemmeno ai quarti di finale all'All England Lawn Tennis and Croquet Club, come era accaduto per dieci anni di fila. A pagare drammaticamente la legge di natura del capobranco aggredito è stata anche Maria Sharapova, come Roger testa di serie numero 3,  azzannata sul campo numero 2 da Michelle Larcher de Brito, vent'anni. Che non l'ha più mollata. Anche perché la portoghese ha sentito l'onore del sangue che meglio conosce, quello che scorre nelle vene delle allieve preferite di Nick Bollettieri, cioè lei e Maria. Il 6-3 6-4 inflitto alla russa esprime compiutamente i valori in campo. Michelle è una predestinata: entrata nelll'Accademia di Bradenton quando aveva 9 anni, a 12 sbaragliò il campo degli under 16 agli Eddie Herr International Junior Championships, sottraendo a Maria il record della più giovane vincitrice. Poi ha aspettato l'occasione per far capire a Sharapova che "there is another girl in town", c'è un'altra tipa - lei - che ha voglia di prendersi il ruolo di principessa della città. Le nostre ragazze, intanto, si fanno onore sull'erba di Wimbledon. Non parlo di Flavia Pennetta che ha saltato l'insormontabile ostacolo di Viki Azarenka, numero 2 al mondo, in virtù del forfait per infortunio della bieloussa: le vere protagoniste sono le underdog Karin Knapp e Camila Giorgi, che hanno rimandato a casa loro due teste di serie, Lucie Safarova (27) e Sorana Cirstea (22). Ne parleremo nei prossimi giorni perché, nonostante gli addii di Nadal, Federer, Sharapova (ma anche di Azarenka, Tsonga, Wozniacki), the show must go on. Mail c.giua@kataweb. it Twitter@claudiogiua Argomenti monday's net 
RIO DE JANIERO  - "L'Italia che affronteremo giovedì sarà simile a quella che ci ha messo in grande difficoltà a Danzica, all'esordio di Euro 2012, non quella della finale di Kiev". Parola del ct della Spagna, Vicente Del Bosque, pronto alla sfida contro gli azzurri per la seconda semifinale di Confederations Cup. La previsione dell'ex allenatore del Real Madrid (sperando che sia giusta) serve anche a far restare concentrati i suoi ragazzi, reduci da un ottimo girone eliminatorio, concluso a punteggio pieno. Del Bosque torna sulla finale dell'Europei, vinta per 4-0 dalla nazionale iberica: "Dovremo stare attenti all'Italia perché come punto di riferimento prendiamo la partita di Danzica di un anno fa - mette in chiaro - In quella partita ci furono superiori, molti giocatori fecero una grande gara, su tutti Giaccherini". Rispetto a quell'Italia non ci sarà Balotelli, "un'assenza importante, è un giocatore titolare, potente e con grande qualità ma non credo che l'Italia ne farà un dramma - prosegue Del Bosque - In una competizione così si può mettere in preventivo di fare a meno di un giocatore e nell'Italia ci sono tanti sostituti che giocano titolari in grandi squadre". Sulle proprie scelte, il ct della Spagna non si sbilancia: "Noi non cambieremo molto, vedremo se i giocatori in dubbio recupereranno (Fabregas e Soldado, ndr) ma la nostra squadra è fatta di ottimi giocatori, se ci saranno degli assenti non ne faremo un dramma - assicura - Cerceremo di fare il nostro gioco: non per essere superbi, abbiamo rispetto dell'Italia ma sappiamo giocare solo così. Il nostro è un gruppo abbastanza stabile, abbiamo cercato di dare continuità con i nuovi innesti ma l'importante è lo spirito molto competitivo di tutti i miei giocatori - dice ancora Del Bosque - Abbiamo giocatori così bravi che sanno vedere i dettagli appena comincia la partita. Per questo anche se l'Italia giocherà con un centrocampo più folto potremmo prendere le contromisure". Per quanto riguarda la formazione, pretattica a parte, Fabregas dovrebbe essere recuperato, resta da vedere se Del Bosque confermerà il 4-2-3-1 col giocatore del Barca sulla linea della trequarti con Iniesta e Pedro alle spalle dell'unica punta, quasi certamente Torres. L'alternativa è un 4-3-3 con Iniesta retrocesso a centrocampo con Xavi e Busquets e Fabregas nel tridente con Torres e Villa. Fra i pali, nonostante le dichiarazioni in conferenza stampa, toccherà a Casillas. Argomenti confederations cup nazionale spagna vicente del bosque Leggi i commenti I commenti dei lettori 
FORTALEZA - I sogni son desideri, anche quelli proibiti, tipo battere la Spagna. "Se dobbiamo sognare, sogniamo cose belle. Scacciamo via i pensieri negativi. So che anche i giornalisti italiani hanno fatto pronostici molto favorevoli a noi, no?". Cesare Prandelli svuota il barattolo dell'ottimismo e dell'ironia, alla ricerca di qualcosa che dia una scossa all'Italia stanca e incerottata, nella semifinale contro i campioni del mondo. Prandelli, cos'ha detto alla squadra? "Ho ricordato ai miei giocatori che forse siamo quelli che hanno messo di più in difficoltà la Spagna. Abbiamo vinto a Bari in amichevole, pareggiato al debutto europeo, perso la finale. C'è grande rispetto per loro ma noi abbiamo lavorato bene e sappiamo di avere le armi per metterli in difficoltà. Quando avremo l'occasione, serviranno coraggio, personalità, attenzione". L'Italia si prepara all'ennesimo cambio di modulo. "Non so cosa intendete per ennesimo. Dobbiamo tener conto dell'avversario e poi cercare di capire se abbiamo recuperato chi aveva problemi fisici. Una squadra che cambia spesso non sempre è in difficoltà, magari ha qualche idea in più". Si torna alla difesa a tre? "Non ho ancora deciso, prima voglio vedere la risposta dei giocatori. A Danzica il nostro sistema di gioco non era usuale ma abbiamo fatto una buona partita. Non c'è un modulo perfetto per affrontare la Spagna, uno che garantisca la vittoria. Sarà una gara difficile, il possesso palla l'avranno loro, ma noi dovremo essere bravi a leggere la situazione e ritrovare il coraggio mostrato nel secondo tempo contro il Brasile". Si aspetta una Spagna diversa? "Il loro segreto, oltre al palleggio e alla tecnica individuale, è che giocano con attaccanti che non danno riferimenti ma puntano gli spazi. Quando ci siamo visti qualche mese fa con Del Bosque, mi ha detto che era criticato perché giocava senza punte, è un paradosso...". L'Italia vuole vendicarsi? "Assolutamente no. C'è solo la voglia di restare in partita per 90 minuti, di mantenere un equilibrio nel risultato". Le due squadre si conoscono bene, c'è ancora possibilità di inventarsi qualcosa? "C'è sempre la possibilità di sorprendere. Io sono convinto che la Spagna apporterà qualche modifica, la bravura dell'Italia sarà leggere immediatamente i cambiamenti. Che sul momento sembrano piccoli, ma letti con una mente più serena migliorano la squadra". Chi gioca al posto di Balotelli? "Gilardino. Attaccante affidabile, generoso, un riferimento per la squadra. E sa anche far gol. Non è stato premiato perché ha un buon rapporto con me, ma perché è uno dei migliori giocatori italiani dal punto di vista realizzativo". Quanto pesa l'assenza di Mario? "Dispiace molto che non ci sia, ci teneva molto. Sul piano individuale perdiamo qualità, ma possiamo migliorare nel gioco corale". Cosa ha detto finora questa coppa? "Che questa squadra ha un'anima. Sotto 3-1 col Brasile potevamo mollare e non l'abbiamo fatto. Possiamo soffrire ma abbiamo le energie per rimontare". L'ultima domanda della conferenza della vigilia è la più insidiosa. Prandelli guarda Buffon e gli dice: "Mi sa che è più facile la mia". "Facciamo cambio, mister?". "No". Dopo il sorriso, tocca a Gigi Buffon commentare il caso che ha coinvolto Fabrizio Miccoli, suo ex compagno alla Juve e in Nazionale. "Sono convinto che le sue non siano parole che realmente pensa, alla fine siamo tutti uomini e alcune volte in maniera superficiale ci lasciamo andare a dei commenti su tante persone che ci sono ancora o non ci sono più senza dare realmente peso a quello che stiamo dicendo. Un magistrato che ha fatto la fine di Falcone, o lo stesso Borsellino, rappresentano una parte dell'orgoglio di essere italiani, dovuto proprio al fatto che l'Italia è stata rappresentata da persone così". Buffon contro il Brasile ha commesso molti errori, insegue il riscatto. "Non sono uno che si nasconde dietro un dito, potevo far meglio, ho sbagliato sul secondo gol, ma in una gara simile ho fatto anche delle cose buone. Però sono un portiere e si guarda solo a quello che sbaglio, il mio è un ruolo ingrato. Può capitare di lasciarsi sorprendere, anche se non è mia abitudine. Voglio ripartire insieme ai compagni, per raggiungere un risultato insperato alla vigilia. Se dicessi che siamo favoriti, il mio ottimismo rasenterebbe la pazzia. Giochiamo contro i più forti del mondo". Il ciclo della Spagna cominciò dalla vittoria ai rigori a Vienna, europeo 2008, contro gli azzurri. "Ma se anche fossimo passati noi, loro avrebbero comunque vinto il mondiale due anni dopo, con la qualità che hanno. Ci teniamo a non sfigurare, vogliamo dimostrare che il risultato della finale di Kiev, quel 4-0, non rappresenta il divario reale fra noi e loro, che pure sono una corazzata. Nessuna vendetta o rancore, ci teniamo a mantenere la gara il più equilibrata possibile" Argomenti confederations cup nazionale italia nazionale spagna cesare prandelli Leggi i commenti I commenti dei lettori 
