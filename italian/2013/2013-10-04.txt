None Leggi i commenti I commenti dei lettori 

Diciotto fotografie a colori e di grande formato per raccontare la città, la più ossessiva delle forme di organizzazione umana. Sarà esposta dal 5 ottobre all'8 dicembre 2013, negli spazi della Ex GIL a Roma (largo Ascianghi, 5), la mostra personale di Stefano Cioffi, dal titolo 'Il fantasma della realtà'. Allestita in occasione di 'Fotografia - Festival internazionale di Roma', l'esposizione racconta ciò che si nasconde dietro gli agglomerati urbani contemporanei. Aree concepite per la socializzazione trasformatesi nel corso del tempo in superfici fuori controllo. Info: info@fondaco.eu 
NEW YORK - Al quinto giorno dello "shutdown" (serrata di Stato), Barack Obama esce a piedi dal recinto della Casa Bianca, attraversa la strada, e va a comprarsi un panino. L'immagine del presidente in maniche di camicia, con un paio di collaboratori, che va a cercarsi da mangiare per la pausa-pranzo, viene catturata immediatamente dalle tv e fa il giro del mondo. [[ge:rep-locali:repubblica:67921606]] E' l'esatto contrario della "vita blindata" che immaginiamo per il leader più protetto del mondo. La prima reazione è di collegare questa passeggiata relax alla folle giornata di ieri , quando Washington fu in stato d'assedio per un'ora, dopo che una donna aveva forzato i blocchi della polizia. Una giornata da dimenticare, conclusasi nel sangue (la donna, pur disarmata, è stata uccisa dai poliziotti), anche per la reazione eccessiva delle forze dell'ordine. Dunque Obama che passeggia fuori dalla cinta della Casa Bianca senza un dispiegamento (troppo) visibile del Secret Service, è un gesto voluto per sdrammatizzare? Macché. Poco dopo la diffusione virale del video, è la stessa Casa Bianca a dare la spiegazione. Proprio a causa dello "shutdown", non c'è da mangiare dentro il palazzo presidenziale. Anche lo staff del presidente è vittima dei tagli. I "furloughs", per la precisione: un istituto che in America consente di lasciare a casa senza stipendio gli statali. La Casa Bianca da questo punto di vista non ha privilegi: a differenza del Congresso dove i deputati repubblicani che conducono la crociata anti-Stato si guardano bene dal decurtarsi lo stipendio. L'Amministrazione federale ha dovuto chiudere anche i servizi di mensa interna, sono decimati anche i famosi "maggiordomi" immortalati dal film The Butler . Niente cuoco, il presidente è uscito a comprarsi il suo lunch. Colpito anche lui, come tanti cittadini, dai primi disagi della serrata. Argomenti shutdown stati uniti - usa barack obama 

None Leggi i commenti I commenti dei lettori 
"Quei bambini erano italiani. Sono venuti a morire sul suolo italiano  ed erano figli nostri, erano come noi". Parole importanti, quelle che il premier  Enrico Letta usa da Bologna, nella giornata di lutto nazionale per i migranti  morti nelle acque di Lampedusa. Il premier è arrivato sotto le Due Torri per la  serata di inaugurazione del Mast , la nuova cittadella del welfare e della  cultura fondata dall’imprenditrice Isabella Seragnoli. Voleva proprio esserci,  al debutto di Mast, e lo dice lui stesso, arrivando alle 20 passate nel centro  polifunzionale che l’imprenditrice ha fatto nascere accanto alla sua Gd. «Questi  sono gli imprenditori che fanno il bene della nostra comunità. Questo è il sogno  di Isabella, dovevo essere qui. Qui c’è speranza e fiducia, perché  l’imprenditoria che investe su un asilo, come accade qui, investe sul futuro.  Questo è un modo per dare una opportunità alle donne, perché il loro talento va  liberato con un welfare che funzioni. Fate anche voi - dice rivolgendosi ai tanti imprenditori in sala -  come Isabella. Farò di tutto per raccontare questa esperienza, e per convincere  altri a fare altrettanto. In queste ore da tutta Europa mi arrivano tanti  segnali di incoraggiamento, di chi mi dice “dovete farcela”. Quello di stasera è  un segnale che mi rincuora». Una notte di gala, col concerto di Giovanni Allevi,  che Letta ricorda inviando un saluto al Presidente Giorgio Napolitano: «L’ultima  volta eravamo a sentire Allevi insieme, a Monza». Accanto a lui, oltre al  ministro Annamaria Cancellieri, c’è tra gli altri il leader Udc Pierferdinando  Casini, c’è Romano Prodi, che parla fitto qualche minuto col premier. Sulla  tragedia nelle acque di Lampedusa aveva parlato anche lui, ieri, invocando una  politica di più lungo respiro. Forse sta per arrivare. Argomenti mast enrico letta 
PADOVA – Per un’ora il Varese assapora il dolce gusto del primato solitario, ma alla fine deve uscire dallo stadio Euganeo con un pugno di mosche e tanta amarezza. In un match dalle tante emozioni il Padova, guidato dal neo tecnico Bortolo Mutti, s’impone infatti 3-2 nell’anticipo dell’ottava d’andata di Serie B, riuscendo così a cogliere la prima vittoria stagionale. MUTTI GUIDA IL PADOVA AL PRIMO SUCCESSO – I biancoscudati, rigenerati dal cambio in panchina, per due volte in svantaggio, nella ripresa riescono a ribaltare il risultato, conquistando tre punti importanti nella lotta per la salvezza. Il Padova e’ sempre ultimo, ma ora e’ insieme alla Juve Stabia a quota 4 e con una partita da recuperare. La squadra di Sottili, che aveva per due volte pregustato la testa solitaria della classifica, resta ferma a quota 14 in attesa del completamento del turno. PAVOLETTI COLPISCE DUE VOLTE E ILLUDE IL VARESE – Al 26′ Pavoletti salta piu’ in alto di tutti sul corner dalla destra e mette in gol per il vantaggio del Varese. Vantaggio che dura poco perché alla mezzora e’ Melchiorri a siglare il pari per i padroni di casa. Ma è ancora Pavoletti, ora capocannoniere con sette reti, e sempre di testa, questa volta su punizione di Zecchin a riportare in vantaggio gli ospiti. PASQUATO E CIANO SU RIGORE RIBALTANO IL RISULTATO – Padova vicino al pari al 10′ della ripresa con una punizione dalla destra del neo entrato Ciano, che va a colpire la base del palo piu’ lontano con Bressan battuto. Al 16′, pero’, l’undici di Bortolo Mutti riacciuffa nuovamente il Varese con Pasquato, che ruba il tempo alla difesa e infila Bressan. Passano due minuti e il Padova ottiene un penalty per un atterramento in area di Melchiorri ad opera di Rea. Dal dischetto calcia Ciano, che manda la palla a carambolare sul palo per poi entrare, con il primo e definitivo vantaggio dei biancoscudati. PADOVA – VARESE 3-2 (1-2) PADOVA (4-4-2): Colombi; Ceccarelli (38′ st Legati), Benedetti, Trevisan, Laczko; Jelenic, Cuffa, Musacci, Ampuero  (10′ st Ciano); Melchiorri (24′ st Diakite), Pasquato. (Mazzoni, Santacroce, Raimondi, Celjak, Perna, Radrezza) All.: Mutti. VARESE (4-4-2): Bressan, Fiamozzi, Rea, Ely, Franco (34′ st Lazaar); Corti, Damonte, Zecchin (27′ st Forte), Calil; Neto Pereira (34′ st Lupoli), Pavoletti. (Bastianoni, Bjelanovic, Cristiano, Barberis, Laverone, Spendlhofer). All.: Sottili. ARBITRO: Baracani di Firenze. RETI: nel pt 26′ e 37′ Pavoletti (V), 31′ Melchiorri (P); nel st 16′ Pasquato (P), 19′ Ciano (P) rig. AMMONITI: Trevisan (P), Jelenic (P), Ely (V), Damonte (V), Zecchin (V), Pavoletti (V), Musacci (P), Forte (V), Colombi (P). ANGOLI: 5-3 per il Varese. RECUPERO : pt 1′, st 4′. SPETTATORI: 5101 (4045 abbonati) per un incasso paganti di 7273,60 euro. Leggi i commenti I commenti dei lettori 
