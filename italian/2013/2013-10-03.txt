Una Fiorentina in emergenza espugna il campo del Dnipro, in Ucraina, e ridà lustro al calcio italiano dopo una tre giorni europea caratterizzata solo da delusioni. Priva dei vari Gomez, Rossi e Aquilani, i ragazzi di Montella si impongono per 2-1 con le reti di Gonzalo Rodriguez e Ambrosini e nonostante i dieci minuti finali giocati in dieci per l'espulsione di Pizarro. I viola sono ora al comando del gruppo E a punteggio pieno, seguiti proprio dal Dnipro. Brutto primo tempo alla  Dnipro Arena, con la Fiorentina che soffre le tante assenze, il freddo e la neve che cade copiosa sul terreno di gioco di Dnipropetrovsk e per la solidità del Dnipro. Pochissime emozioni su un campo al limite della praticabilità. Protagonista nella Fiorentina il portiere Neto. Prima in senso negativo, quando su un innocuo traversone manca clamorosamente il pallone in uscita bassa e Gonzalo Rodriguez deve salvare sulla linea. Il numero 1 brasiliano  si riscatta dieci minuti dopo quando risponde in tuffo a un diagonale pericoloso di Seleznyov. Per la Fiorentina l'unico tentativo è del giovane Matos, ma con poca fortuna. Il secondo tempo parte con una  buona notizia, non nevica più anche se il terreno di gioco è sempre molto pesante. Il Dnipro si conferma più aggressivo, ma la Fiorentina alla prima occasione colpisce. Matos entra in area da sinistra e viene steso da Rotan: rigore netto che Gonzalo Rodriguez trasforma con freddezza. Il vantaggio viola dura però meno di cinque minuti, quando lo stesso Rotan calcia di sinistro su Pizarro che intercetta con il braccio. Per l'arbitro è di nuovo rigore, Seleznyov spiazza Neto per l'1-1. Montella nel frattempo toglie Bakic, che ammonito rischia l'espulsione per un altro brutto fallo ai danni di un avversario, e inserisce Borja Valero. E' Cuadrado a prendersi sulle spalle la squadra, il colombiano è pericoloso con un paio di conclusioni dalla distanza. Fiorentina che trova il vantaggio poco prima della mezzora con un colpo di testa di Ambrosini, tra i migliori, su cross magnifico di Borja Valero. Viola che giocano il finale in dieci per  l'espulsione di Pizarro, ma riescono a difendere il prezioso vantaggio e portare a casa i tre punti. 
DNIPROPETROVSK - Il freddo di Dnipropetrovsk, Vincenzo Montella, quasi non l’ha sentito. Il tecnico è raggiante al fischio finale della sfida con il Dnipro, con la sua Fiorentina capace di affrontare ogni tipo di difficoltà, fino alla vittoria. "Questa squadra mi ha insegnato che quanto a determinazione e lettura della partita difficilmente tradisce: è stata una gara diversa dal solito, abbiamo un’altra idea di calcio ma i ragazzi sono stati bravissimi. L’avversario era difficilissimo, in casa venivano da 16 vittorie consecutive, il livello è alto per questa competizione: la squadra mi è piaciuta sia nei singoli che nel collettivo, ho visto tutti quanti pronti alla battaglia su un campo al limite della praticabilità". ASSENZE? GUARDIAMO AVANTI – Senza Gomez, Rossi, Rebic e Ilicic, Montella ha lanciato il giovane Matos dal primo minuto e la squadra non ne ha risentito. "Nonostante le tante assenze ho visto un gruppo che non si nasconde, è la maggior soddisfazione possibile per me. Abbiamo rischiato soltanto su un’azione individuale e dovevamo essere più attenti nell’uno contro uno, per il resto difensivamente siamo stati perfetti. Non dobbiamo pensare troppo a chi non c’è, il calcio è questo e bisogna adattarsi. Il rigore per il Dnipro? Ci hanno detto che ogni tentativo di aumentare il volume del corpo è punibile con il rigore, giudicate voi se c’erano o meno gli estremi…". La chiusura è per Neto, criticatissimo dopo l’errore sul 2-2 di Gobbi nel match con il Parma. "Oggi non era una partita facile per lui, sia per le chiacchiere della vigilia che per l’inizio di gara, con l’errore in uscita bassa. Da lì in poi ha messo in mostra grande personalità e sui traversoni ha evidenziato sicurezza e coraggio, la sua è stata una prestazione positiva". AMBROSINI: E’ LA SCOSSA – Il suo gol ha regalato la vittoria alla Fiorentina sul Dnipro: Massimo Ambrosini è già leader del gruppo viola. "Avevamo bisogno di una scossa e l’abbiamo trovata, ora ci ributtiamo nel campionato con lo spirito giusto, visto che ci attendono cinque gare consecutive difficilissime. La partita di oggi è stata un po’ strana, il campo era difficile sia per i risultati che avevano ottenuto nelle ultime gare che per le condizioni del terreno. Sono contento che la Fiorentina mi abbia scelto, ho tanto entusiasmo da dare e sono a disposizione dell’allenatore e dei compagni. Ovviamente, dal punto di vista atletico, non sono più quello di un tempo, ma quando mi arrivano cross del genere riesco ancora a sfruttarli. Matos? Ha forza fisica, talento e si allena bene, è destinato a convincere e a crescere ancora. Neto ha tutta la fiducia di società e compagni, stasera è stato decisivo". Argomenti fiorentina europa league massimo ambrosini vincenzo montella Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
NEW YORK - Twitter punta a rastrellare un miliardo di dollari con lo sbarco a Wall Street, previsto entro i primi di dicembre, 'shutdown' permettendo. Lo ha reso noto la stessa società, pubblicando sul suo blog il prospetto depositato presso la Sec, la Consob americana, dopo l'annuncio sull'Ipo con un 'cinguettio' il mese scorso. Si tratta della quotazione più imponente della Silicon Valley dall'Ipo di Facebook lo scorso anno. Twitter, che per la Borsa ha scelto il simbolo "Twtr", dichiara 218 milioni di utenti mensili attivi, di cui 100 milioni giornalieri. Meno del 5% degli utenti di Twitter sarebbero falsi o spam. E' la stessa società di San Francisco a renderlo noto nel prospetto. "Questi numeri sono stati calcolati utilizzando dati interni alla società e non sono stati verificati indipendentemente", spiega Twitter nei documenti sullo sbarco a Wall Street ammettendo che "questa stima sul numero dei falsi account o spam pertanto potrebbe non essere accurata e il numero potrebbe essere più alto". Nel prospetto sull'Ipo di Facebook lo scorso anno i falsi utenti erano stati stimati tra il 5% e il 6%. I ricavi nel 2012 risultano pari a 317 milioni di dollari, con una perdita netta di 79 milioni. Nei primi 6 mesi del 2013 la società segnala un giro d'affari pari a 253,6 milioni di dollari contro 122,4 nello stesso periodo del 2012 e un rosso pari a 69,3 milioni. Principale azionista del social network risulta il cofondatore Evan Williams, con il 12% del capitale, seguito da Peter Fenton di Benchmark Capital con il 6,7%. Il finanziere Suhail Rizvi figura tra gli investitori istituzionali di Twitter con una quota pari ad almeno il 5% ma l'entità esatta della sua partecipazione non è stata comunicata. Sembra che il 47enne fondatore del fondo di private equity newyorkese "Rizvi Traverse" tenga talmente tanto alla sua privacy da avere assunto delle persone per evitare che il suo profilo finisca su Wikipedia e per impedire che le sue foto vengano pubblicate su internet. Secondo indiscrezioni riportate da Reuters, Williams avrebbe venduto a Suhail Rizvi una quota pari al 10% di Twitter nel 2010 per 340 milioni di dollari, dopo aver ceduto la poltrona di Ceo all'attuale Dick Costolo. Gli altri due principali socialnetwork hanno ancora numeri più alti: l'irraggiungibile Facebook ha 1,2 miliardi di utenti, LinkedIn 240 milioni. Intanto la febbre in vista dello sbarco in borsa è già alta. Tanto da scambiare il codice scelto da Twitter ("Twtr"), con quello della società statunitense Tweeter ("Twtrq"), che si occupa della vendita di prodotti elettronici. Una società che si trova sull'orlo della bancarotta e che passa da un'amministrazione controllata all'altra. E' difficile pensare che i trader si siano sbagliati, ma al momento questa sembra l'unica spiegazione per gli analisti americani, dopo il balzo a Wall Street. Il titolo, che valeva meno di un centesimo, è balzato oggi fino a 13  centesimi, arrivando a guadagnare il 2.700%, prima di assestarsi attorno  ai 5 centesimi, con un aumento del 523%. Argomenti twitter ipo borsa social network twitter ipo quotazioni quotazione twitter 
DNIPROPETROVSK (Ucraina) - Una trasferta difficile, su un campo a lungo di fatto impraticabile, non poteva che risolverla lui. Massimo Ambrosini conosce  l’Europa come le sue tasche, l’ha percorsa in lungo e in largo col rossonero tatuato addosso e non a caso, quando ha dovuto cambiare maglia, ne ha cercata un’altra in grado di garantirgli notti del genere. La Fiorentina sbanca Dnipropetrovsk (1-2) grazie alla testata del centrocampista a 17′ dalla fine e lo fa in emergenza totale, senza tutto l’attacco (fuori Gomez, Rossi e Rebic, nonché Ilicic) e con Pasqual fermo ai box. Il successo in terra ucraina è pesantissimo nell’economia del Gruppo E di Europa League ed è l’unico ottenuto da un club italiano nella tre giorni continentale: il pareggio tra Paços e Pandurii regala ai viola un vantaggio di 5 punti sulla terza, praticamente un’ipoteca sul passaggio del turno. GRAZIATO BAKIC – Fiducia a Matos dal primo minuto da parte di Montella, con Mati Fernandez a ridosso e Cuadrado che torna in campo dal primo minuto dopo l’infortunio subito contro il Cagliari: il terreno di gioco, fiaccato dalla neve, non agevola certamente i viola, con il pallone che non riesce a viaggiare e i giocatori costretti a duelli con avversari e cuoio per poter avanzare. Primo brivido al 13′: cross innocuo da destra, Neto sbaglia tragicamente l’uscita, Rodriguez salva la porta in scivolata. Il Dnipro è più abituato a un campo pesante, Seleznyov lo dimostra al 22′: l’11 ucraino riesce a trascinare palla fino all’area di rigore, il suo mancino incrociato impegna Neto ma il brasiliano riesce a riscattarsi in tuffo. L’unica occasione viola arriva al 39′, con Alonso che attacca bene lo spazio e mette in mezzo per Matos, il cui sinistro è troppo schiacciato. Montella non cambia nulla in avvio di ripresa e la scelta rischia di costare carissimo: Bakic passeggia sulla caviglia di Strinic, il montenegrino è già ammonito e meriterebbe il rosso diretto, Marciniak lascia misteriosamente correre. AMBROSINI DOPO I RIGORI – La Fiorentina incassa il favore e all’8′ passa in vantaggio. Matos si inserisce bene in area da sinistra, Rotan lo stende, sul dischetto si presenta Gonzalo Rodriguez: l’argentino fa sedere Boyko e insacca centralmente l’1-0. Per evitare guai, Bakic viene richiamato in panchina. Al suo posto entra Borja Valero, solito uomo in più della mediana viola. Il vantaggio toscano dura 4 giri d’orologio: Pizarro respinge con il braccio un sinistro di Rotan, la distanza è ridottissima ma Marciniak è irremovibile. Seleznyov spiazza Neto, tutto da rifare. A guidare i gigliati nel momento difficile è Cuadrado, sempre in grado di accendersi. Esterno destro violentissimo da oltre 30 metri, Boyko è chiamato al miracolo per salvare i suoi ma non può nulla al 28′: Rodriguez si propone sul centro-destra e sventaglia sul fronte opposto per Borja Valero, l’ex Villarreal va via in dribbling e pennella da sinistra. In area spunta Ambrosini, 36 primavere e non sentirle: l’incornata è il pezzo forte del repertorio del mediano, è il gol vittoria, per nulla turbato dall’espulsione rimediata da Pizarro a 5′ dalla fine. Vince la Fiorentina senza punte, la Fiorentina incerottata e operaia, la Fiorentina che ha scelto di dare fiducia a chi l’Europa la conosce. DNIPRO-FIORENTINA 1-2 (0-0) Dnipro (4-4-2): Boyko; Mandzyuk (34′ st Gama), Mazuch, Cheberyachko, Strinic; Fedetskiy (13′ st Matheus), Rotan, Kankava, Konoplyanka; Zozulya, Seleznyov. (Lastuvka, Douglas, Kobakhidze, Shakhov, Politylo). All.: Ramos Fiorentina (3-5-1-1): Neto; Roncaglia, Rodriguez, Compper; Cuadrado (32′ st Joaquin), Bakic (9′ st Valero), Pizarro, Ambrosini, Alonso; Fernandez (40′ st Tomovic); Matos. (Munua, Savic, Madrigali, Gulin). All.: Montella Arbitro : Marciniak (POL) Reti : 8′ st rig. Rodriguez, 12′ st rig. Seleznyov, 28′ st Ambrosini Ammoniti : Cuadrado e Bakic per gioco falloso Espulso : Pizarro per doppia ammonizione Recupero : 1′ e 6′ Argomenti fiorentina europa league massimo ambrosini Leggi i commenti I commenti dei lettori 
Ucciso a coltellate nei pressi della rampa di immissione sul viadotto della Magliana. La vittima è un cittadino di nazionalità romena di 34 anni, Catalin Orban. A ucciderlo sarebbe stato un fendente sferrato con forza dal suo assassino: la lama avrebbe raggiunto il cuore. L'omicidio è l'epilogo di una serie di liti tra i disperati che vivono sotto il ponte della Magliana. Inutile l'intervento del personale del 118. Quando i medici sono arrivati sul posto, intorno alle 22 insieme ai carabinieri del nucleo radiomobile che indagano sul caso, non c'era più niente da fare per l'uomo. Continuano le indagini affidate al nucleo investigativo di via in Selci, al momento sulle tracce del killer. Argomenti omicidi roma municipio xi magliana viadotto della magliana 
