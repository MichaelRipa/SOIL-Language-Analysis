MILANO - Gianpiero Gasperini è ovviamente soddisfatto dopo il pareggio ottenuto al Meazza, nonostante un'ora di inferiorità numerica contro il Milan: "Un punto d'oro? Si, indubbiamente. Arrivato prettamente da una gara di difesa e qualche episodio nel finale che sembrava gol fatto per il Milan. La gara e' stata condizionata dall'espulsione, c'e' soddisfazione per un risultato importante anche se venuto con orgoglio e da fase difensiva. Non si poteva fare diversamente però", spiega. "Peccato - dice Gasp - perchè l'inizio della gara era promettente. Abbiamo preso gol subito, ma poi abbiamo avuto anche la capacita' di reagire e trovare il pareggio. In 11 avremmo potuto giocare meglio e dare fastidio al Milan". Merito anche di un Super-Perin, capace di dire no a Balotelli su rigore ed ergersi a baluardo della porta genoana nella ripresa, quando Kakà e compagni hanno condotto l'arrembaggio finale: "Perin e' un portiere molto reattivo - lo descrive Gasperini - ha coraggio nelle uscite e questa e' la sua qualita' migliore che ci sta risolvendo molti problemi. Una delle caratteristiche che i portieri moderni non sempre hanno". "Oggi siamo stati grandi sotto tutti i punti di vista, per lo spirito e anche per quel pizzico di fortuna che abbiamo avuto, perchè il Milan ha avuto parecchie occasioni". E' il commento di Alberto Gilardino. "Senza nulla togliere a mister Liverani - ammette Gilardino - Gasperini ci ha portato novità, abbiamo fatto risultati positivi, quelli che ci mancavano all'inzio". Una crisi che invece non sembra abbandonare il Milan di Allegri, anche se l'ex Gila avverte: "Il Milan ha sempre dimostrato di sapersi rialzare nei momenti difficili, già quando giocavo io in rossonero, ci sono stati certi momenti così ma sono sicuro che questa squadra e questa società sapranno rialzarsi presto". Leggi i commenti I commenti dei lettori 
"Un punto d'oro? Si, indubbiamente. Arrivato prettamente da una gara di difesa e qualche episodio nel finale che sembrava gol fatto per il Milan. La gara è stata condizionata dall'espulsione, c'è soddisfazione per un risultato importante anche se venuto con orgoglio e da fase difensiva. Non si poteva fare diversamente però". Gianpiero Gasperini si gode il punto strappato dal suo Genoa e ritiene i suoi ragazzi "encomiabili per spirito e abnegazione", e alla fine se non ci fosse stata l'espulsione di Manfredini nel primo tempo, poteva arrivare anche qualcosa in più. "Peccato - dice Gasperini - perché l'inizio della gara era promettente. Abbiamo preso gol subito, ma poi abbiamo avuto anche la capacità di reagire e trovare il pareggio. In 11 avremmo potuto giocare meglio e dare fastidio al Milan". Merito anche di un Super-Perin, capace di dire no a Balotelli su rigore ed ergersi a baluardo della porta genoana nella ripresa, quando Kakà e compagni hanno condotto l'arrembaggio finale: "Perin è un portiere molto reattivo, ha coraggio nelle uscite e questa è la sua qualità migliore che ci sta risolvendo molti problemi. Una delle caratteristiche che i portieri moderni non sempre hanno". Argomenti milan-genoa balotelli gian piero gasperini 
None Leggi i commenti I commenti dei lettori 
NAPOLI - Senza giri di parole, consapevole di aver perso meritatamente. Rafa Benitez riconosce la sconfitta del suo Napoli, sovrastato dal punto di vista fisico e tattico da un Parma pressoché perfetto. "Sono dispiaciuto perché non abbiamo giocato bene, se affrontiamo una squadra che fa il suo lavoro soffriamo. Abbiamo perso palloni semplici, sbagliando qualche occasione. Loro avevano più fiducia e per noi è stato difficile. Dobbiamo voltare pagina e pensare alla prossima partita. C'è da lavorare di più e bene, il tempo per gli allenamenti è poco e bisognerà analizzare cosa non ha funzionato, cercando di sistemare tutto quello che sarà possibile". IL DUBBIO HAMSIK  - Il mister spagnolo fa il punto su quella che sarà la prossima sfida, delicatissima, in casa del Borussia Dortmund: il Napoli ci arriverà con un Marek Hamsik tutto da valutare, dopo essere rimasto in campo per soli nove minuti prima di uscire. "Dobbiamo aspettare per Marek, ha subito un colpo dove era già dolorante, non ci resta che attendere in vista di martedì. Il Borussia ha perso contro il Bayern Monaco ma non mi preoccupava particolarmente il suo risultato, guarderò nei prossimi giorni la loro partita ma sono caduti contro una grandissima squadra, ci può stare. Higuain troppo solo in avanti? Pandev oggi giocava più alto ma non siamo riusciti a mettere in campo la qualità che abbiamo messo solitamente. Giocare in Champions e giocare in Nazionale crea problemi, sappiamo che cose del genere possono succedere: tanti sono arrivati giovedì e venerdì e in questi casi non si lavora bene però in passato eravamo riusciti a farlo, quindi la colpa è nostra". Argomenti ssc napoli serie a rafael benitez Leggi i commenti I commenti dei lettori 
MILANO - Subito Allegri quelli del Milan, dopo 4' De Jong sembra Pirlo e lancia in verticale Kakà, posizione regolare, aggancio da manuale, tiro facile facile sul palo lontano. Uno a zero. E uno pensa. Chi ben comincia è alla metà dell'opera... Sbagliato. Perché il Milan, di questi tempi, è autolesionista. Un mese senza vittorie e senza sorriso si fa sentire. La piazza mugugna, non c'è solo Barbara che pressa il grande Galliani. E poi c'è il Genoa che Gasperini - un visionario, uno che cambia in corsa, che non ha mezze misure, o fa bene bene o fa male male - ha rivitalizzato. Ricordando antiche nobiltà, chissà... Sta di fatto che il centrocampo sale, anche perché in maglia rossonera - in quella zona - si vedono fantasmi. Ecco allora, una manciata di minuti e Fetfatzidis riceve in area, perduto da Emanuelson, sciagura nella fase difensiva (poi tra i più continui nel cercare il successo), cade, rigore. Gilardino scarica in porta l'1 a 1. Il Milan sente il colpo e il Genoa cresce in mezzo.  Dalla cintola in su, nulla. Gilardino si sporca le mani in un lavoro straordinario per far salire la squadra. Così il Milan si riprende, torna a premere. Però... Matri quasi non si vede, Balotelli pensa a chissà che... fortuna che c'è Kakà che dimostra la sua crescita e la sua voglia. Si va a folate, su un lato solo. Minuto 34, Balotelli si ricorda di essere giocatore di classe, arpiona un pallone al limite dell'area del portiere, Manfredini non ha alternative, lo aggancia. Rigore ed espulsione. SuperMario è una sentenza. Dimostra tutto il suo momento no, calcia centrale, esaltando Perin. Non ce ne voglia il bravissimo portiere: più che sua prodezza sembra un erroraccio dello stranito avversario. Perin si galvanizza, il Genoa barcolla perché Gasperini esita a fare il cambio. Due minuti dopo la Balotellata, così, Matri devia sotto misura e Perin vola a mettere in angolo. Il duello si ripete pochi istanti dopo, su azione d'angolo. Matri salta indisturbato davanti al portiere ma angola troppo, fuori! Prima del riposo Muntari si fa male da solo: adduttori, si direbbe. Ripresa, cambio. La sfida a scacchi tra i due tecnici continua. Si scaldavano Constant e Gamberini, entrano invece Birsa e - nel Grifone - un esterno, Marchese, e un trequartista, Bertolacci.  Nella ripresa la pressione rossonera diventa assedio. Si gioca a una porta sola. Il problema è... che Balotelli si estrania. Gioca da solo. Arretra e calcia, va in dribbling in mezzo alla difesa e perde palla. Il problema è che al centrocampo manca fantasia. Non la volontà, che spinge il Milan all'assalto dal 1' al 45' minuto e recupero. Manca il guizzo. E c'è molta preoccupazione. Kakà prova a fare doppietta con una gran deviazione di testa sotto misura. Perin si supera. Il Milan non ha alternative ai cross dal lato. Emanuelson ne propone tanti e tutti misuratissimi, ma la testa rossonera, sotto misura, è chissà dove. Incornate alte, fuori, la più clamorosa da parte di Birsa a colpo sicuro. Come quella di Matri nella prima parte. Troppo angolo, il giudice di linea indica: out. Gioco partita e incontro per il Genoa, il punto del sacrificio. Milan ancora lontano dalle antica qualità. E anche dall'Europa. MILAN: Abbiati 6 - Abate 6, Zapata 5,5, Bonera 6, Emanuelson 6,5- Poli 5,5 (72' Robinho 5,5), De Jong 7, Muntari 5 (46' Birsa 6) - Kakà 6,5 - Balotelli 5, Matri 5,5. All. Allegri GENOA: Perin 7 - Antonini 6,5, Portanova 6,5, Manfredini 5, Vrsaliko 6,5, Biondini 6 (76' Cofie 6), Matuzalem 6,5, Sampirisi 6 (46' Bertolacci 5,5)- Fetfatzidis 6 (46' Marchese 6), Gilardino 7, Antonelli 6. All. Gasperini ARBITRO: Gervasoni 5,5 di Mantova. RETI: 3' Kakà, 8' Gilardino (rig.) NOTE: ammoniti: Zapata, Emanuelson, Biondini, Bonera. Espulso per fallo da ultimo uomo Manfredini. Osservato 1' di silenzio per le vittime del maltempo in Sardegna. Recupero 1' e 4'. Argomenti milan ac genoa serie a Leggi i commenti I commenti dei lettori 
MILANO - Tensione al termine della gara pareggiata dal Milan contro il Genoa. Circa quattrocento tifosi rossoneri hanno occupato la strada all'uscita del garage dello stadio Meazza. Gli ultras della Curva Sud hanno chiesto ed ottenuto un confronto con i giocatori. Balotelli ha provato a recarsi da loro ma è stato 'sconsigliato' dalle forze dell'ordine. E' quindi toccato a Kakà ed al portiere Abbiati andare a placare gli animi. I due hanno promesso massimo impegno per la prossime gare ricevendo in campio applausi. Fuori dallo stadio decine di poliziotti e carabinieri sono schierati in assetto antisommossa. Argomenti milan ac calcio e violenza serie a Leggi i commenti I commenti dei lettori 
NAPOLI - Stanco e felice. Antonio Cassano, al triplice fischio di Mazzoleni, sfoggia un sorriso che non si vedeva da tempo: è lui a decidere il match di Napoli e a dare al suo Parma tre punti importantissimi. “Per me è la serata perfetta perché la squadra ha giocato una grande partita, meritavamo il risultato pieno. Io sono convinto che se la mia squadra corre e gioca come oggi è più facile, mi mettono a disposizione grinta e coraggio e posso diventare la ciliegina su una torta che oggi è stata perfetta”. Inevitabile, visto l’amore per la maglia della Nazionale, la domanda sul Mondiale. “Io al Brasile ci penso sempre, mi piacerebbe giocare il Mondiale, se non arriverà la chiamata me ne andrò in vacanza con la famiglia, ora sono felice per la partita e non voglio fare polemiche”. DONADONI ESALTA IL GRUPPO – Altrettanto sorridente è Roberto Donadoni, che omaggia il collettivo ducale. ”I protagonisti sono stati i calciatori e ci tengo a sottolinearlo: quando scendiamo in campo con questa attenzione possiamo fare punti su tutti i campi. A volte non abbiamo raccolto quanto seminato per carenza di determinazione e cattiveria, le partite si decidono nei particolari: oggi sono stati tutti bravi, dispiace per Gargano che ha giocato gli ultimi minuti con uno stiramento ma ha stretto i denti, sacrificandosi come i suoi compagni. E’ una bella vittoria, ottenuta su un campo difficile e contro una grande squadra: ce la siamo meritata. Sono felice nella misura in cui vedo i ragazzi realizzare il loro potenziale, voglio che ci credano ancora di più, ho un gruppo che ha stoffa e a volte si frena da solo. C’è da modificare la mentalità e continueremo a lavorare”. CASSANO DA NAZIONALE – Il mister del Parma cerca di spronare i suoi. ”Da molto tempo batto sul tasto dell’autostima, dico ai ragazzi che sono giocatori importanti, quando subentra un po’ di timore eccessivo, una tensione che crea problemi, la squadra va in difficoltà: dobbiamo provarci sempre, scendere in campo con la testa giusta ci regala prestazioni di questo livello. Abbiamo avuto occasioni in cui in area di rigore non ho visto la convinzione giusta, a volte aspettiamo l’errore dell’avversario invece di guadagnare uno spazio che può essere vitale: è il passo in più da fare per una crescita che ci permetterebbe di raggiungere una posizione di classifica ancora migliore”.  Donadoni spende parole importanti per Cassano, lanciandolo anche in prospettiva azzurra. ”Se Cassano continuerà a giocare così sarà giusto convocarlo per il Mondiale. Antonio deve pensare solo al Parma se le prestazioni sono queste, è difficile non accorgersi di quello che sta facendo. Il gol glielo fa fare Biabiany, con uno scatto e una proposta che gli ha dato campo per concludere: con questo spirito tutto è possibile, Antonio è la ciliegina e sa di avere bisogno dei compagni per brillare”. Argomenti parma calcio serie a roberto donadoni Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
