“REPUBBLICA” DEI BAMBINI AMORE & PSICHE Alle 16 i piccoli visitatori della mostra “Amore e Psiche. La favola  dell'Anima” a Palazzo Barolo in via delle Orfane 7, possono partecipare a  una caccia al tesoro tra le opere. Info 011/6502833 . UNA FAME MORTALE Alle 10.30 di oggi e domani al Museo Egizio è in programma la visita  guidata con laboratorio per famiglie “Una fame da oltretomba. Menu per  il corpo e per lo spirito”. Info 011/5617776 e www.museoegizio.it GONFIALOPOLI!!! Oggi e domani all’8Gallery continuano i salti e il divertimento di  Gonfialopoli, per tutti i bambini da 0 a 12 anni in Corte dei Giochi,  con oltre 300 mq di giochi gonfiabili e piscine colorate dove divertirsi  in tutta sicurezza e igiene grazie alla supervisione di animatori  esperti e affidabili. Info www.gonfialopoli.it LITTLE GAMELAN Al Museo d’Arte Orientale in via San Domenico 11, per “Darbar”, alle 15 è  in programma il workshop per bambini “Io suono il gamelan” e alle 16  l'incontro rivolto alle famiglie “La magia del gamelan” con i Southbank  Gamelan Players. Info 011/4436927 . LIBERI TUTTI!!! Alle 16 alla Libreria Fogola Junior in via Filadelfia 237/8, “Liberi  tutti!!!”; festa di fine scuola con prove di scacchi, favole in inglese e  le gustose ricette della fuffa. Info 339/6598721 . INCONTRI & EVENTI AUGURI RESISTENZA! Dalle 10 in corso Valdocco 4/a si svolge la festa per decennale  dell’inaugurazione del Museo Diffuso della Resistenza e del Palazzo dei  Quartieri Militari di San Celso, sede del museo. Alle 21 è in programma  il concerto di Gianmaria Testa "in Solo" che si terrà all'esterno del  museo Diffuso della Resistenza. È prevista la presenza dell’assessore  comunale Braccialarghe e del procuratore Caselli. LOVE VANCHIGLIA 2013 Dalle 18 a notte tarda nel quartiere Vanchiglia si celebra l’evento "Lov  Vanchiglia Open Lab ", per trascorrere una notte bianca tra ambiente e  design, arte, cultura, creatività. Info www.linea451.net LA SIGNORINA ELSE Alle 18 al Circolo dei Lettori in via Bogino 9, Daniele Pugliese  presenta il suo libro “Io la salverò, signorina Else” (Portaparole) con  il giornalista Mauro Baudino. Info www.circololettori.it IN GUERRA E IN PACE Per le “Passeggiate Letterarie” della Fondazione Mirafiore nel Bosco dei  Pensieri della Riserva Bionaturale di Fontanafredda, oggi è di scena  “Guerra e pace” di Lev Tolstoj, alle 18.30, con letture di Bruno  Gambarotta. Info www.fondazionemirafiore.it MUSICA QUARTETTO DEL 900 Alle 21 nell’Abbazia di Sant’Antonio di Ranverso (Buttigliera Alta), il  Quartetto d’Archi della Filarmonica 900 del Teatro Regio sarà ospite  delle “Soirées Musicali della Nuova Arca”. In programma, pagine di  Mozart, Puccini e Smetana. Info www.nuovarca.org ORGANALIA A MATHI Per “Organalia 2013. Alla scoperta delle Valli di Lanzo” alle 21,  nell’antica chiesa plebana di San Maurizio Canavese, l’ensemble di  musica antica Euridice diretto da Massimo Lombardi propone una  composizione di raro ascolto: l’”Aria intorno alla Monicha” di Girolamo  Frescobaldi. Info www.organalia.org CONCERTO DI GAMELAN Per “Darbar. Luci da Oriente”, alle 21 al Mao in via San Domenico 11,  concerto di gamelan “Musica delle corti reali di Giava centrale” con i  Southbank Gamelan Players. Repertorio di brani classici dell’Isola di  Giava nelle scale slendro e pelog. Info 011/4436927 . IL TRIO È MANOUCHE Alle 21 a Palazzo Graneri in via Bogino 9, è di scene lo Sconfino Trio  Manouche con Tatiana Korelskaia, violino, Marcello Coco e Andrea Caputo,  chitarre. Un mix di suoni replica con le note le atmosfere senza  confini dei popoli che, abitanti del mondo, conoscono le sue diverse  sfumature, per viaggiare con la musica. Ingresso 876 euro; info 011/4326829 . CHURCH OF VIOLENCE Alle 22 all’Hiroshima Mon Amour in via Bossoli 83, per tutti quelli che  hanno vissuto la Torino underground anni 90, per i malati dell'hardcore  punk più genuino e per chi non li ha mai visti dal vivo, sono di scena i  C.O.V., i Church of Violence. Ingresso 7 euro; info www.hiroshimamonamour.org GAY PRIDE, DJ T & BOILER Solo per una notte riaprirà il Boiler, interrompendo la pausa estiva: in  occasione del Gay Pride, Boiler & Cup of Tea presentano dalle 23  nel club di via Nizza 37, il set di Dj T (Get Physical - Berlin. DE) +  il resident Marcelo Tag. Info 340/7546311 (anche WhatsApp). TUTTI TUTTI FRUTTI Alle 21 al Parco di Reano (via della Parrocchia 8) va in scena “Tutti  Frutti, uno spettacolo un po’ fashion, abbastanza cool, molto American  Bar colmo di buona musica”. Info 349/1050510 . TEATRO FESTIVAL DELLE COLLINE Proseguono gli appuntamenti inseriti nella programmazione del “Festival  delle Colline Torinesi”: alle 18 alla Cavallerizza Reale, in prima  nazionale con sottotitoli in italiano “Jocuri en curtea din spate” di  Edna Mazya oper la regia di Bobi Pricop; alle 21 sempre in prima  nazionale “Lo splendore dei supplizi” di e con Licia Lanera e Riccardo  Spagnulo. Info www.festivaldellecolline.it INTERPLAY DANZA 2013 A giugno i “Blitz metropolitano” del festival di danza contemporanea  Interplay migrano in periferia, con un percorso urbano per valorizzare  con eventi spot di danza urbana il quartiere Barriera di Milano.  Appuntamento alle 17 ai Docks Dora di via Valprato 68 e alle 20 al  Bunker di via Paganini con il progetto “Add Up Barriera Senza Confini”.  Info www.mosaicodanza.it TUTTO SU NIJINSKY La Fondazione Egri per la Danza diretta da Susanna Egri chiude la  stagione de “I Punti Danza” con due importanti appuntamenti alle  Fonderie Teatrali Limone (Moncalieri). Alle 21 con i tre balletti  coreografati da Susanna Egri e Raphael Bianco “Jeux”, “Le Sacre” e  “Labirinto d'Ombre” e alle 18 con il convegno “Nijinsky coreografo e il  1913”, moderato da Enzo Restagno. Info 366/3408040 e www.egridanza.com LE MAGIE DEL MUSICAL Alle 21 al Teatro Le Serre di Grugliasco va in scena lo spettacolo “La  magia del musical” con Fabrizio Voghera, Tania  Tuccinardi, Francesco  Antimiani e il corpo di ballo dell’Adriana Cava Jazz Ballet “Eureka 90”.  Info www.teatroleserre.it SENTIERI & REMIGANTI Il festival “Per Sentieri e Remiganti” chiude la VII edizione a Pecetto  Torinese alle 21 nella Chiesa dei Batù in piazza Roma con “Vivi le vite  degli altri”: Angela Rafanelli narra come è entrata in contatto con i  segreti degli altri, in particolar modo quelli delle vite estreme che ha  sperimentato in prima persona nel programma de La7. A seguire  proiezione. Ingresso Up to you! Info www.persentierieremiganti.it LA PARATA DEL CIRKO Alle 16 il centro di Torino sarà animato da una parata che avrà come  protagonisti gli artisti di Cirko Vertigo. L'incursione urbana partirà  da piazza Statuto e si snoderà lungo via Garibaldi, piazza Castello, via  Po e piazza Vittorio per raggiungere infine il parco del Valentino.  Info www.sulfilodelcirco.com 
Tre  anni fa è arrivata a Torino dall'Ecuador per ricongiungersi con la  madre, oggi gioca a calcio nella squadra femminile del Torino ed è  pronta a guidare la sua nazionale alla conquista del  Balon Mundialito.  E' la storia di Erika Mesa Carrasco, 19 anni e un talento cristallino  nel Futbol. "Mia madre è venuta in Italia per giocare a calcio quando  avevo 9 anni - racconta Erika - ed io sono rimasta in Sudamerica con mio  padre e mia nonna per sette anni prima di riabbracciare finalmente mia  madre". La giovane ecuadoriana da sabato 8 giugno guiderà la squadra  femminile sudamericana alla settima edizione di Balun Mondial, torneo  calcistico multietnico che mette a confronto le comunità straniere di  Torino. Lo scorso anno è stata eletta miglior giocatrice del torneo, e  le brillanti prestazioni mostrate sui campi della Colletta, prima, e  allo Stadio Primo Nebiolo, poi, le sono valse un posto nelle giovanili  della squadra di calcio femminile del Torino. "Balon Mundial è  una manifestazione straordinaria in cui al calcio si uniscono danze,  musiche e pietanze tipiche di culture provenienti da tutto il mondo -  spiega Erika - l'anno scorso abbiamo perso in finale contro l'Italia per  3-2, quest'anno vogliamo vincere". La squadra dell'Ecuador di cui Erika  è l'attaccante, è composta per sei decimi dalle famiglie  Carrasco-Valencia, che abitano in via Renato Martorelli. La coppia  madre-figlia sarà l'asse portante della squadra. Ogni anno il nucleo  familiare cresce accogliendo anno dopo anno nuovi membri provenienti dal  Sud America. La comunità ecuadoregna presente nel capoluogo piemontese  conta oggi 1540 persone ed è destinata ad aumentare grazie a un flusso  costante di arrivi. Un anno e mezzo fa, ad esempio, è arrivata a Torino  quella che per Erika è ormai una sorella: Dianan Carrasco, anche lei  appena maggiorenne, fa la badante per mantenere la figlia Damaris,  nell'aprile 2012. A luglio Erika tornerà finalmente in Ecuador per la  prima volta da quando si è trasferita: "Sono contenta di rivedere mia  nonna". Ma la vera nostalgia la giovane ecuadoriana l'ha provata quando  era lontana da sua madre. Torino, ormai, è casa sua. 

Blogger per acclamazione: è la storia di Eleonora Alicino, gestore di Candy cake ,  che, per accontentare amici e colleghi che la pregavano di svelare le  sue ricette, ha aperto un sito. In realtà, nella vita, la torinese  trentenne fa l'ingegnere aerospaziale. "Un giorno mi sono detta: 'perché  no?'  -  racconta -. Cucinerei e sperimenterei comunque con il cibo, è  una passione, tanto vale fare qualche foto e condividere i miei segreti  in cucina". Complice un fidanzato ingegnere informatico, poco più di un  anno fa ha fondato Candy cake. Da dove arriva il talento? Eleonora è, in  un certo senso, figlia d'arte: entrambi i genitori sono pasticceri di  Torino. Normale quindi che sia cresciuta tra forno e fornelli. "In  realtà non ho mai chiesto ai miei di insegnarmi ricette, li ho guardati e  poi, quando è stato il momento di andare a vivere da sola, mi è venuto  naturale mescolare sapori e impiattare", ha raccontato. Eleonora  Alcino è solo una delle molte ragazze che si sono lanciate nel mondo dei  blog, scegliendo un settore in continua crescita come quello della  cucina. Tra programmi dedicati, siti specialistici e ricettari, il campo  dell'enogastronomia fa ormai a gara, per numero di lettori, con quello  della moda e della maternità. "La concorrenza c'è, lo so - ammette  l'autrice di Candy cake -, per emergere bisogna distinguersi". Nel corso  dell'ultimo Salone del libro è stata invitata come ospite allo spazio  "Hubblog" per gestori di siti emergenti, ma Eleonora alla carriera di  blogger professionista non pensa: "Il mio lavoro mi piace, potrei  mollare tutto solo se mi offrissero un'occasione alla Clio Makeup, la  truccatrice più famosa del Web: un programma tutto mio in diretta da New  York", conclude semiseria. 
PRAGA - "Un punto prezioso che pesa moltissimo in chiave qualificazione". Cesare Prandelli vede il bicchiere mezzo pieno al termine della trasferta di Praga. Anche se riconosce che la squadra non gli è piaciuta: "C'è mancata la brillantezza. Non avevamo rapidità di manovra, ma queste sono le partite che formano il carattere. Dopo una stagione difficile non puoi avere i serbatoi pieni. L'importante era fare risultato. Volevamo il punto e l'abbiamo conquistato". BALOTELLI DEVE CRESCERE - Poi il ct " bacchetta" Mario Balotelli per l'espulsione: "Deve sapere accettare la situazione quando le cose in campo non gira. Da questo punto di vista deve crescere e noi dovremo farglielo capire" ribadisce il tecnico della Nazionale che poi ammette di aver pensato di sostituirlo: "Ma non ho avuto il tempo". E L SHAARAWY FATICAVA A DARCI PROFONDITA' - Prandelli chiude spiegando la sostituzione di El Shaarawy nell'intervallo: "Ha personalità ma a me interessava che desse profondità alla manovra e c'è riuscito solo in un paio di occasioni. E', come tutti, in un momento di poca brillantezza ". BUFFON: PAGATO IL MESE DI INATTIVITA' - Gigi Buffon è dello stesso avviso: " E' un punto importante perché ci permette di arrivare al rush finale delle ultime 4 gare con un buon margine di vantaggio e 3 partite in casa. Credo sia una cosa positiva". Il portierone azzurro spiega così la prestazione deludente della squadra: "Quando finisce il campionato e dopo un mese d' inattività, non è facile arrivare all'evento ed entrare in partita con quella rabbia e quella dose di nervosismo che ci vuole per affrontare queste gare internazionali. Nel calcio contano la tecnica, la corsa, ma anche combattere. Tante componenti che fai fatica a portare in campo dopo un mese senza partite. Inoltre in vista di questa gara e della Confederations Cup ci siamo sottoposti a carichi di lavoro pesanti...". BALOTELLI NON E' UN PROBLEMA - Buffon difende a spada tratta Balotelli. "Negli spogliatoi era dispiaciuto ma non è un problema. La doppia ammonizione può capitare a chiunque, non è niente di grave. Non si vede da un rosso se un giocatore è maturo o meno. Sono situazioni di campo che possono capitare e non ci vedo nulla di grave. Sarebbe grave se ci fossero giocatori che non hanno attaccamento e dedizione suprema alla maglia, ma da quando ci sono io credo che questo problema la Nazionale non l'abbia mai avuto. Credo che Mario sia stato anche sfortunato, è stata una situazione di gioco che capita tantissime volte e l'ammonizione, visto che era stato ammonito poco prima, mi sembra un po' esagerata, eccessiva. Lo sfogo che ha avuto dopo è figlio del dispiacere". AQUILANI: A FINE STAGIONE NORMALE ESSERE STANCHI  - Anche Alberto Aquilani, entrato ad un quarto d'ora dal termine al posto di Pirlo, con gli azzurri in 10, dà attenuanti ai compagni per la prova sottotono. "Era una partita complicata. Loro giocavano alla morte e cercavano la vittoria a tutti i costi. E' un punto che ci fa sperare e che dobbiamo prendere in maniera positiva. E' una prestazione che ci può stare. Io poi non l'ho vista poi così male. Alla fine del campionato qualche giocatore è inevitabilmente un po' stanco". Aquilani, poi, dimostra di essere contento anche se non parte dall'undici titolare. "A me sta bene - dice -, basta esserci. E poi vuol dire che posso ricoprire più ruoli". Argomenti nazionale italia mondiali brasile 2014 cesare prandelli Leggi i commenti I commenti dei lettori 
ANCONA - Il palco è imponente, un muro di tre schermi giganti che copre tutta la curva. Una passerella si allunga come una lingua al centro del prato, divide in due la folla. Ha fatto le cose in grande, Jovanotti, per il suo primo tour negli stadi. Venticinque anni dopo il rap di "Gimme five" e di "La mia moto" ecco che il primo rapper della canzone italiana entra nel ristretto club degli artisti da stadio: il suo Backup Tour continuerà per tredici date in altrettante città italiane a cominciare dallo Stadio del Conero di Ancona dove per vederlo sono arrivati in venticinquemila. Spalti gremiti, qualche spazio vuoto solo sotto la curva opposta al palco. [[ge:rep-locali:repubblica:60653198]] Sono le 21, il sole non è ancora tramontato, c'è ancora un po' di luce quando partono le note di "Django", dalla colonna sonora dell'omonimo film di Tarantino, e si può cominciare. "Che bello è, quando lo stadio è pieno" canta Lorenzo accennando "Ciao mamma" con un velo di emozione nella voce. Camicia e giacca giallo-rosse, pantaloni blu elettrico, prende subito confidenza con il palco. Canta ancora: "E' questa la vita che sognavo da bambino", dice accennando "Megamix" e intanto corre sulla passerella, ci saranno almeno cento metri per raggiungere l'altra parte. "Mi avete tolto le parole stasera, ragazzi, l'abbiamo fatta grossa", dice Lorenzo, e si vede che è davvero emozionato. Attacca "Gimme Five" e si sente di nuovo a casa, il suono è imponente, il basso di Saturnino lo porta subito nel funk di "Non m'annoio". L'inizio vuol essere travolgente, senza respiro, molte canzoni sono solo accennate, ma è quando tutte le luci si abbassano, lo stadio cala nel buio e il ritmo si fa ossessivo per "Tensione evolutiva", quando anche l'immagine di Lorenzo diventa un'animazione sul grande schermo, che il concerto inizia davvero. [[ge:rep-locali:repubblica:60652851]] Per il suo primo tour negli stadi Jovanotti riporta sul palco la band che lo ha accompagnato in "Safari" e "Ora" con Saturnino al basso, Riccardo Onori alle chitarre, Franco Santarnecchi alle tastiere, Christian Rigano sintetizzatori, Gareth Brown alla batteria, Leonardo Di Angilla percussioni, ma ha voluto anche una sezione fiati guidata da Marco Tamburini, che ora all'inizio di "Safari" fa urlare la sua tromba. E' qui che i tre schermi illustrano tutte le loro potenzialità: "Il concerto deve essere una supermegafesta, una cavalcata sulle montagne russe della mia musica, un dj set con una band e i successi della mia vita" aveva promesso Lorenzo, e in effetti nella scaletta ci sono tutti i pezzi di una carriera, un lungo percorso che alla fine conterà 32 brani per due ore e mezza di show. [[ge:rep-locali:repubblica:60653199]] La sfida è ambiziosa, gli stadi sono fatti soprattutto per il rock, ci vuole un set calibrato e suono potente. La band che lo accompagna dimostra di averlo ma la sfida riguarda soprattutto il suo repertorio, che Jovanotti vuole tutto rappresentato nella scaletta, dal rap degli esordi alle ballate, da "La mia moto" e "Serenata rap" a "Tutto l'amore che ho", e anche se non sembra musicalmente ha cambiato pelle mille volte. "Con questo concerto vorrei portare nelle città italiane una botta di energia, la radiografia di quanta vita c'è in ognuno di noi, per avere conferma che possiamo farcela, che siamo qui, siamo ora, siamo noi, siamo vivi.  E' una sfida, una provocazione, un kolossal, una festa, un gioco" spiega Jovanotti. E aggiunge: "Un lavoro realizzato da un gruppo di persone che non si rassegna all'aria che tira, ma che come sempre e più di sempre prova a ribaltarla attraverso quello che sa fare". Si presenta con il vestito scuro e la chitarra per "Gente della notte", ricorda la sua infanzia a Roma negli anni Settanta, gli anni di piombo, poi torna negli anni Ottanta "quando mi sono innamorato della musica", il decennio dei Mondiali di Spagna e della caduta del muro di Berlino "anche se non per colpa mia". Ricorda "il gioco delle parole crociate di unire i puntini che facevo da bambino per vedere la figura che veniva fuori, ma stasera non ho voglia di unirli, meglio guardare le stelle, ci sono dentro tutte le figure che vogliamo". Canta "La notte dei desideri" in meno di un minuto cita "La notte dei miracoli" di Dalla, "Certe notti" di Ligabue, "Una notte in Italia" di Fossati, "Notte prima degli esami" di Venditti, la notte dell'uomo in frac di Modugno: tutto troppo velocemente, anche se per la voglia di aprire al meglio la strada alla sua "Ti porto via con me". [[ge:rep-locali:repubblica:60653200]] E' la parte centrale dello show, quella con le canzoni più recenti, c'è "Ora", "Le tasche piene di sassi" che Lorenzo interpreta con la giusta attitudine e la voce che finalmente posa dove e come deve. Lo raggiungono i suoi musicisti sulla passerella, ecco la nuova "Terra degli uomini", poi i raggi laser, il basso di Saturnino e i sintetizzatori annunciano "Tanto Tanto Tanto" mentre Jovanotti torna in scena con un abito multicolore e psichedelico. "Dice il saggio: quando non sai che fare, tu inizia a ballare" dice e ora davvero sembra aver preso nelle mani lo stadio, trasformato magicamente in una discoteca a cielo aperto e trascinato grazie al ritmo di "Io danzo", "Muoviti muoviti" e "Una tribù che balla". E' questa la sua nuova acqua, è in questa invenzione ritmica che Jovanotti ha sintetizzato al meglio il suo rap. Ma la scaletta deve contenere tutto e allora nella parte finale il ritmo scende con le ballate d'amore, "Bella", che dedica alla moglie Francesca che lo segue in platea, e poi "Raggio di sole", in tempo di ska. Poi l'omaggio a Little Tony con l'accenno di "Riderà": "Ciao Tony". Dedica alla figlia Teresa "Baciami ancora" in una versione in tempo di mazurka "molto adriatica", intona la poetica "A te". Poi il gran finale con "Il più grande spettacolo" e "L'ombelico del mondo". Nei bis ricorda a tutti che è un "Ragazzo fortunato" e che la sua forza è in quel "Penso positivo" che resta il suo marchio più riconoscibile e che stasera propone in una scatenata versione techno fasciato in un sorprendente vestito dorato. Il "Backup Tour - Lorenzo negli stadi" sarà l'11 a Bari, il 15 a Bologna, il 19 e il 20 a Milano, il 23 a Firenze, il 28 a Roma, il 2 luglio a Salerno, il 6 a Palermo, 10 a Pescara, il 13 a Padova, il 16 a Torino, il 20 a Cagliari. Ma prima, domenica prossima, Jovanotti sarà a Firenze per la chiusura di Repubblica delle idee . Argomenti musica concerti jovanotti 
ROMA - Il Portogallo complica la situazione della Russia di capello, Il Belgio batte la Serbia e stacca la Croazia, clamorosamente sconfitta in casa dalla Scozia. La Svezia rischia di non qualificarsi neanche per lo spareggio dopo il ko in Austria che rilancia anche l'Irlanda di giovanni Trapattoni. Bene anche l'Ucraina, che domina in Montenegro. Inoltre parecchie 'piccole' hanno ottenuto risultati importanti, in alcuni casi storici. Sono questi i motivi principali del venerdì di qualificazione verso Brasile 2014. Nel gruppo A, la Scozia passa in casa della Croazia. A Zagabria decide la rete di Snodgrass al 26'. Nell'altro match il Belgio supera 2-1 la Serbia e stacca i croati. A Bruxelles, padroni di casa in vantaggio al 13' con Kevin De Bruyne. Il raddoppio di Fellaini al quarto d'ora della ripresa. La rete dei serbi di Kolarov a tre minuti dallo scadere. In classifica, il Belgio al comando con 19 punti, la Croazia resta a 16. Serbia a 7, Galles a 6, Scozia che sale a 5 e Macedonia ultima con 4. Nel gruppo B, quello dell'Italia, Malta ha battuto 1-0 l'Armenia a Yerevan. Ha deciso un gol di Mifsud all'80. Con questo successo storico, il primo in una gara di qualificazione mondiale, la formazione isolana allenata dall'italiano Pietro Ghedin raggiunge proprio l'Armenia a 3 punti in classifica. Nel gruppo C, l'Austria ha battuto la Svezia 2-1 in una gara chiave per ottenere almeno il secondo posto, visto che la Germania non semba raggiungibile in testa. Le reti austriache di Alaba (26' su rigore) e Janko (32'). Per la Svezia Elmander (82'), ma ora Ibrahimovic rischia di restare a casa il prossimo anno. In corsa anche L'Eire, che con una tripletta di Robbie Keane piega le Isole Far Oer.  In classifica, Germania al comando a quota 16. Irlanda ed Austria a seguire con 11, Svezia che resta a 8. Chiudono Kazakhstan a 1 e Far Oer 0. Nel gruppo E, importante vittoria della Slovenia che passa nel finale in casa dell'Islanda, battendola per 4-2. Andraz Kirm porta in vantaggio i balcanici all'11', ma i padroni di casa nel giro di 4 minuti capovolgono il risultato. Al 22' pareggiano con Bjarnason ed al 26' si portano in vantaggio con il rigore trasformato da Finnbogason. Cinque minuti più tardi, altro rigore e pari di Birsa per la Slovenia. Nella ripresa di Cesar al 16' e di Kirm al 40' le reti della vittoria degli ospiti. Albania e Norvegia pareggiano 1-1. Albanesi in avanti al 41' grazie a Valdet Rama. La Norvegia pareggia nel finale, al 42' con Hogli. In classifica Svizzera, che sabato gioca con Ci pro e può allungare, sempre prima con 11 punti, seguita ad una lunghezza dall'Albania. Islanda che resta a 9, mentre la Norvegia sale a quota 8 e la Slovenia a 6. Cipro fanalino di coda con 4. Nel gruppo F, con un gol di Helder Postiga al 9' del primo tempo, il Portogallo ha battuto 1-0 la Russia di Capello. Successo molto importante per Cristiano Ronaldo e compagni che infliggono il primo ko del gruppo ai russi e si portano in testa a quota 14 punti. I lusitani, però, hanno giocato 7 partite contro le 5 della nazionale di Capello, ferma a 12 punti, uno in più di Israele (6 gare disputate). Nell'altra gara del gruppo, pari per 1-1 fra Azerbaijan e Lussemburgo: ad Abishov risponde Bensi, con gli azeri che staccano l'Irlanda del Nord, ora ultima con tre punti assieme proprio al Lussemburgo. Nel gruppo G Bosnia sempre più leader dopo il 5-0 alla Lettonia. A Riga i padroni di casa restano in dieci all'11' (espulso Fertovs) ma vanno al riposo con la porta inviolata. Ma a inizio ripresa il laziale Lulic sblocca il risultato e da quel momento la gara si fa in discesa per la Bosnia, che trova il gol altre quattro volte: raddoppio di Ibisevic, 3-0 di Medunjanin, poker del romanista Pjanic e sigillo finale di Dzeko. La Grecia vince 1-0 in Lituania grazie al bolognese Christodoulopoulos e resta 3 punti sotto i bosniaci. Finisce 1-1, invece, Liechtnstein-Slovacchia (Buchel e Durica), padroni di casa ultimi con 2 punti, slovacchi terzi e fuori dai giochi con 9. Nel gruppo H, l'Ucraina ha battuto 4-0 (0-0) il Montenegro a Podgorica e si rilancia per la qualificazione. Le reti portano la firma di Garmash (52'), Konoplyanka (77'), Fedetskiy (85') e Bezus (92'). Nel finale del primo tempo, fuori Jovetic per un problema muscolare. Moldavia e Polonia hanno pareggiato 1-1 (1-1) nell'altra gara del gruppo giocata a Chisinau. Ospiti in vantaggio con Blaszczykowski al 7', pareggio di Sidorenko al 37'. Riposava l'Inghilterra, che beneficia notevolmente del risultato del ko dei montenegrini. Infine il gruppo I. Con Spagna e Francia a riposo, La Finlandia ha battuto la Bielorussia 1-0. La rete è stata segnata da Hamalainen al 57'. Per i finnici prosegue l'ottimo momento, dopo il pari colto nella trasferta in Spagna. Argomenti mondiali brasile 2014 Leggi i commenti I commenti dei lettori 
ROMA - Grave fatto di cronaca a Roma. Nella nottata di giovedì, alcuni ignoti hanno fatto irruzione nel cimitero di prima Porta violando la tomba di Tommaso Maestrelli, allenatore della Lazio che vinse il primo scudetto nella stagione 1973/74. I vandali hanno prima rotto il lucchetto della cappella dove riposa Maestrelli, per poi mandare in pezzi il vetro che custodisce l'ingresso. Una volta penetrati all'interno però non hanno violato la sepoltura, ne prelevato alcuno dei tanti cimeli presenti all'interno. Leggi i commenti I commenti dei lettori 
None Leggi i commenti I commenti dei lettori 
ROMA  -  Dopo l'esaltante chiusura di stagione coronata con la conquista della Coppa Italia contro la Roma, torna a parlare Vladimir Petkovic ai microfoni di Mediaset Premium durante la trasmissione "calciomercato". L'analisi del tecnico biancoceleste si focalizza principalmente sui futuri movimenti di mercato del club: "Dobbiamo aumentare sia in qualità che in quantità, per permettere una maggiore rotazione dei giocatori e far riposare a turno i vari ragazzi". PETKOVIC: "FELIPE ANDERSON NON SARÀ L'UNICO ARRIVO E I BIG RESTANO"  - Proprio il tecnico della Lazio conferma il forte interesse della Lazio per Felipe Anderson, il cui arrivo è dato praticamente per scontato: "E non sarà l'unico. Ci saranno altri arrivi perché vogliamo e dobbiamo completare la rosa per poter competere su tre fronti". Arriveranno anche Biglia (si attende solo l'ufficialità) e Perea: "È un giocatore giovane e interessante, molto veloce e potente che può giocare come prima o seconda punta". Il sogno per l'attacco resta però Alessandro Matri della Juventus: "Un giocatore interessante che ha dimostrato il suo valore in Italia, ma non credo che a questi prezzi possa arrivare alla Lazio". Sensazioni positive anche in ottica del mercato in uscita, visto che Petkovic è sicuro di non veder partire i big: "Non temo di perdere nessuno: né Hernanes né Marchetti che resteranno qui con noi alla Lazio". Argomenti ss lazio serie a vladimir petkovic Leggi i commenti I commenti dei lettori 
