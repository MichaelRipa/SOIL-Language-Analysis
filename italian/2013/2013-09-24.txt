La legge del Friuli non perdona e anche il Genoa si inchina all'Udinese, che vincendo l'anticipo infrasettimanale di Serie A, allunga a 21 la striscia positiva nel suo stadio. A decidere il match, un'autorete di Calaiò al 79' dopo che i friulani avevano attaccato a testa bassa per tutta la partita, ma senza riuscire a impensierire più di tanto il portiere rossoblu, Perin. Guidolin conferma il classico 3-5-2, torna Di Natale dal primo minuto ma alle sue spalle ci sono Maicosuel e Pereyra e non Muriel che parte dalla panchina. Il suo ingresso cambierà la gara nella ripresa. Dall'altra parte, Liverani conferma il modulo 3-5-2 che aveva deluso contro il Livorno, ma cambiano molti interpreti, tra cui si registra in mezzo al campo l'esclusione di Biondini e Matuzalem, per far spazio a Cofie e Bertolacci. In attacco resta fuori Calaiò E ad affiancare Gilardino non è Stoian ma l'esordiente Konate. LE FOTO Primo tempo tutto di marca Udinese, la squadra di Guidolin comanda il pallino e si affaccia spesso dalle parti di Perin, ma ogni tentativo di Di Natale e compagni va ad impattare contro la tenacia e l'organizzazione della difesa allestita da Liverani. Così la prima parte di gara se ne va con due tiri in porta dei friulani, che collezionano angoli a raffica ma senza mai essere realmente pericolosi. Parte bene Maicosuel, ma il "Mago", inizialmente protagonista della manovra offensiva, si va lentamente eclissando tanto che Guidolin (tra i fischi di disappunto del Friuli) all'8' della ripresa lo individua per dare spazio a Muriel. L'Udinese domina e al 14' impegna subito Perin con Di Natale. Al 22' uno dei rari lampi di Maicosuel, con palla a giro che sfiora il palo di pochissimo. Il Genoa resta a guardare, lasciando Gilardino troppo solo (dejavu della sfida con il Livorno di sabato), e la risposta del Grifone è tutta in un tiro di Konate respinto da Kelava in angolo al 28'. Alla mezzora annullato un gol per fuorigioco a Di Natale, con annessa protesta del napoletano per un tocco presunto volontario di Antonini che lo avrebbe rimesso in gioco. Prima del riposo, Udinese vicina alla rete ancora con Danilo di testa, poi con Portanova che rischia l'autogol, e infine con Di Natale che al 40' si gira e conclude a botta sicura trovando pronto Perin. Serve qualcosa in più davanti e nella ripresa entra Muriel per Maicosuel. L'Udinese va vicina al vantaggio con Naldo, di testa da corner, proprio mentre Liverani decide di inserire Calaiò (al posto di un buon Konate) riformando così la coppia d'attacco di Genoa-Livorno. A sfiorare il gol è però Bertolacci (20') prima di lasciare il posto a Biondini. L'Udinese le tenta allora dalla distanza, al 25' con gran botta di Muriel che va fuori di pochissimo, poi la prova Naldo con gli stessi esiti. A sbloccare il match è però il genoano Calaiò, che sigla il più banale degli autogol deviando al 34' nella sua rete una punizione velenosa di Di Natale da sinistra. Inutile il disperato tentativo del Grifone di pareggiare. Dopo il pari con il Livorno, un altro stop per Liverani che resta a 4 punti e sabato, a Marassi, sarà chiamato all'impresa con il Napoli di Benitez. 
"Peccato, è mancata un po' di esperienza e voglia di arrivare al risultato. Serve un pizzico di malizia in più per fare risultati, ma il pareggio era più giusto". E' il rammarico del tecnico del Genoa, Fabio Liverani, a caldo dopo il match perso con l'Udinese. "Abbiamo fatto una bella partita e per questo sono amareggiato - ha aggiunto Liverani - abbiamo avuto un'occasione con Konate. Queste sono gare che si giocano su episodi, abbiamo fatto un'ottima gara e non mi ricordo parate decisive di Perin". Ora la testa va al Napoli, che il Genoa incontrerà sabato a Marassi: "Un'altra partita difficile - ha confidato Liverani - finora abbiamo incontrato 4 delle prime 5 in classifica dello scorso campionato, oltre al derby". Infine un pensiero a Rino Gattuso, che starebbe attendendo il probabile esonero dal Palermo, ex squadra di Liverani: "Mi spiace, io faccio parte di questo calcio - ha concluso Liverani - la società decide. E' il nostro mondo e lo accettiamo per cose positive e negative". 
UDINE - Tre punti pesanti e un sasso che vola via dalle scarpe, nemmeno troppo piccolo. Francesco Guidolin non ha gradito particolarmente i fischi piovuti dagli spalti in occasione del cambio Maicosuel-Muriel ed ecco che la vittoria sul Genoa sembra quasi passare in secondo piano. "Che facciano, meglio i fischi a me che alla squadra. Evidentemente qualcuno ha detto in giro che siamo partiti per vincere lo scudetto o arrivare nelle zone alte, cosa tutt'altro che scontata. Per riuscirci dobbiamo battere le cosiddette piccole e metterci alle spalle almeno 2-3 grandi, io spero soltanto di arrivare il prima possibile ai 40 punti. Questo gruppo ha fatto tre miracoli di fila, sento un clima diverso, ho fatto le mie riflessioni e ne parlerò anche in famiglia. Si vede che sta finendo la passione nei miei confronti, anche se la mia verso la maglia bianconera si rinforza di giorno in giorno. In estate ho fatto una scelta d'amore, continuo a sostenere che sia quella giusta". VITTORIA MERITATA  -  Il tecnico analizza in maniera positiva il match. "Pur non costruendo tanto abbiamo ottenuto una vittoria meritata, il Genoa ha chiuso tutti gli spazi. Non avevo chiesto ai ragazzi di vincere, mi serviva una prestazione da Udinese, da squadra provinciale che lotta per ottenere il massimo, con applicazione: ci siamo riusciti, a differenza del match di Verona. Ho tolto Maicosuel perché era stanco, Muriel ha delle accelerazioni incredibili ma per lui non è facile fare 3 partite in una settimana, ed è il motivo per cui è rimasto in panchina all'inizio. Deve migliorare le proprie capacità atletiche, è un ragazzo serio che deve essere stimolato di continuo. Ha un grande futuro davanti a sé ma è necessario per lui crescere dal punto di vista fisico, deve riuscire a fare 5-6 accelerazioni per tempo e non solo 2-3″. La chiusura è per Gennaro Gattuso, fresco di esonero col Palermo. "Mi dispiace molto per Rino, conosco la piazza e il presidente, ci sono passato anche io nonostante i risultati, così come altri tecnici che hanno fatto bene". Leggi i commenti I commenti dei lettori 
UDINE - In Inghilterra, complice José Mourinho, "to park the bus" è ormai espressione comune nel gergo calcistico. Parcheggiare il pullman davanti alla porta è diventata la metafora perfetta per descrivere chi scende in campo col solo obiettivo di non prenderle: oggi ci ha provato il Genoa, riuscendoci alla perfezione fino al 34′ della ripresa, con l'Udinese che continuava a sbattere contro il muro eretto da Liverani. I padroni di casa, quasi rassegnati, hanno però trovato l'alleato inatteso. E' la testa di Emanuele Calaiò a decidere l'anticipo della 5/a giornata di campionato, purtroppo per i suoi tifosi non nel senso sperato: l'ex senese mette alle spalle di Perin una punizione di Di Natale e il pullman, sino a quel momento parcheggiato in maniera esemplare, si sposta di quel tanto che basta per far sorridere i friulani. DUBBI DI REGOLAMENTO  - La novità in sede di formazione è la rinuncia a Muriel da parte di Guidolin: friulani con il doppio trequartista a ridosso di Di Natale. Liverani sceglie Konaté al fianco di Gilardino ma il Genoa, fino al 28′, quasi non si vede nella metà campo avversaria. Al quarto d'ora Perin allontana con i pugni in mischia, al 22′ Maicosuel si mette in proprio ma il suo destro a giro non trova i pali ad accoglierlo, cuoio a lato di un nulla. Come detto, a ridosso della mezz'ora i rossoblù si svegliano: Konaté scappa sulla destra ma invece di servire Gilardino, solissimo in area, prova il diagonale da fuori area, sul quale è attento Kelava. Minuto 30, materiale per gli appassionati di regolamenti. Badu strozza il mancino dal limite, Antonini tocca, Di Natale segna in evidente fuorigioco: fino a qualche mese fa non ci sarebbero state discussioni, ora l'introduzione del concetto di giocata volontaria del difensore in grado di rimettere in gioco l'attaccante lascia aperta la questione, visto che l'ex milanista sembra andare sulla sfera in maniera non del tutto fortuita. Orsato annulla, si resta sullo 0-0. L'Udinese continua a fare la partita, pur senza creare granché se non su palla inattiva, con Danilo che alza di testa un angolo di Di Natale. CALAIO' SBAGLIA PORTA  - Il primo cambio arriva a ripresa già iniziata e non fa felice il pubblico del Friuli: fuori Maicosuel, fra i migliori in campo, e dentro Muriel. Liverani lancia Calaiò al posto di Konaté dopo il quarto d'ora, al 26′ si accende il neo entrato bianconero, che riceve ai 40 metri sulla sinistra, taglia verso il centro e fa partire un destro violentissimo, a lato per questione di centimetri. Il Genoa soffre solo su calcio piazzato  -  colpo di testa impreciso di Naldo sul solito corner di Di Natale  -  e non si sbilancia più di tanto, per evitare di prestare il fianco ai cambi di passo del colombiano. E' proprio lui a guadagnare un calcio di punizione da sinistra al 34′, costringendo Portanova al fallo da ammonizione: Di Natale calcia forte in mezzo, Calaiò è abituato a stare nell'area opposta e il suo tuffo di testa condanna l'incolpevole Perin. Non succede più nulla, con il Grifone che vede scappare via il punto difeso a fatica e l'Udinese, al 21esimo risultato utile interno consecutivo in campionato, ben felice dell'omaggio del centravanti avversario UDINESE-GENOA 1-0 (0-0) Udinese (3-4-2-1): Kelava 6; Heurtaux 6.5, Danilo 6.5, Naldo 6; Basta 6, Badu 6.5, Allan 6.5, Silva 6; Pereyra 5.5 (42′ st Lazzari sv), Maicosuel 6.5 (9′ st Muriel 6); Di Natale 6 (45′ st Zielinski sv). (Benussi, Bubnjic, Santos, Widmer, Fernandes, Mlinar, Pinzi, Lopez, Ranegie). All.: Guidolin Genoa (5-3-2): Perin 6; Vrsaljko 6.5, Gamberini 6.5, Portanova 6.5, De Maio 6, Antonini 6 (38′ st Stoian sv); Cofie 5.5, Lodi 5.5, Bertolacci 5.5 (22′ st Biondini 6); Konaté 6 (17′ st Calaiò 5), Gilardino 6. (Bizzarri, Zima, Sampirisi, Sokoli, Bennati, Centurion, Fetfatzidis, Matuzalem, Santana). All.: Liverani Arbitro: Orsato di Schio Rete: 34′ st aut. Calaiò Ammoniti : Antonini, Portanova e Di Natale per gioco falloso, Lodi per proteste Recupero : 0 e 4′ Leggi i commenti I commenti dei lettori 
UDINE - "Abbiamo fatto una buona partita, sono amareggiato per la sconfitta. Sono gare che si giocano sull'episodio, è andata male". Fabio Liverani pregustava già il pari in casa dell'Udinese, l'autorete di Emanuele Calaiò ha rovinato i piani del Genoa. "Prendere gol in quel modo dà fastidio, i ragazzi hanno giocato una buona partita e il più dispiaciuto di tutti è Calaiò. Ci serve un pizzico di malizia per fare punti, abbiamo avuto un'occasione con Konaté, che ha giocato bene, mentre Perin non ha fatto parate. Ora abbiamo tre giorni per preparare un'altra gara difficile, fin qui il calendario non è stato certo tenero con noi. Ho un gruppo che vuole lavorare, pian piano inseriremo anche i nuovi acquisti". IL GOL NON E' UN PROBLEMA  - Dopo lo 0-0 con il Livorno, un'altra gara senza trovare la via della rete: Liverani non appare particolarmente preoccupato. "Siamo alla seconda partita senza segnare, è normale che vorremmo fare di più in alcune situazioni ma l'obiettivo rimane la salvezza, non possiamo guardare troppo in alto: la fase difensiva è la sicurezza da cui partire, poi è evidente che sbagliamo troppo in fase di ultimo passaggio". Il tecnico del Grifone promuove la prestazione di Konaté. "Gli avevamo chiesto di allungare la squadra, ha gamba e doveva girare attorno a Gilardino. Parliamo di un giocatore di 20 anni che viene dal Senegal, qui è tutto nuovo, serve tempo. Dobbiamo lavorare per far crescere alcuni di questi ragazzi, piacerebbe a tutti avere un organico pronto per fare bene da subito". Leggi i commenti I commenti dei lettori 
SAN FRANCISCO – Oracle completa la rimonta. Il defender statunitense ha infatti centrato due vittorie nella 17/a e 18/a regata della 34esima Coppa America, in svolgimento nelle acque di San Francisco. Un successo che ha eliminato il gap da New Zealand: il team neozelandese raggiunto sull' 8 a 8 nella corsa al prestigioso e antico trofeo velico, nato nel 1851, che verrà assegnato nella regata finale in programma mercoledì sera. NEW ZEALAND, NON BASTA IL RITORNO A BORDO DI DALTON – All’equipaggio targato Emirates Team non è bastata neppure una mossa scaramantica come il ritorno del patron Grant Dalton a bordo di Aotearoa, il catamarano che sta sfidando l’imbarcazione di casa, dopo esser rimasto a terra per sei prove, tutte perse dai kiwi. Ancora una volta i confronto nella baia californiana è stato seguito da migliaia di spettatori e da tantissime altre barche, disputato sotto il sole e con una brezza di una ventina di nodi. SPITHILL: “LA NOSTRA BARCA E’ SEMPRE PIU’ VELOCE” - “La nostra barca è di giorno in giorno più veloce”, il sobrio commento di Spithill al termine della prova". Non lo potrà contraddire nessuno in casa neozelandese, a secco di successi dal 18 settembre (11/a regata) e al momento non in grado di interrompere la serie vincente degli americani. E così questa intensa finale è la più lunga della America’s Cup avendo battuto il precedente record di durata. Argomenti america's cup Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - In vetta almeno per un giorno. Il Marsiglia ha battuto 2-1 il St Etienne nell'incontro valido per la settima giornata di Ligue 1 e, in attesa delle gare del mid week, aggancia il Monaco di ranieri in vetta alla classifica. Succede tutto nel primo tempo. La formazione di casa sblocca il risultato al 22' con Mendy. Quattro minuti dopo, il raddoppio firmato da Gianelli Imbula. Al 32', accorciano le distanze 'les verts' con il rigore di Ghoulam. Tutto facile per il Lille che batte 3-0 in casa l'Evian: nel primo tempo in gol Kalou, quindi l'autorete di Hansen per il 2-0 con cui si va negli spogliatoi. Nella ripresa arriva il tris di Rodelin per il 3-0 finale. RISULTATI 7^ GIORNATA MARTEDI' Lille          - Evian TG                 3-0 Marsiglia      - Saint Etienne            2-1 MERCOLEDI' Ajaccio        - Lione                   ore 19 Bordeaux       - Reims                      " Guingamp       - Sochaux                    " Nantes         - Nizza                      " Tolosa         - Lorient                    " Valenciennes   - Paris Saint Germain        " Monaco         - Bastia                  ore 21 GIOVEDI' Montpellier    - Rennes                  ore 21 Argomenti calcio francese ligue 1 Leggi i commenti I commenti dei lettori 
