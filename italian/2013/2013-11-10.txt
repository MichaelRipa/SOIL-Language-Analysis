None Leggi i commenti I commenti dei lettori 
FIRENZE - Delio Rossi getta acqua sul fuoco in casa Samp dopo la sconfitta di Firenze. Il tecnico, a rischio esonero, mette da parte il primo tempo e si concentra essenzialmente sulla prova d'orgoglio avuta nel finale. "Stasera ho visto una squadra che voleva fare la partita, ma purtroppo è subito andata sotto. Su alcuni episodi poi abbiamo giocato con troppa paura anche se nei minuti finali siamo venuti fuori e forse avremmo meritato qualcosa di piu'". NESSUNA NOVITA' SUL FUTURO - Rossi continua parlando anche del futuro più prossimo della sua squadra. "Il nostro campionato sarà un torneo fatto di sofferenza e sudore, con la speranza di far crescere bene qualche ragazzo che abbiamo già in rosa". Poi una battuta sulla possibilità di un suo allontanamento dalla panchina blucerchiata. "Io sono un uomo di mondo e so come funziona nel calcio. I risultati fanno la differenza ed io sono pagato per lavorare e non per parlare, ma stasera non ho ancora sentito nessuno della dirigenza". Leggi i commenti I commenti dei lettori 
FIRENZE - Vincenzo Montella si gode il successo sulla Sampdoria che vale il quinto posto in classifica ad appena quattro punti dal terzo difeso dal Napoli. "E' stata una partita dominata con grande circolazione di palla e con grande velocita'. Abbiamo avuto la partita in pugno per 70′, non era facile l'approccio ed era una partita che temevamo perché arrivava dopo una serie di partite importanti. Poi sembra che per forza la squadra debba giocare in maniera spettacolare: questo può sembrare un nostro limite, ma non si può togliere ai ragazzi questa caratteristica. Questa squadra ha bisogno di divertirsi, di rischiare la giocata, di andare sopra le righe: se cerchi di tappare questo magari gli tappi la creatività che li fa rendere in questo modo. Cercheremo però di essere più concreti". MIGLIORARE NELLA GESTIONE DELLA GARA  - Dopo aver subito il gol di Gabbiadini "abbiamo avuto un po' di paura e poi c'è da mettere anche l'orgoglio dell'avversario e un po' di stanchezza  -  ammette ancora il tecnico viola -. Abbiamo rischiato il 2-2 e non sarebbe stata la prima volta in casa. Altre volte è successo che in momenti simili siamo stati bravi a gestire la partita, ora invece a tratti ci siamo rilassati pensando di avere la partita in pugno. Non dobbiamo fare certi errori se vogliamo centrare quel salto di qualità che inseguiamo da tempo". Montella è comunque felice, perché la Fiorentina, nonostante le assenze, ha recuperato posizioni in campionato e centrato con ampio anticipo la qualificazione ai sedicesimi di Europa League. "Sono molto soddisfatto per queste partite ravvicinate, anche per me è un momento di crescita, tutto serve. Ora  -  conclude  -  bisogna capire se alzatosi il livello delle partite in Europa a febbraio saremo in grado di supportarle allo stesso modo". Argomenti fiorentina serie a vincenzo montella Leggi i commenti I commenti dei lettori 
TORINO - Nonostante il pesante ko incassato dal suo Napoli contro la Juve, Rafael Benitez non si scompone e dopo una lunga attesa si presenta di fronte ai microfoni della stampa con la consueta disponibilità, senza però mancare di ribadire concetti già espressi alla vigilia della sfida. "Era una partita da analizzare e lo abbiamo fatto con calma, prendendoci tutto il tempo necessario", ha spiegato il tecnico della squadra partenopea. Benitez è poi passato alla disamina della gara: "Iniziare contro un avversario così forte subito sotto di un gol ha inciso moltissimo sulla sfida. La squadra ha accusato il colpo, era in difficoltà, ma nella ripresa ha dimostrato qualità, carattere e capacità di fare gioco. Le individualità della Juve, però, sono venute fuori e hanno segnato due gol straordinari. Le persone intelligenti sanno che ancora la Juve è la più forte". Benitez non è d'accordo con chi imputa scarsa personalità alla sua squadra: "Non credo - replica il tecnico spagnolo -, i ragazzi sono stati colpiti a freddo e hanno faticato un po' prima di riprendersi. Nel secondo tempo siamo cresciuti, abbiamo mantenuto il possesso palla ed attaccato con più pericolosità. Abbiamo dimostrato la qualità che sappiamo di avere. Marcatura troppo blanda su Pirlo? Sì, soprattutto sul calcio di punizione - ironizza Benitez -. La realtà è che nel secondo tempo abbiamo dimostrato che quando abbiamo la palla possiamo fare danno. Sappiamo che Pirlo ha qualità, ma non possiamo preoccuparci di un solo giocatore avversario. Ciascuno ha la sua maniera di gestire le partite. Ho lavorato in tre paesi diversi, ma ho sempre mantenuto la mia filosofia. Dobbiamo crescere ancora, ma sempre facendo il nostro gioco". La chiusura è su Hamsik, accusato di perdersi nelle partite che contano, e sulla polemica a distanza con Conte che non accenna a placarsi: "Marek è un campione, ma il calcio si gioca in undici. Non può essere uno solo a fare la differenza. La reazione di Conte alle mie parole? Non credo di aver detto niente di particolare. Tutti i tifosi della Juve la pensano come me e sanno che la loro squadra è la più forte. Il nostro è un gruppo in crescita, ma la Juve gioca assieme da tre-quattro stagioni, sono collaudati. Tutti gli anni fanno 100 milioni di fatturato in più delle altre squadre e mi sembra naturale che siano i favoriti". Argomenti serie a ssc napoli rafael benitez Leggi i commenti I commenti dei lettori 
"Io devo essere giudicato per quello che faccio, non per quello che dico. Il nostro campionato è di sofferenza, come quello di altre squadre, e abbiamo anche l'impegno di far crescere dei giovani. Speri di poter tirar fuori ancora il coniglio dal cilindro, come ho fatto tante altre volte". Parole di Delio Rossi, tecnico della Sampdoria, dopo la sconfitta in casa della Fiorentina. "Noi allenatori siamo giudicati dai risultati, io lavoro e altri traggono conclusioni. Non ho ancora sentito alcuno della società - ha aggiunto Rossi in merito all'ipotesi di esonero - Sul campo "ho visto una Samp che voleva fare la partita ed è andata sotto dopo pochi minuti, nel finale abbiamo cominciato a crederci e per le occasioni potevamo anche pareggiare con una squadra molto più forte della nostra". 
FIRENZE - Il treno che porta in Champions oggi è un po' più vicino. La Fiorentina non fallisce la grande occasione di recuperare punti a una tra Juventus e Napoli rosicchiando la bellezza di ben tre punti ai partenopei, sconfitti a Torino e ora terzi ad appena 4 lunghezze di distanza. Gli uomini di Montella battono la Sampodoria 2-1 in uno dei due posticipi della 12/a giornata di serie A grazie a una doppietta nel primo tempo di Giuseppe Rossi. Inutile la rete di Gabbiadini che serve solo a spaventare i toscani nel finale. VIOLA CON I FRENI NELLA RIPRESA - I viola arrivano alla sosta col morale alle stelle. Il successo contro la Samp fa seguito a quello ottenuto una settimana fa a San Siro contro il Milan. I timori peggiori per gli uomini di Montella alla vigilia erano essenzialmente due: da un lato la stanchezza per la gara di Europa League giocata giovedì, dall'altro il rischio di rilassarsi mentalmente in vista della sosta. Montella ha lavorato molto sulla concentrazione dei suoi e bisogna dire che nel primo tempo la cosa ha funzionato alla perfezione. Nella ripresa, complice il doppio vantaggio e una Samp soporifera, l'undici toscano col passare dei minuti oltre a calare fisicamente ha mollato anche mentalmente, rischiando nel finale il clamoroso ritorno di una Samp ferita nell'orgoglio e che nell'ultimo quarto d'ora ha fatto rivivere ai fiorentini i fantasmi dei pareggi casalinghi con Parma e Cagliari. Ora ci sarà la sosta e il tecnico potrà lavorare soprattutto su questo aspetto. SAMP SENZA CAPO NE' CODA  - La sosta, invece, potrebbe essere fatale a Delio Rossi. La sua Samp viaggia a ritmi lenti, anche troppo a volte, e il ruolino di marcia è decisamente da serie B. Con quella del Franchi i blucerchiati incassano la terza sconfitta consecutiva, la settima in dodici giornate. Quella ligure è apparsa una squadra in grosse difficoltà, incapace di esprimere un discreto calcio e (va detto) non in grado di sopperire ai diversi infortuni. Oggi si sono rivisti in campo Berardi e Gabbiadini, entrambi protagonisti del match. Il primo, suo malgrado, in negativo in occasione del rigore concesso ad Aquilani, il secondo in positivo trasformando in oro l'unica palla gol avuta in 85′. Ora c'è solo una certezza: che ci sia o meno Delio Rossi in panchina alla ripresa del campionato, bisogna lavorare molto per uscire dalla zona rossa della classifica e cercare una salvezza un po' più tranquilla rispetto alla passata stagione. IL MATCH - Al Franchi c'è solo una squadra in campo nel primo tempo ed è quella di Vincenzo Montella. I blucerchiati dopo una conclusione dai 20 metri di Obiang dopo appena 60" che dà l'illusione di un match equilibrato, scompaiono lentamente tra le giocate dei palleggiatori viola. Serve, però, un calcio di rigore ai padroni di casa per sbloccare il match: Rossi dal dischetto spiazza Da Costa e fa esplodere il Franchi. La gioia sugli spalti si trasforma in euforia 6′ più tardi quando il "Pepito" nazionale pennella un sinistro a giro dal limite di destra che si infila sotto il sette più lontano. Il 2-0 scuote leggermente la Samp che prova a impensierire Neto da fuori area, ma sono sempre i toscani a creare le occasioni migliori con Borja Valero e Rossi, ma in entrambe le occasioni gli ospiti si salvano deviando in angolo. Nella ripresa Da Costa tiene in piedi i suoi deviando in angolo un tiro dal limite di Fernandez. Un quarto d'ora più tardi da una palla persa in attacco da Cuadrado parte il contropiede blucerchiato trasformato al meglio da Gabbiadini. Nel finale due brividi scorrono lungo la schiena dei tifosi di casa. Il primo quando un destro violento dal limite di Wszolek esce di poco al lato, il secondo in pieno recupero quando Mustafi, su azione d'angolo, sfiora il palo con Neto praticamente battuto. Il triplice fischio di Damato poi fa esplodere il Franchi. FIORENTINA-SAMPDORIA 2-1 (2-0) FIORENTINA (4-3-3): Neto 5.5; Tomovic 6, Rodriguez 6.5, Savic 6, Pasqual 6.5; Matias Fernandez 6.5 (39′ st Vecino sv), Aquilani 6, Borja Valero 6.5; Cuadrado 6.5 (34′ st Rebic sv), Rossi 7.5, Joaquin 6 (24′ st Vargas 6) In panchina: Munua, Roncaglia, Compper, Alonso, Pizarro, Wolski, Olivera, Ilicic, Matos Allenatore: Montella SAMPDORIA (3-5-2): Da Costa 6; Mustafi 6, Palombo 6, Regini5.5; De Silvestri 6, Obiang 5.5, Krsticic 5.5, Gentsoglou 5 (7′ st Wszolek 6.5), Berardi 5 (15′ st Gavazzi 6); Gabbiadini 6 (39′ st Pozzi sv), Eder 5.5 In panchina: Fiorillo, Tozzo, Fornasier, Poulsen, Renan, Eramo, Soriano, Bjarnason, Petagna. Allenatore: Rossi ARBITRO: Damato di Barletta RETI : 11′ pt Rossi (rig), 17′ pt Rossi; 30′ st Gabbiadini NOTE : serata fresca, terreno in buone condizioni. Ammoniti: Berardi, Gentsoglu, Mustafi, Eder. Angoli: 7-1 per la Sampdoria. Recupero: 0′; 3′. Argomenti fiorentina sampdoria serie a Leggi i commenti I commenti dei lettori 
La Fiorentina non sbaglia e si avvicina al terzo posto, ora occupato dal Napoli (uscito con le ossa rotte dallo Juventus Stadium) quattro punti più su: è Giuseppe Rossi, autore di una doppietta che lo consolida capocannoniere del campionato con 11 reti (la prima su rigore, la seconda è un capolavoro tra l'11' e il 17'), a trascinare i viola al successo contro una Sampdoria che si è svegliata soltanto nel finale, dopo aver accorciato le distanze con Gabbiadini, sfiorando con Wszolek e Mustafi il clamoroso 2-2. L'avventura di Delio Rossi sulla panchina blucerchiata potrebbe però essere al capolinea: il presidente Garrone mediterà nella notte e ogni decisione sembra rimandata alla mattinata del lunedì, dopo confronti verbali con lo stesso tecnico e gli altri dirigenti. In ballottaggio per prendere il posto dell'allenatore romagnolo ci sono Zeman (che ha i favori del presidente Garrone, che lo ha già incontrato a Roma) e Mihajlovic (più gradito dai giocatori). In avvio un errore di Aquilani permette a Obiang di inquadrare la porta viola. Poi la Fiorentina si desta e con Borja Valero rischia di passare in vantaggio: lo spagnolo, sul lancio di Rodriguez, spreca malamente sul rientro di Mustafi. La Fiorentina prende in mano le redini del gioco e all'11' passa in vantaggio: per Damato è da rigore la trattenuta di Berardi su Aquilani in piena area di rigore, dal dischetto Rossi spiazza Da Costa e realizza il suo decimo gol in campionato. LE FOTO Passano sei minuti e la Fiorentina di fatto chiude i giochi: gran giocata personale di Rossi, sinistro a giro dal limite dell'area con la difesa blucerchiata troppo schiacciata e nulla da fare per Da Costa. La replica della Samp fatica ad arrivare: incursione di Krsticic e palla a Gabbiadini, recuperato in extremis, ma il sinistro dell'ex Bologna non impensierisce più di tanto Neto. Gioca bene la Fiorentina, senza lasciare punti di riferimento alla difesa avversaria: Cuadrado, di rientro dalla squalifica, è scatenato; Rossi si allontana dall'area e così per Borja Valero e Mati Fernandez è più facile inserirsi. Al 33' Rossi vicino alla tripletta: ci mette una pezza Mustafi deviando in angolo. Non c'è partita, ma la Fiorentina molla un po' gli ormeggi nel finale con dei disimpegni un po' troppo raffinati. Su uno di questi la palla arriva ad Obiang, rasoiata secca dello spagnolo, fuori non di molto. Al rientro dagli spogliatoi il copione non cambia: la Fiorentina attacca, specchiandosi troppo a volte, ma tanto basta per tenere dietro la Samp, con Rossi (Delio) che toglie Gentsoglu per inserire Wszolek e Berardi per Gavazzi. Cuadrado e Pasqual seminano il panico sulla sinistra e collezionano angoli in serie. Al 13' Fernandez scalda il destro, Da Costa si salva in corner. La Fiorentina sembra in totale controllo, ma al 29' la Samp riapre a sorpresa la partita: break di Eder su errore a metà campo di Cuadrado, assist per Gabbiadini che col sinistro - e con la complicità di Neto e di una leggera deviazione di Rodriguez - firma il gol che dà ossigeno ai blucerchiati e mette qualche brivido al 'Franchi'. Montella dà spazio a Rebic e Vecino per Cuadrado e Fernandez, Rossi (Delio) tenta il tutto per tutto con Pozzi e Wszolek quasi gli regala una gioia inattesa: il destro del giovane polacco sfila fuori di un nulla. All'ultimo respiro Mustafi di testa sfiora la clamorosa rimonta. Sarebbe stata una beffa atroce per i Montella boys, stanchi per l'impegno di Europa League, ma almeno nel finale la Samp ci ha messo voglia e ardore. Chissà se basteranno per salvare Delio Rossi. Argomenti fiorentina delio rossi sampdoria giuseppe rossi esonero 
None Leggi i commenti I commenti dei lettori 
