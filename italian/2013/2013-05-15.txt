AMSTERDAM - La maledizione continua. Il Benfica perde la sua ennesima occasione europea in finale. Dopo aver pregiudicato la corsa allo scudetto portoghese al 92', ancora al 92' lascia al Chelsea la possibilità di alzare la Coppa di Europa League. Lo fa persino col brivido finale di riagguantare il 2 a 2 all'ultimo istante, minuto 93' abbondantemente superato, quando Cahill in spaccata annulla l'ultimo assalto ravvicinato portato da Cardozo. E così i "Blues" londinesi sono la prima squadra a portare la coppa fuori dalla Penisola Iberica (è la quarta Europa League: due volte l'ha vinta l'Atletico Madrid, una il Porto) e la prima a conquistare i due trofei europei in ordine inverso (prima la Champions). Il successo arriva con i portoghei alle corde, fisicamente parlando, dopo aver finito i cambi e il carburante. In avvio... E' un Mar Rosso in tempesta: Jesus ha scelto una formazione fortenmente offensiva e il movimento perpetuo, ordito da Gaitan e Perez, mette in soggezione i campioni d'Europa 2012.  Un rischio, forse, ma Matic, davanti alla difesa fa assai bene e offre garanzie all'azzardo. Il Benfica è dappertutto, crea una pressione forte, e tanta densità, sulla trequarti, mettendo in seria soggezione gli inglesi, grazie a un sostegno sui lati continuo e a tanta precisione nel palleggio. Ivanovic però tiene bene su Cardozo, e quando i lusitani creano le condizioni per segnare... nessuno tira in porta. Si dimentica del tiro Gaitan su cross a rovesciare il fronte d'attacco di Almeida... si dimentica di tirare Salvio in area, scambia con Gaitan e lo invita al tiro che viene effettuato con il corpo all'indietro (palla alle stelle); scivola Rodrigo davanti a Cech dando vita a una confusa mischia "tipo flipper" che alla fine premia i londinesi. Tanto Benfica, lucidissimo fino alla cintola, poi lezioso e autolesionista. Il Chelsea fa poco, concede il centrocampo all'avversario e lo scavalca con oziosi lanci lunghi: gioca nei pochi minuti in cui la pressione portoghese deve per ragioni naturali calare. E lo fa creando la migliore occasione della prima parte, quando Lampard, dimenticato al limite, può prendere la mira e sparare un destro velenoso, il pallone gira e va dalla parte opposta rispetto al tuffo di Artur che con un grande riflesso (viene da dire... alla Marchetti) con una mano alza in angolo. Inoddisfatti i due tecnici insomma. benitez sbraita soprattiutto verso i suoi esterni, pigri e travolti dai diretti avversari. Jesus se la prende con Rodrigo, il solo incerto, e con la troppa evanescenza negli ultimi metri. Nella ripresa il match cambia. Benitez si è fatto sentire: chiede intensità, chiede il ritmo che i suoi non hanno avuto nella prima parte. Ottiene tutto, anche se non in modo eccellentissimo. Il Benfica non trova più il dominio e il filtro in mezzo che ha caratterizzato il primo tempo. Cresce il livello del contrasto dei Blues, finalmente capaci di alzare la linea del contrasto. E cresce un Fernando Torres tornato dopo diverso tempo ai livelli di eccellenza. Il primo gol è un capolavoro del Nino, un film da mostrare ai giovani. Della serie come si difende il pallone. Cech rimette con le mani, Mata lascia sfilare, il Benfica è incredibilmente scoperto, ma Torres danza attorno a Garay, salta in dribbling Luisao ultimo uomo, fa sedere Artur gettatosi sui suoi piedi e infila. Il Benfica accusa il colpo, ma stavolta il Chelsea gli ruba la scena nel non chiudere il match in talune pericolose ripartenze. E così un'ingenuità di Azpilicueta, mani in area, consente a Cardozo di segnare l'1 a 1 su rigore e riagguantare il sogno. Per sfortuna di Jesus però, si fa male Garay e finiscono i cambi. Gaitan, protagonista assoluto, viene sacrificato: terzino! E Salvio, sul lato opposto, non ce la fa più. Lampard all'89' centra l'incrocio dei pali ad Artur battuto. E nel recupero, la benzina è proprio finita. Calcio d'angolo, nessuno ostacola Ivanovic che,  all'ultimo salto, si arrampica in cielo: e ci porta il suo Chelsea. BENITEZ: "IL NAPOLI? ORA PENSO AL CHELSEA" - Uno dei grandi protagonisti della serata è il tecnico del Chelsea, Rafa Benitez: "Partita difficile: sono contento per tutti. Sono soddisfatto del lavoro fatto finora, ma abbiamo ancora una partita di campionato da vincere. L'anno prossimo a Napoli? Il Napoli è una squadra forte, mi piace molto l'Italia, ma ora penso solo ad esultare con il Chelsea". BENFICA-CHELSEA 1-2 (0-0) BENFICA (4-3-3): Artur; Almeida, Luisao, Garay (76' Jardel), Melgarejo (63' John); Matic, Rodrigo (63' Lima), Perez; Salvio; Gaitan; Cardozo. Allenatore: Jesus CHELSEA (4-2-3-1) : Cech; Azpilicueta, Cahill, Ivanovic, Cole; David Luiz, Lampard; Mata, Ramires, Oscar; Torres. Allenatore: Benitez ARBITRO: Kuipers (Olanda) RETI : 59' Torres, 67' Cardozo (rig.) 92' Ivanovic NOTE : Terreno scivoloso, ammoniti: Oscar, Luisao, Garay. Recupero: 1' e 3' Argomenti chelsea fc benfica europa league Leggi i commenti I commenti dei lettori 
Una due giorni il 17 e il 18 maggio alla Certosa di Pontignano per gli antropologi dell'Anuac. Momento centrale della giornata di studi organizzata dall'Associazione nazionale universitaria degli antropologi culturali una riflessione sulla diffusione dei nuovi media audio-visivi sempre più mobili e onnipresenti nella vita quotidiana. Una versatilità in grado di riprodurre e comunicare le rappresentazioni sensoriali, offrendo un ricco materiale di studio per gli antropologi. Nello stesso incontro, coordinato da Cecilia Pennacini dell'Università di Torino e da Riccardo Putti dell'Ateneo di Siena, sarà ricordato Luc de Heusch, l'etnologo  belga scomparso nell'agosto del 2012. Autore di diverse opere cinematografiche, che costituiscono momenti fondamentali nella sua carriera, de Heusch sarà al centro di una riflessione sugli studi africanistici, sullo strutturalismo, sulla trance e la possessione. L'INTERVENTO/ La realtà aumentata di C. PENNACINI E R. PUTTI 
Tre uomini di origine tunisina sono stati deferiti in stato di libertà dai carabinieri di Parma perché trovati in possesso di ben 30 biciclette rubate. Le foto delle bici saranno messe online dai militari per dare l'opportunità ai legittimi proprietari di riconiscerle e poterle riavere. Maggiori dettagli sull'operazione saranno forniti dagli stessi carabinieri nelle prossime ore. 
La gara numero quattro dei quarti di finale tra Trenkwalder Reggio Emilia ed Acea Roma è stata vinta da Acea con un punteggio di 68 - 71.  Definita "la partita della paura" perché se avesse vinto la squadra avversaria, Reggio Emilia avrebbe avuto due match point per chiudere la serie. L'ha spuntata la compagine che ha avuto meno timore nei minuti finali, considerando l'altalena pazzesca del punteggio, un'emozione fino l'ultimo secondo per sapere il vincitore. Il primo quarto è stato equilibrato con le due squadre a rintuzzare subito ogni tentativo di allungo dell'avversaria. Nel secondo quarto l'Acea sospinta dai rientranti Lawal e Taylor (che ha giocato con una maschera per proteggere il naso rotto) ha prodotto un alungo progressivo che l'ha portata verso la metà della frazione addirittura sul più 14, 22 a 36 con due tiri liberi del sempre più positivo Lorant. Qui però l'attacco di Roma si è bloccato come se qualcuno avesse staccato la spina ai ragazzi di Marco Calvani e l'avesse attaccata a quelli di Reggio Emilia che nel giro di quindici minuti (i rimanenti del secondo quarto ed i dieci del terzo) hanno segnato 28 punti contro i soli 8 di Roma, letteralmente impietrita e ferma sulle gambe soprattutto in difesa. Così il quarto periodo è cominciato con la Trenkwalder in vantaggio di 4 punti, 50 a 46, e qui le due formazioni hanno nuovamente preso la via di un canestro per una senza mai superare i quattro punti di vantaggio. Ad un minuto e 38 secondi dalla fine il solito Gigi Datome ha rimesso in pari le cose con due tiri liberi sul 63 a 63 e da quel momento è iniziata la litania proprio dei falli per mandare in lunetta gli avversari. Nonostante due errori di Bobby Jones (comunque positivo finalmente) quelli di Roma sono stati più freddi ed hanno portato a casa la partita mettendo la serie sul 2 a 2. Adesso si gioca venerdì  a Roma e domenica a Reggio Emilia con l'eventuale bella, martedì sera ancora a Roma in virtù del miglior piazzamento dell'Acea alla fine della stagione regolare. 
ROMA  - Roma e Cantù non sbagliano gara-4 e agganciano Reggio Emilia e Sassari sul 2-2 nella serie al meglio delle sette partite dei quarti play-off. Entrambe si sono imposte di misura: l'Acea per 68-71 in trasferta, la Lenovo per 82-80 nel secondo match consecutivo giocato a Cucciago. Ora si torna a campi inversi per gara-5 in programma venerdì sera. REGGIO EMILIA-ROMA 68-71 (17-19, 28-38, 50-46) Roma riscatta nel migliore dei modi la sconfitta di 20 punti subita appena 2 giorni fa e agguanta Reggio Emilia sul 2-2 imponendosi di misura. Decisivo il rientro sul parquet di Lawal e Taylor, infortunati nelle ultime due partite: il primo (4/6), ancora a metà servizio, ha comunque dato quella fisicità di cui Calvani aveva bisogno, il secondo (5/7, 8 rimbalzi), ha apportato la necessaria dose di concretezza e lucidità, risultando decisivo, nel finale, assieme a Datome. Roma è partita bene e, con un secondo quarto imponente, ha tenuto gli avversari sotto di 11 punti lasciandogli appena 3/14 dal campo. Il tesoretto portato negli spogliatoi (+10, 38-28) si è però dissolto in un amen, tanto che Reggio, con un parziale di 16-2,  si è portata avanti sul 44-40 al 24' grazie alle fiammate di Taylor (6/11), Bell e Cinciarini. Roma non ha mollato e quando i big della Trenkwalder sono calati ha operato, a 37" dal termine, il controsorpasso (64-67) grazie a Datome e Taylor. Un vantaggio decisivo, difeso poi senza errori dalla lunetta nella corsa finale al fallo sistematico. Trenkwalder: Taylor 19, Cinciarini 10, Antonutti 3, Slanina 7, Brunner 8, Cervi, Filloy 3, Jeremic 5, Veccia ne, Silins, Bell 13. All.: Menetti. Acea : Bailey, Goss, Datome 20, Lawal 10, Jones 12, Tambone ne, Czyz 2, Lorant 9, Gorrieri ne, D'Ercole, Taylor 18, Tonolli ne. All.: Calvani. Arbitri : Mattioli, Chiari, Vicino. Note - Tiri liberi: Reggio Emilia 17/26, Roma 26/31. Tiri da tre: Reggio Emilia 2/9, Roma 3/16. Rimbalzi: Reggio Emilia 30, Roma 42. Usciti per 5 falli: Slanina al 36', Filloy al 39'. CANTU'-SASSARI 82-80 (21-16;43-27;60-51) Trascinata da uno strepitoso Ragland, Cantù vince anche la seconda gara interna contro Sassari e agguanta il 2-2. Sassari parte bene con due triple di Thornton che la portano subito avanti di 6 ma è un fuoco di paglia. Cantù ripaga con la stessa moneta e con le triple di Ragland, Leunen e Mazzarino torna prima in parità e poi, trascinata dal rientrante Aradori sale sul 21-13. Al 16' il tabellino dei brianzoli segna + 13. Sacchetti mette i suoi a zona ma non trova il recupero sperato anche perché i cugini Diener non sono per nulla in partita (1/4 da due e 0/2 dalla massima distanza per Trevis Diener e non va meglio per Drake). Sul finale gli ospiti perdono di lucidità e concedono tiri facili e transizioni in solitaria a Cantù che va negli spogliatoi con +16 di vantaggio. Sassari torna in campo agguerrita, difende con cattiveria e grazie agli 8 punti del redivivo Gordon e ai 7 di Becirovic, al 27' dimezza lo svantaggio (53-45). Cantù commette troppe leggerezze e troppi falli e in avvio di ultimo quarto vede il suo vantaggio ridotto a soli 4 punti. Ma a guidare i suoi alla vittoria è Ragland che con due triple di fila e 12 punti negli ultimi 10' mette al sicuro la vittoria. Da brivido l'ultimo minuto: Cantù sbaglia due rimesse sulla pressione degli avversari, Sassari rientra in partita con due triple di fila e spreca addirittura quella del possibile sorpasso sulla sirena. Cantù : Abass ne, Scekic 2, Smith 2, Leunen 5, Mazzarino 5, Brooks 7, Tyus 16, Tabu 5, Ragland 23, Aradori 11, Cusin 2, Mancinelli 4. All: Trinchieri. § Sassari : Becirovic 19, Devecchi 3, Thornton 16, Ignerski 6, Diener T. 8, Sacchetti 9, Diener D. 6, Vanuzzo 0, Pinton ne, Gordon 13. All: Sacchetti. Arbitri : Lamonica, Seghetti, Aronne. Note - Tiri liberi: Cantù 10/16; Sassari 18/21. Tiri da tre: Cantù 10/20; Sassari 8/24. Rimbalzi: Cantù 34, Sassari 33. Fallo tecnico a D. Diener al 5'; fallo antisportivo a Gordon e Cusin al 27' e a Thorton al 31'. Spettatori: 3000 circa. Argomenti basket basket play off 2013 cantù basket trenwalder reggio emilia virtus roma sassari basket Leggi i commenti I commenti dei lettori 

Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
