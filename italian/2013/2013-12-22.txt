
None Leggi i commenti I commenti dei lettori 
PARIGI - Il Paris Saint-Germain manca l'allungo. Anche il big-match della 19esima giornata di Ligue 1 finisce 2-2: dopo Marsiglia-Bordeaux e Lorient-Lione, due gol a testa per il Psg capolista e il Lille terzo in classifica. Ibrahimovic porta in vantaggio la squadra di Blanc al 36', al 44' il pareggio di Mavuba. Nella ripresa gli ospiti si portano avanti con il rigore trasformato da Kalou all'8', ma al 27' arriva il 2-2 per l'autorete di Basa. Come (brutta) immagine della partita rimane la rissa del primo tempo, con Ibrahimovic che spintona vistosamente Mavuba, il quale si rialza e mette una mano sul viso dello svedese. Ne viene fuori un parapiglia, e una scena da far west con Balmont e Verratti scatenati. Psg in testa con 44 punti, a +3 sul Monaco e a + 4 sul Lille. RISULTATI 19^ GIORNATA VENERDI' Monaco - Valenciennes 1-2 SABATO Saint Etienne - Nantes 2-0 Bastia - Montpellier 0-0 Nizza - Evian TG 3-1 Reims - Ajaccio 4-1 Sochaux - Rennes 2-1 Tolosa - Guingamp 0-0 DOMENICA Marsiglia - Bordeaux 2-2 Lorient - Lione 2-2 Paris SG - Lille 2-2 Argomenti calcio francese ligue 1 paris saint germain Leggi i commenti I commenti dei lettori 
MILANO - Il Milan ha giocato una buonissima partita, ma il derby è andato all’Inter. Il tecnico rossonero, Massimiliano Allegri, commenta così l’incontro: “La squadra era stanca nel finale, eravamo contati, avevo pochi cambi, Saponara è calato dopo una buona prestazione. Credo che il Milan abbia fatto una buona prima ora, non ho avuto il tempo di inserire Mexes perché il gioco non è stato fermato nell’azione della rete dell’Inter, poi ha fatto un gran gol Palacio e non c’è niente da dire. Il derby è una partita a sé". “PIU’ BERSAGLIATI, PIU’ AMMONITI” - Allegri se la prende poi con gli arbitri: “‘Mi dispiace che tutte le volte noi subiamo più falli degli avversari – dice ancora – ma finiamo sempre con più ammoniti. Mazzoleni ha fatto una buona partita però c’è stato anche un espulso e vorrei farlo presente. Dispiace perchè siamo calati nell’ultimo quarto d’ora e l’Inter ci ha punito. Il calo fisico? Quando dico che le gare si capovolgono nell’ultimo quarto d’ora nessuno mi crede, e ora mi dite che l’Inter ha vinto la partita nel finale”. Allegri appare amareggiato, e sottolinea che "abbiamo tanti infortunati, l’unica cosa che potevo fare era di inserire Mexes, ma Bonera non stava bene e ho aspettato. Kakà? Ha fatto una buona partita, come tutta la squadra. Noi non possiamo dominare per 90 minuti, potevamo essere più fortunati e più bravi nel primo tempo”. E com’è stata, secondo l’allenatore, la prestazione di Balotelli? ”Ha fatto bene, gli franano addosso e sta zitto quindi credo il Milan abbia fatto un buon lavoro anche per la Nazionale”. "Quando saremo al completo, con l’arrivo di Rami, quello di Honda potremmo fare meglio – conclude Allegri -. Quanto alle voci sul mio futuro, lavoro serenamente e tranquillamente, ho degli obiettivi importanti da raggiungere come qualificarci ai quarti di Champions, la Coppa Italia, poi non so dove possiamo arrivare perchè la Juventus sta facendo qualcosa di incredibile”. "MAI GLI STESSI 11 A DISPOSIZIONE" - Allegri poi si lascia scappare: "Sono abbastanza arrabbiato per quello visto in campo. Il Milan mai ha avuto a disposizione gli undici titolari, in 26 partite mai Abate e De Sciglio hanno giocato insieme. Quando dico che sono fondamentali i cambi, qualcuno non mi crederà. Kakà? Ha fatto una buona partita, però tutti hanno giocato bene per un'ora, non si può dominare per novanta minuti. Balotelli? Mario ha disputato una buona partita, è sempre più tranquillo in campo, gli franano addosso e non gli fischiano falli e lui sta zitto. Il Milan sta svolgendo un buon lavoro per restituire un Balotelli importante per la Nazionale". "2014 SARA' DIVERSO" - In attesa di riabbracciare assenti importanti come Abate ed El Shaarawy o nuovi innesti come Remy e Honda, Allegri non sente aleggiare il 'fantasma' di Seedorf: "Ho obiettivi importanti da raggiungere, come il passaggio degli ottavi di Champions, dove siamo l'unica squadra italiana ancora in corsa, e la Coppa Italia. In campionato, è vero, siamo a cinque punti dalla retrocessione ma credo che il 2014 sarà diverso. Davanti vanno a ritmi altissimi, la Juventus sta facendo qualcosa di incredibile, noi dobbiamo rimetterci a vincere". IL TWEET DI BALOTELLI - A caldo, a fine partita, Balotelli ha così scritto su twiter: “Buon Natale e buon anno a tutti all’arbitro anche. Merry christmas and happy new year to everybody and the referee too”, la doppia scritta, anche in inglese, del centravanti della Nazionale con “dedica” a Mazzoleni. Argomenti serie a milan ac massimiliano allegri mario balotelli Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO - Un lampo di Palacio ha regalato il derby all’Inter, il primo sulla panchina nerazzurra di Walter Mazzarri. Il tecnico nerazzurro commenta così il successo sull’Inter: “Al gol ho esultato, poi mi sono pentito. Ultimamente appena prendevamo gol ci riprendevano, penso alla gara con la Juve, noi non si può mai abbassare la guardia, tante volte abbiamo gettato punti perché ci rilassiamo. C’era questo rischio, sarebbe stato un peccato. E’ andata nel modo giusto, abbiamo impiegato troppo tempo a metterla dentro, ma ce l’abbiamo fatta finalmente a svoltare”. Nonostante i 3 punti, Mazzarri torna comunque sull’episodio del rigore (abbastanza netto) non fischiato a Palacio nel primo tempo, per il fallo di Zapata: “Sui rigori non dobbiamo contarci, era nettissimo, clamoroso, siamo sfortunati da questo punto di vista”, sottolinea il tecnico dell’Inter ai microfoni di Sky Sport, prima di tornare sul match: “Nel primo tempo abbiamo sofferto tanto, eravamo troppo contratti, l’assenza di Alvarez ha pesato tanto, il loro pressing era feroce e abbiamo avuto paura a giocare – spiega -. Se avessimo preso gol sarebbe stata dura recuperare, nella ripresa ci siamo scossi e abbiamo giocato come voglio si faccia sempre. La porta sembrava stregata anche oggi, eravamo tanti dentro l’area, ma abbiamo sbagliato l’ultima giocata”. “Era previsto – continua l’ex tecnico del Napoli - anche che il Milan non potesse pressare così ferocemente come nel primo tempo, poi nella ripresa ho messo giocatori dinamici e di qualità, Kovacic è entrato da grande, sta maturando, questo percorso per lui è stato importante, ha fatto la differenza. Hanno fatto bene anche Kuzmanovic e Icardi”. Sul mercato Mazzarri preferisce glissare. “Guarin ceduto? E a chi? Questo dovete chiederlo alla società, il mercato deve ancora iniziare, ora si fa un punto con la società, mancano due partite alla fine del girone d’andata. Non parlo di rinforzi, mai. La società sa cosa penso. Quest’anno per leggerezze e ingenuità abbiamo buttato via troppe vittorie, abbiamo 4-5 punti in meno, ma pensiamo a come siamo partiti, a quello che abbiamo fatto: c’è da essere soddisfatti”. THOHIR: “GIOCATORI, ALLENATORE E TIFOSI EROI” - E’ il primo derby vincente anche per il presidente Thohir, che parla così a fine gara: ”Grande rispetto per il Milan, abbiamo combattuto ma alla fine ha vinto l’Inter. Grande vittoria, spero ne arrivino altre”, ha detto ai microfoni della ‘Domenica Sportiva’ su Rai 2. Il tycoon indonesiano poi aggiunge: “Gli eroi sono i giocatori, l’allenatore, i tifosi. Il nostro obiettivo è di creare una grande Inter ma non solo a gennaio, ci vogliono 2-3 anni per farlo. Guarin? Uno dei migliori stasera, dovremo decidere se lasciarlo partire o no”. Prima del match, l’incontro tra Thohir e Barbara Berlusconi:”Ho parlato con lei di cose importanti soprattutto per la serie A, per portarla a livelli degli anni ’80″ ha spiegato il magnate indonesiano. PALACIO: “IL GOL PIU’ IMPORTANTE” - Premiato inevitabilmente come il migliore in campo, il match-winner Palacio commenta così il derby vinto: “Per me è il gol più importante della mia carriera in un derby, è il derby più importante del mondo. Sono molto contento per me e per tutta la squadra, meritavamo questo – dice ai microfoni di Sky -. Queste partite sono sempre molto importanti, è il derby della città. Adesso andiamo in vacanza tutti contenti e poi dobbiamo pensare a tornare bene perchè dobbiamo continuare cos?ì”, conclude l’attaccante di Mazzarri. KUZMANOVIC: “CHIUSO 2013 ALLA GRANDE, RESTO” - Negli spogliatoi parla anche Kuzmanovic, molto positivo il suo ingresso in campo: “Vincere il derby e chiudere il 2013 cosi’ e’ sicuramente bellissimo”, dice il centrocampista serbo, che aggiunge: “Nel primo tempo non abbiamo giocato bene , nell’intervallo Mazzarri ci ha caricato e nel secondo tempo abbiamo spinto tanto meritando la vittoria. Il mio futuro? Io resto qui”. Argomenti serie a inter walter mazzarri erick thohir Leggi i commenti I commenti dei lettori 
MILANO - Un’invenzione di Palacio a 5′ dalla fine regala il derby numero 180 all’Inter e lascia a bocca asciutta un Milan che non vince una stracittadina dalla Supercoppa italiana del 2011. La squadra di Mazzarri ritrova il sorriso dopo quattro gare all’asciutto e regala la prima vittoria da presidente a Erik Thohir. Un successo che permette ai nerazzurri di restare in scia della zona Champions col Napoli distante cinque lunghezze. Si chiude, invece, un 2013 amarissimo per il Milan che incassa la sesta sconfitta stagionale in campionato e ora naviga in acque agitatissime. L’Europa, dopo questo ko, sembra definitivamente diventata un’utopia, troppi i punti che separano i rossoneri dai cugini, 12, 17 quelli che invece servono per arrivare in Champions. Paradossalmente è più vicina la zona retrocessione, distante appena cinque lunghezze. SORRISO MAZZARRI - Esulta il pubblico nerazzurro nel giorno in cui le due curve hanno deciso di comune accordo di non intonare cori per tutta la gara dopo che la Digos di Milano aveva sequestrato parte della coreografia milanista. Per solidarietà la Curva Nord, che si è “ritrovata” dopo il ricorso della società nerazzurra contro la chiusura del settore contente gli ultras, non ha esposto la sua coreografia. Un derby strano, quindi, che non ha fatto mancare le proprie emozioni. Mazzarri può sorridere in vista della sosta non tanto per la vittoria, quanto per la prestazione dei suoi nella ripresa. Più tonici e aggressivi i nerazzurri, più scarichi rispetto al primo tempo i rossoneri. ALLEGRI TREMA - Col passare dei minuti, infatti, gli uomini di Allegri si sono lentamente spenti sotto gli attacchi di Zanetti e compagni. L’ottimo primo tempo aveva fatto pensare a una gara in discesa nella ripresa, invece, i rossoneri sono apparsi vistosamente sotto tono. Ora il tecnico deve iniziare a tremare. La difesa a spada tratta di Allegri in questi anni e, soprattutto, negli ultimi mesi da parte di Galliani, sembra essere meno concreta. Con Seedorf pronto a sedersi in panchina a fine stagione, non è esclusa qualche clamorosa decisione con Villas Boas in pole position. La vera causa di questa stagione stregata, però, sembra essere la difesa. Il Milan incassa troppe reti e anche il mercato milanista sembra concentrato più sull’attacco (vedi Honda a gennaio e Kakà e Matri in estate) che sulla difesa, reparto che fino a qualche anno fa era il punto di forza di questa squadra. IL MATCH - Inizio di gara contratto da parte di entrambe le formazioni, poi Palacio con un tiro dal limite bloccato centralmente da Abbiati apre le danze. Sono dei rossoneri le due occasioni più nitide del primo tempo, in entrambe, però, c’è lo zampino di Handanovic. Il n.1 interista prima smanaccia in malo modo nell’aria piccola su un rasoterra di Kakà dai 16 metri (Cambiasso salva su Balotelli), poi esce a vuoto su un corner calciato da sinistra dal n.22 rossonero e per poco non regala a Poli il pallone del vantaggio: l’ex interista spara clamorosamente in curva dal limite dell’area piccola. Nel finale l’Inter reclama per un fallo in area di Zapata ai danni di Palacio, Mazzoleni lascia correre, ma il rigore era nettissimo. Nella ripresa si invertono i ruoli con Zanetti e compagni pronti ad aggredire e i rossoneri attenti a limitare i danni. Capita così che Abbiati deve prima distedersi più volte sui tiri da fuori di Nagatomo e Palacio, poi superarsi su una conclusione ravvicinata dell’argentino. La sfida tra i due si rinnova qualche minuto più tardi e questa volta l’ex Genoa la spunta con un bel colpo di tacco su traversone di Guarin da dentro l’area di destra che fa esplodere la San Siro nerazzurro. In pieno recupero rosso diretto nei confronti di Muntari. INTER-MILAN 1-0 (0-0) INTER (3-5-1-1): Handanovic 5.5; Campagnaro 6, Rolando 6.5, Juan Jesus 6; Jonathan 6, Taider 5.5 (12′st Kovacic 6), Cambiasso 6 (37′st Icardi sv), Zanetti 6 (23′st Kuzmanovic 6), Nagatomo 6.5; Guarin 6.5; Palacio 7 In panchina: Carrizo, Castellazzi, Andreolli, Wallace, Ranocchia, Samuel, Pereira, Mundingayi, Belfodil. Allenatore: Mazzarri MILAN (4-3-2-1): Abbiati 6; De Sciglio 6, Bonera 6, Zapata 5, Constant 5.5 (1′st Emanuelson 5); Poli 6 (42′st Pazzini sv), De Jong 6, Muntari 6; Saponara 5.5 (30′st Matri 5), Kaka’ 5.5; Balotelli 5.5 In panchina: Gabriel, Coppola, Mexes, Zaccardo, Cristante, Nocerino. Allenatore: Allegri ARBITRO : Mazzoleni di Bergamo RETI : 41′st Palacio NOTE : Espulso al 48′st Muntari per una spinta a Kuzmanovic. Ammoniti: De Sciglio, Constant, Guarin, De Jong, Juan Jesus, Rolando, Zapata, Balotelli. Angoli: 6-4 per l’Inter. Recupero: 2′; 4′. Argomenti serie a inter milan ac Leggi i commenti I commenti dei lettori 
