None Leggi i commenti I commenti dei lettori 
NAPOLI  - La Juventus chiama, il Napoli risponde: a otto giorni dalla supersfida di Torino, gli azzurri confermano la propria buona vena battendo il Catania e riacciuffando al secondo posto i bianconeri, che si erano imposti a Parma poco più di due ore prima. Al San Paolo succede tutto in dieci minuti, dal quarto d'ora al 25' del primo tempo: l'uno-due azzurro porta la firma di Callejon e Hamsik, mentre Castro riaccende la speranza di un Catania che, però, non riuscirà più ad impensierire Pepe Reina. È il quarto successo consecutivo tra campionato e Champions per la squadra di Benitez, ancor più importante perché arriva alla vigilia di una settimana decisiva, con la sfida all'OM prima dell'incrocio da brividi con la Juve. MESTO VA SUBITO KO  - Benitez preferisce Insigne a Mertens e rinuncia a Cannavaro anche quando, dopo soli 5' di gioco, si trova costretto a sostituire l'infortunato Mesto (sospetta distorsione al ginocchio per lui). Sul fronte opposto, De Canio sceglie, quale terminale offensivo del suo 4-5-1, un Maxi Lopez che ripaga il proprio mister con una prova generosa, incoraggiante visto l'infortunio di Bergessio. TRE GOL IN 10 MINUTI  - Gli etnei si presentano subito con pressing alto e grande attenzione in fase difensiva ma presto gli azzurri prendono le misure agli avversari: dopo il primo squillo di Higuain, di testa, al quarto d'ora Callejon fulmina Andujar con uno splendido sinistro dal limite. Passano cinque minuti, nei quali Higuain va nuovamente vicino al gol, e arriva la bordata di Hamsik che vale il 2-0. Sembra il preludio alla goleada ma il Catania reagisce trasformando in gol quella che, di fatto, rimarrà l'unica vera palla-gol creata dagli ospiti. Dopo la rete subita, il Napoli si trova nuovamente in difficoltà nel creare occasioni pericolose ma si rifarà, ampiamente, nella ripresa. HIGUAIN CERCA INVANO IL GOL  - Dopo l'intervallo, De Canio prova a mischiare le carte inserendo Keko ma l'atteggiamento tattico più offensivo non premia gli ospiti, pur volenterosi: il secondo tempo, infatti, potrebbe quasi ridursi ad un duello tra Higuain e Andujar (ben coadiuvato da Gyomber, il migliore del suo reparto), col Pipita che ce la mette tutta per superare il connazionale. Cresce Insigne, che semina il panico soprattutto dalle parti di Alvarez, ma anche Callejon regala diversi spunti buoni per un terzo gol che non arriva. Finisce 2-1 e, tutto sommato, va bene così per Benitez, in vista di due gare che diranno molto della stagione di questo Napoli. NAPOLI-CATANIA 2-1 (2-1) NAPOLI (4-2-3-1): Reina 6, Mesto sv (7′ pt Uvini 6), Fernandez 6, Albiol 6.5, Armero 6, Dzemaili 6, Behrami 7, Callejon 7, Hamsik 7, Insigne 7 (45′ st Mertens sv), Higuain 6.5 (33′ st Zapata sv). (1 Rafael, 15 Colombo, 28 Cannavaro, 88 Inler, 13 Bariti, 22 Radosevic, 19 Pandev). All.: Benitez CATANIA (4-4-1-1): Andujar 6.5, Alvarez 5 (38′ st Rolin sv), Legrottaglie 6, Gyomber 6,5, Capuano 5,5, Izco 5,5 (25′ st Petkovic sv), Tachtsidis 6, Almiron 6, Biraghi 6 (11′ st Keko 6), Castro 6, Lopez 6. (1 Frison, 35 Ficara, 33 Capuano, 20 Freire, 11 Leto). All. De Canio ARBITRO : Irrati di Pistoia RETI : nel pt 14′ Callejon, 20′ Hamsik, 25′ Castro ANGOLI : 12-0 per il Napoli RECUPERO : 2′ e 3′ SPETTATORI : 40 mila Argomenti ssc napoli serie a catania calcio Leggi i commenti I commenti dei lettori 
None Leggi i commenti I commenti dei lettori 
NAPOLI  - Rafa Benitez avrebbe preferito trascorrere una serata più tranquilla in panchina ma, comunque, si tiene stretti i tre punti raccolti dal suo Napoli contro il Catania, preziosi in vista di una settimana che vedrà gli azzurri opposti al Marsiglia in Champions e alla Juve in campionato. "Abbiamo avuto sfortuna e c'è stata la bravura del portiere avversario  -  riconosce il tecnico azzurro  -  abbiamo avuto tante occasioni: potevamo chiudere la partita, così in panchina sarei potuto essere più sereno". "CANNAVARO? CONTO SU DI LUI AL 100%"  - A rovinare la serata dell'allenatore spagnolo c'è l'infortunio ai danni di Mesto, sostituito dopo soli 5' di gara. Al suo posto Benitez ha scelto Uvini e non Cannavaro, già escluso a sorpresa dall'undici iniziale: "C'era un problema con Zuniga, poi ci siamo trovati senza Mesto a inizio partita  -  spiega Rafa  -  sono dispiaciuto per un infortunio così grave, stava facendo una stagione importantissima. Il suo ginocchio si è girato e domani farà una tac: lui è uno forte, il fatto che abbia chiesto subito il cambio era un brutto segnale. L'ingresso di Uvini? Io conto su Cannavaro al cento per cento, oggi però serviva un terzino destro e la prima scelta è Uvini. Paolo è un centrale". "TURNOVER DI QUALITÀ"  - "Il Napoli ha giocato meglio nel secondo tempo  -  riconosce Benitez, approfondendo la propria analisi -all'inizio loro hanno attuato un bel pressing e lasciato poco spazio, poi nella ripresa l'abbiamo trovato, portando tanti giocatori a sfiorare il gol. Ho una buona rosa, posso effettuare un turn-over di qualità. Callejon? Lavora, ascolta e vuole imparare. Il ragazzo ha tanta voglia di fare bene". HIGUAIN: "LA FORMA STA MIGLIORANDO"  - Dopo una serata passata ad inseguire invano il gol, Gonzalo Higuain è comunque soddisfatto della sua prova e del successo sul Catania: "Sono molto contento perché sto dimenticando l'infortunio  -  riconosce il "Pipita"  -  sto cercando la miglior forma possibile, sono felice. Non c'è stata la situazione del gol, ci voleva un po' di fortuna, ma sono felice per aver completato 75 minuti senza sentire dolore. Sono felice di giocare in questo stadio, con questi tifosi; abbiamo vinto per loro, per noi e questo è buono. Dopo questa partita dobbiamo continuare a vincere. La gara di mercoledì col Marsiglia è troppo importante, così come quella con la Juve in campionato, ma prima dobbiamo pensare alla Champions. La squadra sta bene". HAMSIK: "SPERO CHE LA ROMA RALLENTI"  - Tornato al gol nella serata del San Paolo, Marek Hamsik si augura che la Roma arresti la propria corsa inarrestabile: "I giallorossi stanno facendo un campionato impressionante  -  ammette lo slovacco  -  spero che non continuino così fino alla fine. Noi dobbiamo rimanere attaccati a loro, per ora è importante avere un bel vantaggio sulla quarta. Finora stiamo mantenendo una buona continuità di risultati, dobbiamo continuare così. Siamo consapevoli della nostra forza, anche sul 2-1 sapevamo che non avremmo preso gol. Certo, avremmo dovuto chiudere la gara, in questo dobbiamo migliorare, ma sono ancora più contento quando si vince con un mio gol". Argomenti ssc napoli serie a rafael benitez Leggi i commenti I commenti dei lettori 
NAPOLI  - Gigi De Canio ha di che sorridere nella serata del San Paolo, nonostante la sconfitta sul campo del Napoli, per la buona prova del suo Catania nonostante le molteplici assenze. Come contro la Juventus, anche di fronte ai partenopei si è vista una formazione compatta e determinata: "Abbiamo perso con entrambe giocando dignitosamente  -  riconosce il tecnico lucano  -  Con la Juve abbiamo avuto occasioni per il vantaggio e per riaprire la partita, poi il divario si è allargato. Con il Napoli la reazione ci ha portato al gol e questo ci ha dato fiducia, tornando in partita e cercando fino alla fine di portare a casa un punto. Il Catania è una buona squadra, che vale più di questa classifica, ma abbiamo qualcuno fuori condizione e qualcun altro indisponibile. Purtroppo, per chi si deve salvare, è importante avere una squadra sempre pronta in tutti i suoi uomini, fisicamente, ed è questo che ora paghiamo". "LA TRATTENUTA SU CASTRO? IL RIGORE POTEVA STARCI"  - I siciliani hanno comunque di che recriminare, per una trattenuta sospetta di Behrami ai danni di Castro, in area azzurra: "Mi fido di quello che ha visto l'arbitro  -  dice De Canio  -  Certo, se avesse visto come noi, l'avrebbe potuto dare perché gli mette le mani addosso. Maxi Lopez? Era molto stanco alla fine, era tanto che non giocava una partita intera, ed è questo uno dei nostri pricipali problemi, con tanti giocatori fuori e alcuni che stentano ad avere i novanta minuti nelle gambe". "POSSIAMO RISALIRE"  - "Abbiamo la forza mentale per uscire fuori da questa situazione  -  conclude il tecnico rossoazzurro  -  i ragazzi sono consapevoli della situazione e in campo ci siamo potuti allenare solo una settimana. Anche in queste due partite ho notato la voglia: le sconfitte non aiutano e portano un po' di scoramento; c'era da mettere in conto le ultime due battute d'arresto ma, una volta recuperati tutti, possiamo venirne fuori". Leggi i commenti I commenti dei lettori 
Il Milan è sprofondato nella sua crisi pazzesca: un Milan irriconoscibile, l'ombra di quella squadra straordinaria di qualche anno fa. Un Milan che perde con la Fiorentina e soprattutto rinuncia, definitivamente, a se stesso. Perché anche nei momenti più delicati e difficili c'è sempre stata la sensazione di una svolta, di una rinascita, imminente. Stavolta, no. Stavolta c'è solo la rabbia del pubblico, che ha visto il lento e inesorabile declino di una squadra che negli ultimi 25 anni ha vinto tutto in Italia, in Europa, nel Mondo. Un umore nero, l'esatto contrario dell'entusiasmo che ha accompagnato Juve e Napoli nella marcia di avvicinamento allo scontro diretto di domenica prossima. Serviva una controprova per Conte e Benitez, per affrontare la settimana più delicata che, con l'intermezzo della Champions, li porterà al confronto a Torino. Un faccia a faccia che potrebbe permettere a una delle due di rimanere comunque sulla scia della Roma, indipendentemente dal risultato dei giallorossi contro i granata. Certo è che se Conte e Benitez aspettavano una risposta, un'altra risposta, ebbene l'ennesima risposta è arrivata. Il Napoli ha avuto ragione del Catania, con il gol del solito Callejon che ha aperto la partita, prima del raddoppio del ritrovatissimo Hamsik. Logico, scontato, che il pensiero poi andasse alla Champions e alle gare a seguire. Più sofferta, e anche più difficile, è stata la partita della Juve, che ha vinto con una bellissima rete di Pogba, un campione di appena 20 anni. Come dire che non esistono giocatori giovani e anziani, ma semplicemente giocatori bravi o meno bravi. Certo è che Raiola non poteva probabilmente immaginare che la cresta di successo fosse quella del suo Pogba e non del suo Balotelli. Il goleador fosse il giovane francese, con il centravanti della nazionale italiana risucchiato nella crisi infinita del Milan. E' incredibile, vero, il pallone? Argomenti tackle 
REGGIO EMILIA  - La legge del PalaBigi si abbatte anche su Caserta. Nell'anticipo della quarta giornata della serie A di basket la Grissin Bon Reggio Emilia si impone d'autorità (76-59), dominando dall'inizio alla fine la Pasta Reggia, che pur impegnandosi non riesce a reggere il confronto con i biancorossi sul piano dell'intensità e dell'aggressività. Un successo che consente l'aggancio della squadra di Menetti alla compagine campana a quota 4, peraltro in buona compagnia. REGGIO METTE LA FRECCIA NEL SECONDO QUARTO  - Nel primo quarto regna l'equilibrio più assoluto, con le difese non sempre attentissime. I canestri si susseguono. Dalla parte biancorossa giganteggia White (11 punti nella frazione, saranno 17 alla fine), dall'altra risponde Brooks. L'equilibrio si spezza nella seconda frazione. La Grissin Bon morde ferocemente in difesa, Caserta fa più fatica a raccapezzarsi in fase offensiva e Reggio scappa via sospinta da Antonutti e Karl, toccando quota +9 all'8′ e +11 sul finire del tempo (40-29), score con cui si va all'intervallo lungo. In avvio di ripresa i padroni di casa provano l'ulteriore allungo sull'onda dell'entusiasmo del giovane Silins e della ritrovata 'vervè di un combattivo Karl. NON BASTANO BROOKE E MOORE A CASERTA  - Reggio vola a +15 (50-35) a metà esatta del parziale. La truppa di Molin invece fa fatica a trovare il bandolo della matassa e Cinciarini e compagni riescono a mantenere vantaggi rassicuranti. Chiuso sul 56-44 a favore dei locali il terzo quarto, l'ultima frazione si apre con lo stesso leit-motiv: la Grissin Bon guida, Caserta insegue. Gli uomini di Menetti trovano canestri importanti da Antonutti e Brunner (rispettivamente 12 e 11 punti a referto), i campani si reggono su Brooks e Moore (32 punti in due), ma non basta. A due minuti dal termine Reggio è al massimo vantaggio: +19 (74-55) e il finale, per i biancorossi, è tutto in gloria per la gioia degli oltre tremila sostenitori emiliani. REGGIO EMILIA-CASERTA 76-59 (21-21, 40-29, 56-44) REGGIO EMILIA: White 17, Filloy 3, Karl 10, Brunner 11, Antonutti 12, Bell 2, Cervi, Silins 11, Cinciarini 10. Ne: Pini e Frassineti. All.: Menetti. CASERTA : Mordente 10, Vitali 8, Tommasini, Michelori 4, Brooks 17, Moore 15, Roberts, Scott 5. Ne: Marzaioli e Marini. All.: Molin. ARBITRI : Baldini, Di Francesco, Aronne. NOTE -  tiri liberi: Reggio Emilia 9/9, Caserta 13/14; tiri da 3: Reggio Emilia 7/21, Caserta 4/16; rimbalzi: Reggio Emilia 25, Caserta 26. SPETTATORI : 3.150. Argomenti basket reggio emilia basket caserta basket Leggi i commenti I commenti dei lettori 
MILANO - Squadra in ritiro e Allegri ancora in sella: sono queste le decisioni generate dalla sconfitta interna con la Fiorentina, che ha visto il Milan toccare uno dei punti più bassi degli ultimi anni. Il tecnico si presenta in sala stampa visibilmente provato. "La scelta è stata presa da società, giocatori e tecnico. E' il momento peggiore della mia gestione, dobbiamo trovare una soluzione e stare insieme ci farà bene: affronteremo il Barcellona e il Chievo, dobbiamo arrivarci in condizioni mentali importanti. La mezz'ora finale di oggi è stata bruttissima, psicologicamente sarà importante riprendersi e dimenticare le situazioni sfavorevoli che ci capitano". TANTI PROBLEMI  - L'allenatore del Diavolo non si nasconde. "Non possiamo continuare a parlare dello scorso anno, dobbiamo concentrarci su questo: in classifica i punti sono 12 e non è semplice. Io sono l'allenatore del Milan, se la società prenderà decisioni diverse me lo comunicherà. Ora come ora ho il compito di trovare una soluzione. Dobbiamo essere più veloci nel portare su la palla, oltre ai problemi difensivi: di 19 gol subiti, 10 nascono da punizioni o corner. Cambieremo qualcosa, per farlo abbiamo questa settimana a disposizione. Le prestazioni fatte con Udinese e Barcellona erano incoraggianti, anche quelle con Parma e Lazio. Bisogna essere più cattivi in alcune zone del campo, io ora devo cercare di trasmettere serenità ai ragazzi, devo indirizzarli nel migliore dei modi". LE IDEE TATTICHE  - Difficile, secondo Allegri, trovare soluzioni sulle corsie senza un elemento come Stephan El Shaarawy. "Ci manca un esterno di qualità come lui, noi in questo momento abbiamo Birsa e Kakà che si stanno adattando, non ho tante risorse sulle fasce. Ora avremo tre giorni per lavorare sul Barça e poi penseremo al Chievo, per una gara che diventerà delicatissima. Quando le cose vanno male le cause sono tante, sicuramente non si può giocare male come stasera. Abbiamo combinato poco davanti anche se siamo stati puniti nel primo tempo da un gol arrivato dal nulla. In questo momento ci sono molti giocatori infortunati, non è facile trovare equilibri". Argomenti milan ac serie a massimiliano allegri Leggi i commenti I commenti dei lettori 
CENTO  – La Fortitudo domina il derby fuoriporta e rivede la luce. La sfida con la  Tramec, molto attesa alla vigilia, s’è risolta in un monologo biancoblù: 93-70. Goleada  e trionfo personale per “Toto” Tinti, il coach dell’Aquila, centese di  cittadinanza e di formazione cestistica, che ha tirato fuori il meglio dai suoi  ragazzi davanti al suo ex pubblico. Una vittoria importante per la Tulipano – la  terza in cinque gare – che ritorna nella parte alta della classifica. Miglior  realizzatore della serata un altro ex, il play Mattia Caroldi, capace di segnare  25 punti. Il  risultato non è mai stato in discussione, con la Fortitudo in testa fin dai primi  approcci (12-5 al 6’). Tinti ha girato subito la frittata dalla parte più  favorevole. Riuscendo a neutralizzare il bomber locale, Di Trani, e trovando la  prima serie positiva stagionale al tiro da tre punti dei suoi. Capaci di  infilare un 6/8 da 3 iniziale che ha rotto subito l’equilibrio (24-15 al 10’).  Andando facilmente a canestro, tutto è diventato più facile (37-22 al 15’) anche  se la Benedetto XIV non s’è data per vinta, avvicinandosi (42-46) a pochi  istanti dall’intervallo. L’opposizione  però è durata poco, nel terzo quarto è arrivato il definitivo allungo bolognese,  quello del trionfo. Tra il 27’ e il 32’ la Fortitudo è decollata con un 17-0 -  dal 63-54 all’80-54 - schiantando Cento senza appello. Esclusa quindi la  possibilità di incendiare il tifo del PalaBenedetto, stipato da 1.300  spettatori, 600 dei quali scesi da Bologna. Cento, piazza storicamente amica  della Effe, ha porto l’altra guancia, senza mai dare l’impressione di poter dar  fastidio per davvero. Colpo  importante della Tulipano per risalire posizioni, utile a regalare un po’ di  serenità al gruppo. E soprattutto all’allenatore, caricato troppo presto di  aspettative in una stagione che sarà ancora molto lunga. Argomenti basket dnb 
ROMA - Fabrizio Ravanelli non è più l'allenatore dell'Ajaccio. Decisiva la sconfitta casalinga contro il Valenciennes (1-3) nell'anticipo della 12/ma giornata di Ligue1. La decisione è stata presa dal presidente Alain Orsoni dopo il faccia a faccia con Ravanelli al termine del match: "E' una decisione che non è stata facile prendere dal punto di vista umano. Ho apprezzato questi due uomini (insieme a Ravanelli è stato esonerato anche il secondo Giampiero Ventrone, ndr)", ha detto in una conferenza stampa il presidente. "La mia responsabilità di presidente mi vede costretto a cercare il bene del club e il risultato di stasera non ha influenzato la mia scelta. la stavo ponderando dopo la sconfitta col Nantes (10/ma giornata, ndr). Ravanelli, 44 anni, era arrivato all'Ajaccio in estate. Al momento l'Ajaccio si trova in penultima posizione in Ligue1 con 7 punti. Argomenti calcio francese ligue 1 fabrizio ravanelli Leggi i commenti I commenti dei lettori 
