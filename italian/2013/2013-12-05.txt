
JOHANNESBURG - Il padre della lotta contro la segregazione razziale in Sud Africa, Nelson Mandela, è morto. Eroe della lotta all'apartheid nel Paese e premio Nobel per la pace nel 1993, è scomparso all'età di 95 anni. Il presidente del Sudafrica, Jacob Zuma, vestito di nero e con il volto tirato, ha annunciato la scomparsa in un commosso discorso televisivo e ha dichiarato il lutto nazionale. LEGGI ANCHE Il mondo piange l'uomo della libertà [[ge:rep-locali:repubblica:72814966]] Madiba, soprannome che deriva dal suo clan di appartenenza,  si è spento serenamente nella sua abitazione a Johannesburg, attorniato dai suoi familiari. Tutto il Sudafrica ha seguito con il fiato sospeso i suoi ultimi mesi, punteggiati da quattro ricoveri in ospedale dovuti a infezioni polmonari, conseguenze della turbercolosi contratta nei lunghi anni di prigione a Robben Island. Appena appresa la notizia una folla,  fra cui tanti giovani si è radunata sotto la sua casa: molti in lacrime, qualcuno sorridendo nel ricordo di un uomo venerato ormai nel continente africano quasi come un santo. Nelson Mandela è stato il simbolo dell'ultima lotta  dell'Africa nera contro l'estremo baluardo della dominazione bianca nel  continente. Un uomo cresciuto nello spietato regime dell'apartheid razzista che  oppresse il Sudafrica dal 1948 al 1994; un leader che ha abbracciato e  guidato la lotta armata, ha trascorso quasi un terzo della vita in  carcere e ne è uscito come un 'Gandhi nero', che con il suo messaggio di  perdono e riconciliazione ha saputo trattenere il suo Paese dal  precipitare in un temuto baratro di vendetta e di sangue. Minuto di silenzio anche a Wall Street LA NOTIZIA SUI SITI DI TUTTO IL MONDO Mandela ha trascorso ventisette anni nelle galere del regime  segregazionista bianco ma non ha mai pronunciato la parola vendetta e  una volta eletto presidente nel 1994 - dopo la sua liberazione e la fine dell'apartheid - ha fatto della riconciliazione, caparbiamente  voluta e cercata, il filo rosso della sua vita. Alla fine del suo mandato presidenziale nel 1999, si ritirò dalla vita politica. [[ge:rep-locali:repubblica:72810648]] "Adesso riposa, adesso è in pace", ha detto Zuma annunciando la scomparsa del leader sudafricano Nobel per la pace. "La nostra nazione ha perso un grande figlio", ha proseguito. Secondo i suoi desideri sarà sepolto a Qunu, suo villaggio natìo. Lo spostamento dei resti di tre dei suoi figli ha chiuso una diatriba familiare sul luogo della sepoltura che si è trascinata negli ultimi mesi. [[ge:rep-locali:repubblica:72809373]] Nelson Mandela ha avuto un obiettivo in tutta la propria vita da leader: l'unità degli africani. Ne è convinto Desmond Tutu , l'arcivescovo che con l'ex presidente sudafricano si battè contro l'apartheid. "Negli  ultimi 24 anni - ha detto Tutu - Madiba ha pensato a come farci vivere insieme  e credere l'uno nell'altro. E' stato un unificatore fin dal momento in  cui è uscito dalla prigione". "Un colosso, un esempio di umiltà, uguaglianza, giustizia, pace e  speranza per milioni" di uomini e donne. Così l'Africa National Congress  (Anc), il partito di Nelson Mandela, lo ricorda oggi, mentre Frederik De Klerk ,  ultimo presidente sudafricano dell'epoca dell'apartheid, spiega: "Grazie a Mandela la riconciliazione in Sudafrica è stata possibile". Argomenti morte nelson mandela sudafrica nelson mandela madiba Leggi i commenti I commenti dei lettori 
GENOVA – L’effetto Mihajlovic sulla Samp si estende anche alla Coppa Italia. Dopo i due pareggi in campionato contro Lazio e Inter, i doriani si tolgono la soddisfazione di eliminare dalla competizione il Verona, travolgendolo per 4-1, e volano agli ottavi a sfidare la Roma (si giocherà il 9 gennaio all’Olimpico). RIGORE NEGATO AL VERONA SUL 2-1 – Un ko pesante per gli scaligeri, giunti alla quarta sconfitta consecutiva tra coppa e campionato, sul quale pesa, però, un episodio decisivo: sul 2-1, all’81’, i gialloblu si sono visti negare dall’arbitro Nasca un evidente rigore per un netto fallo di mano volontario in area di Petagna. L’arbitro ha fatto proseguire l’azione e, sul capovolgimento di fronte, in contropiede, Krsticic ha chiuso i conti. UNO-DUE SANSONE-BJARNASON – La prima occasione del match, seppur casuale, è per gli ospiti: Donadel, da posizione defilatissima, trova la parte superiore della traversa. Pochi istanti dopo la Samp passa (15’): Sansone, tutto solo all’altezza del dischetto del rigore, sfrutta un contrasto aereo tra Petagna e Albertazzi e segna l’1-0. Passano altri 5′ e i blucerchiati raddoppiano: retropassaggio sbagliato di Cirigliano, Petagna calcia col sinistro, Mihaylov respinge corto e per Bjarnason è un gioco da ragazzi firmare il 2-0. Il Verona prova a raddrizzare la situazione con iniziative personali di Longo e Sala, ma dietro scricchiola: erroraccio di Rubin, Wszolek ruba palla e mette in mezzo, Bjarnason non arriva per un soffio. LONGO RIAPRE LA PARTITA – Gli scaligeri non demordono e, dopo aver sfiorato il bersaglio con Longo (2), Cacia, Donadel e Sala, approfittano dell’ingresso in campo di Martinho, in avvio di ripresa, per rientrare in partita: dal piede del brasiliano nasce l’azione del 2-1 (64′): cross perfetto, come il sinistro al volo di Longo che trova l’incrocio dei pali. KRSTICIC E RENAN CHIUDONO I CONTI – Mandorlini getta nella mischia Jankovic e Toni e il Verona si rende pericolosissimo: Longo ancora e poi Jankovic e Donadel non trovano la freddezza per pareggiare. Quindi l’episodio incriminato: tutto il Verona si ferma a protestare con Nasca e Krsticic ne approfitta pr involarsi solitario verso la porta e infilare l’incrocio con un gran destro in diagonale. Il Verona s’arrende e, all’88’, subisce anche il poker da Renan, già a segno in zona Cesarini domenica scorsa contro l’Inter. SAMPDORIA-VERONA 4-1 (2-0) Sampdoria (4-2-3-1): Fiorillo; Rodriguez, Fornasier (36′st Mustafi), Regini, Poulsen; Renan, Maresca (20′st Eramo); Wszolek, Sansone (16′st Krsticic), Bjarnason; Petagna. In panchina: Tozzo, Costa, De Silvestri, Soriano, Gavazzi, Gentsoglu, Gabbiadini, Eder. Allenatore: Mihajlovic. Verona (3-5-2): Mihaylov; Marques, Moras, Albertazzi (36′st Toni); Sala, Donadel, Cirigliano (28′st Jankovic), Donati, Rubin (17′st Martinho); Cacia, Longo. In panchina: Nicolas, Maietta, Cacciatore, Agostini, Romulo, Hallfredsson, Donsah, Iturbe, Gomez Taleb Allenatore: Mandolini. Arbitro: Nasca di Bari. Reti: 15′pt Sansone, 20′pt Bjarnason; 19′st Longo, 38′st Krsticic, 43′st Renan. Note: serata fredda, terreno in discrete condizioni. Ammoniti: Wszolek, Rodriguez, Donati. Angoli: 5-3 per il Verona. Recupero: 1′; 4′. Argomenti sampdoria hellas verona coppa italia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
