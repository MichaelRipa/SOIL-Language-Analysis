None Leggi i commenti I commenti dei lettori 
BARLETTA - I tre fratelli di Pietro Mennea, il campione dell'atletica italiana morto di cancro lo scorso 21 marzo, hanno impugnato il suo testamento, sostenendo che il documento olografo depositato non sarebbe stato stilato da lui. "Pietro - spiega Enzo Mennea, uno dei tre fratelli, gli altri sono Luigi e Giuseppe - era malato, si sottoponeva alla terapia del dolore e gli venivano somministrati farmaci, sia per la terapia contro il cancro, sia per sedarlo. Una persona in quelle condizioni non ha né la capacità né la lucidità di scrivere e di farlo in modo fluente". Secondo Enzo Mennea, non ci sono dubbi: "Quel testamento è falso - dice -, non l'ha scritto mio fratello". La vicenda è così finita davanti ai giudici con una richiesta di sequestro conservativo del patrimonio dell'indimenticato primatista dei 200 metri piani e un'accusa non dichiarata nei confronti di Manuela Olivieri, moglie di Pietro Mennea e unica beneficiaria dell'eredità in base al documento olografo che sarebbe stato depositato presso un notaio 9 giorni prima della morte dell'atleta. A sostegno della loro tesi, i tre fratelli hanno chiesto l'ausilio di un esperto che ha compiuto un esame grafologico sul testamento. La grafia, sostiene Enzo Mennea, non è quella del fratello Pietro: "E' stato per questo che abbiamo voluto sincerarci del fatto che a scrivere fosse stato Pietro - aggiunge - perché ci sono troppe discrepanze. Io conosco la scrittura di mio fratello, non sono un grafologo, un esperto, ma quando ho visto il testamento era chiaro che qualcosa non andava. Pietro certe volte non puntava le 'i' e quando scriveva il numero 1 non ci metteva un trattino come base. Per questo abbiamo fatto fare una perizia". "Sia chiaro - conclude Enzo Mennea - : noi non accusiamo nessuno, i rapporti con nostro fratello erano buoni e vogliamo solo capire se è stato commesso un reato e siamo fiduciosi nel lavoro della magistratura". Pietro Mennea non aveva figli e in assenza di disposizioni testamentarie un terzo del suo patrimonio sarebbe dovuto andare ai tre fratelli ed alla sorella. Previsione vanificata dal deposito del testamento pochi giorni prima del decesso del campione. Argomenti pietro mennea Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
Il tanto atteso Bicentenario è ufficialmente arrivato: oggi 10 ottobre Giuseppe Verdi compirebbe duecento anni e la città celebra il suo Maestro. Ma non solo: nel giro di poche ore #Verdi è diventato trend topic su Twitter con messaggi di auguri da tutto il mondo. GUARDA GLI AUGURI SUL WEB VIDEO LA REGIONE EMILIA LO RICORDA COSI UN FRANCOBOLLO E UNA MONETA IN ONORE Mentre in Senato, dove sedette anche il compositore per un breve periodo, il presidento Pietro Grasso ha ricordato Verdi con un lungo discorso, a Parma si è svolta una cerimonia di fronte a centinaia di persone ai piedi del monumento dedicato al Maestro. In suo onore è stato cantato, come ogni 10 ottobre, il Va Pensiero tratto dal Nabucco, interpretato dal coro della Corale Verdi di Parma. LE FOTO DELLA FESTA A PARMA NOTTE DI SPETTACOLO DEDICATA A VERDI IL RICORDO DI GRASSO IN SENATO IL VIDEO DEL PARMA CALCIO Nel Parmense, sua terra natale, il mese di ottobre è interamente consacrato al genio di Busseto. Nonostante la crisi economica, il Comune e le associazioni sono riusciti a organizzare una serie di eventi per fare gli auguri a uno dei più amati simboli dell'Italia nel mondo. Ecco le mostre, i concerti, le opere e le storie che celebrano Giuseppe Verdi. FESTIVAL VERDI Il programma al Teatro Regio Simon Boccanegra: chi c'era nel foyer Concerto di Chailly: chi c'era nel foyer Il concerto delle voci bianche VERDI E DINTORNI Verdi in scena al Teatro Due Tris di mostre sul teatro Verdi Card per sconti sugli eventi Il francobollo in onore di Verdi Il club dei 27 posa per solidarietà NON SOLO VERDI Botero a Parma, la mostra Foto Video La mostra dedicata a Bodoni Foto Torna il Barezzi Live Festival STORIE VERDIANE Monumento verdiano: il documentario Busseto: palazzo verdiano in vendita La casa natale chiusa nel bicentenario Argomenti musica festival eventi opera giuseppe verdi 
TRENTO - Al primo trofeo della stagione di volley subito una sorpresa. La rinnovata Diatec Trentino si aggiudica la seconda Supercoppa della sua storia battendo 3-0 (25-23, 25-23, 25-21) la favorita Lube Macerata. Al PalaTrento non c'è più Juanoterna ma Ferreira (9 punti), senza Kazyiski e con Lanza (8 punti), in regia manca Raphael rimpiazzato dal palleggiatore americano Suxho, al centro Burgsthaler (7 punti), ragazzo di casa, non fa rimpiangere Djuric e in attacco partito Stokr ecco i punti e la qualità di Sokolov (17 punti top scorer della serata). Unico punto fermo la grinta di Birarelli. Insomma cambiano i protagonisti ma Trento continua a vincere. Un match ben giocato in ogni fondamentale con muro, battuta e difesa a dare la necessaria spinta al sestetto gialloblù. Ora la Diatec dovrà archiviare presto la Supercoppa. La squadra campione del mondo in carica sosterrà solo altri due allenamenti prima della partenza per il Brasile prevista nel tardo pomeriggio di venerdì. Da quel momento scatterà ufficialmente l'operazione Mondiale per club 2013, che vedrà impegnata la Trentino Diatec per una decina di giorni a Betim. Prima sfida in programma martedì. Viceversa la Lube Macerata, sulla carta la squadra più forte in circolazione, ritorna con i piedi per terra e riparte da alcune incertezze tipiche di inizio stagione. Male il servizio e troppi errori durante i momenti decisivi. Il regista Baranowicz gioca a fasi alterne e il polacco Kurek (12 punti) alla prima uscita in biancorosso meglio nelle giocate offensive che in difesa. Ci prova con la solita grinta Zaytsev con 15 punti ma non bastano a cancellare una serata negativa della squadra. L'alternanza del primo set regala il punto alla Diatec. L'esultanza di coach Serniotti e l'abbraccio del gruppo sono un buon viatico per i campioni d'Italia. La Lube parte con il piede giusto e ottiene il primo break della sfida grazie al muro (tre block vincenti) granitico. Poi la squadra guidata da Giuliani cala improvvisamente con due errori di Parodi (stasera incerto) in attacco, merito pure di una risalita di Birarelli e soci. Nonostante Sokolov in difficoltà che tarda a entrare nel clima gara, Trento sfrutta bene gli altri uomini a disposizione e costringe Macerata a inseguire. L'allenatore biancorosso mette mano alla panchina e tira fuori dal cilindro Kovar al posto di Parodi. Ma non basta. Nella fase finale del set troppi errori da una parte e dall'altra rendono meno spettacolare la sfida. Inevitabile chiudere con un emozionante punto a punto: viene premiato il coraggio di Ferreira al servizio e il muro di Trento con Macerata confusionaria e fallosa. Si chiude in poco meno di mezz'ora di gioco con Birarelli che "sbatte la porta in faccia" al compagno di nazionale Zaytsev. Solito tentativo di fuga di Macerata e poi secondo set equilibrato con Trento sostenuta a turno da tutto il gruppo. Per rimanere incollati a Macerata a turno si punta su Ferreira (importante al servizio), Lanza, fino alla certezza Birarelli. Sokolov torna ai suoi livelli e fa la differenza. I gialloblù giocano bene a muro e mettono pressione con il servizio. In casa Macerata Kovar confermato sotto rete e a metà del parziale va in campo l'esperto palleggiatore Monopoli per far rifiatare Baranowicz. Il servizio non aiuta la squadra marchigiana che fatica più del previsto per imporre il gioco dei suoi campioni. Anche se Kurek si fa sentire. Poi quattro errori della Lube lanciano gli avversari. Trento sfrutta il vantaggio e vola sul due a zero con una bordata dello schiacciatore portoghese. Il terzo set vede in avvio protagonista Trento. Poi si vede una Macerata in crescita con Zaytsev che prova a scavare il solco decisivo spingendo pure al servizio. Ma proprio nella prestazione poco sufficiente dalla linea dei nove metri si legge la sconfitta di Macerata. Trento risale in cattedra con grinta, difesa, contrattacco e con Sokolov che prende per mano i compagni e consegna la Supercoppa alla squadra dolomitica. Argomenti volley trento volley macerata volley Leggi i commenti I commenti dei lettori 
None Leggi i commenti I commenti dei lettori 
