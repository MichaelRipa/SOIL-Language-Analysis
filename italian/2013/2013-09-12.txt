SAN FRANCISCO - L'annuncio è arrivato con un tweet. E non poteva essere altrimenti. Twitter ha presentato alla Sec, l'autorità borsistica statunitense, una domanda di ammissione all'Ipo per la successiva quotazione sui listini. Il tweet è stato successivamente confermato da un portavoce. "Lo abbiamo presentato in via confidenziale, come possono fare le aziende con meno di un miliardo di ricavi all'anno". Secondo gli analisti, Twitter vale 10 miliardi di dollari e chiuderà il 2013 con 583 milioni di dollari ricavi. Stando a indiscrezioni riportate dall'agenzia Bloomberg, a curare l'initial public offering sarà principalmente Goldman Sachs. 
MODICA - È una classe pollaio: 49 studenti, tra cui un ragazzo disabile, dentro le mura di un'aula. Succede al liceo musicale Verga di Modica. Il preside dell'istituto, Alberto Moltisanti, vista la mole d'iscrizioni giunta sul suo tavolo ha chiesto di poter aprire un'altra classe. Ma alla vigilia dell'inizio delle lezioni, l'Ufficio scolastico regionale ha risposto con un secco no. Il problema pare essere la mancanza di copertura di 45 ore settimanali di insegnamento di strumenti musicali. "Ero consapevole del fatto che non era possibile avere un incremento delle classi rispetto all'anno scolastico precedente  -  dice Moltisanti -  per questo avevo chiesto e ottenuto a maggio una deroga dal ministero della Pubblica istruzione per la formazione di una seconda prima del liceo musicale, visto che avevo molte preiscrizioni: siamo l'unico liceo con questo indirizzo dell'intera provincia di Ragusa". Maria Luisa Altomonte, direttore regionale dell'Ufficio scolastico non è d'accordo e parla di uno sbaglio del preside: "Le risorse finanziarie trasferite dal Ministero sono esigue e non consentono alcuna deroga. Il problema è a monte: il dirigente scolastico del liceo musicale non avrebbe dovuto accogliere tutte queste iscrizioni. Tra l'altro Modica non è Catania o Palermo. I licei musicali sono molto costosi e il Ministero assegna agli uffici scolastici regionali determinate risorse che non mi consentono di autorizzare un'altra classe". A denunciare il caso la Cgil che ha scritto al ministero della Pubblica istruzione Maria Chiara Carrozza e al governatore siciliano Rosario Crocetta. "C'è un problema di dignità degli studenti e una mortificazione del sapere  -  dice il segretario provinciale della Cgil Ragusa, Giovanni Avola  -  non si può con un colpo di spugna ledere il diritto allo studio costituzionalmente garantito. E' una vergogna senza precedenti nella storia del territorio ibleo, consumata nell'indifferenza totale". Il preside Moltisanti annuncia che "se non dovessero intervenire fatti nuovi sarò costretto a formare una classe con soli 30 studenti, di cui 28 collocati utilmente in graduatoria e due ripetenti, invitando gli altri 19 a scegliere altri indirizzi di studio". 
ROMA - Una bimba di 2 anni e mezzo ricoverata al Policlinico Tor Vergata di Roma è morta ieri sera. L'ospedale parla di "evento avverso" alla base del decesso. E ha costituito una commissione "per verificare le eventuali responsabilità professionali". La bambina, affetta da una forma di leucemia, era ricoverata nel reparto  di Ematologia, e doveva essere sottoposta a trapianto di midollo. Ma  qualcosa deve essere  andato storto. Qualcosa di "molto grave". Secondo indiscrezioni di fonti investigative, una "manovra sbagliata" nel corso  di una tracheotomia, cioè una incisione chirurgica alla parte frontale  del collo per aprire una diversa via respiratoria. C'è insomma il sospetto, che a causare la  morte della bambina sia stato un errore umano. Un  "evento avverso", appunto, stando alla nota diffusa dal Policlinico romano  diretto da Enrico Bollero. Bollero ha chiesto al direttore sanitario  "una dettagliata e documentata relazione sull'evento e ha disposto la  costituzione di una commissione d'inchiesta". Ne fanno parte specialisti  esterni "di comprovata esperienza". All'esito degli accertamenti la  direzione "si riserva di assumere eventuali provvedimenti cautelari sul  personale coinvolto, il tutto in assoluta trasparenza e a totale  garanzia dei cittadini e della verità". La Procura di Roma ha aperto un fascicolo, e i carabinieri dei Nas hanno già sequestrato la cartella clinica della bambina. Dell'accaduto sono stati informati il ministro della Salute Beatrice Lorenzin e il presidente della Regione Lazio Nicola Zingaretti, che ha attivato una commissione d'inchiesta. 
SAN FRANCISCO - L'annuncio è arrivato con un tweet. E non poteva essere altrimenti.  Twitter ha presentato alla Sec, l'autorità borsistica statunitense, una  domanda di ammissione all'Ipo per la successiva quotazione sui listini.  Il tweet è stato successivamente confermato da un portavoce. "Lo abbiamo  presentato in via confidenziale, come possono fare le aziende con meno  di un miliardo di ricavi all'anno". Secondo gli analisti,  Twitter vale 10 miliardi di dollari e chiuderà il 2013 con 583 milioni  di dollari ricavi. Stando a indiscrezioni riportate dall'agenzia  Bloomberg, a curare l'initial public offering sarà principalmente  Goldman Sachs. 
In Galles le donne potranno essere ordinate vescovo. I vertici della comunità anglicana hanno approvato a larga maggioranza la mozione, dopo un acceso dibattito con le frange più conservatrici che si opponevano all'apertura alle donne dei ranghi alti della Chiesa. Una decisione che potrebbe avere conseguenze anche sulla vicina Chiesa d'Inghilterra, rimasta l'unica della Gran Bretagna a riservare la carica esclusivamente agli uomini. L'arcivescovo di Canterbury Justin Welby, guida della Chiesa anglicana,  vorrebbe infatti, accelerare la riforma anche in Inghilterra, dove si  tornerà a discutere del problema il prossimo novembre, ma sono ancora  forti le resistenze dei tradizionalisti che l'anno scorso avevano già  votato contro la modifica della legislazione ecclesiastica. L'argomento da tempo è fonte di contrasti all'interno della Comunione, che raccoglie oltre 80 milioni di fedeli in tutto il mondo. Nel 1989 la Chiesa espiscopale, cioè la divisione statunitense della Comunione, è stata la prima ad avere vescovi donna. Un orientamento seguito da altre nazioni, come l'Australia, la Nuova Zelanda, il Canada e, infine, Scozia e Iralnda, anche se in queste ultime due nazioni, finora nessuna donna è stata ordinata. Grande soddisfazione, invece nella comunità gallese: "Grazie a Dio potremo ordinare donne nell'episcopato", è stata l'immediata reazione su Twitter del vescovo gallese John, tra i firmatari della mozione. "Non c'è alcuna ragione teologica ad escludere le donne, visto che  possono già essere ordinate prete e decano", ha spiegato l'arcivescovo  del Galles Barry Morgan. Argomenti galles regno unito chiesa anglicana vescovi 
LUBIANA - Arriva la prima sconfitta per l'Italia agli Europei di basket. Gli azzurri s'inchinano per 84-77 ai padroni di casa della Slovenia e devono rinviare l'appuntamento con i quarti di finale. Decisive saranno le prossime due gare, sabato contro la Croazia e lunedì contro la Spagna. GARA PERSA AI RIMBALZI - La chiave dell'incontro è stata sotto le plance dove la Slovenia è stata nettamente superiore (44 -29 con un eloquente 14-5 ai rimbalzi offensivi). All'Italia non è bastata la buona prova di Gentile e Datome (20 e 16 punti rispettivamente). La differenza l'hanno fatta soprattutto Goran e Zoran Dragic. Il primo ha chiuso con 22 punti, il secondo in doppia doppia con 15 punti e 10 rimbalzi. ITALIA IN TESTA SOLO NEL PRIMO QUARTO - L'Italia, presa per mano da Cinciarini e Datome, parte bene (9-14 al 6' e poi 16-21 al 9') ma poi subisce un parziale di 9-0 in 2'30" che la fa scivolare per la prima volta sotto (25-21) al 12'. Belinelli tiene in piedi la baracca (29-29 al 14') che però vacilla nuovamente nel finale di tempo, sotto ai colpi di Nachbar e Begic che consentono alla Slovenia di andare all'intervallo avanti 45-39. NON BASTA UN ISPIRATO GENTILE - In avvio di ripresa gli azzurri hanno un sussulto d'orgoglio e, nel giro di appena 80", piazzano un parziale di 0-7 firmato Aradori e Datome che li porta di nuovo in parità (48-48) al 23'. La Slovenia non ci sta e con un controparziale di 10-0 in 3' spacca in due la partita. Gli uomini di Pianigiani faticano a reagire e solo nel finale, trascinati da un ispirato Gentile riducono il distacco: risalgono prima 69-65 al 36' e poi sul 77-74 a 1'30 dal termine. Le ultime speranze si spengono sull'ennesimo rimbalzo offensivo riconquistato da Zoran Dragic che sancisce il 79-74. Belinelli, dalla parte opposta, realizza un solo libero e Goran Dragic ne approfitta per chiudere i conti con 5 punti di fila. PIANIGIANI: ABBIAMO TENUTO FINO IN FONDO - Il ct azzurro Simone Pianigiani prova a vedere il bicchiere mezzo pieno: "E' stata una partita durissima che gli sloveni hanno interpretato con il loro stile, molto energico e fisico. La nota migliore è che non abbiamo mai mollato e siamo rimasti in partita fino in fondo nonostante l'atmosfera all'interno del palazzetto. Ora pensiamo alla prossima partita contro la Croazia. Sarà durissima perché la formazione di Repesa ha punti nelle mani e talento diffuso ma noi vogliamo competere con tutti e non abbiamo intenzione di arrenderci. Abbiamo passato indenni un girone che sulla carta era costituito da montagne insormontabili. Siamo qui e vogliamo provarci". SLOVENIA-ITALIA 84-77 (18-21, 45-39, 60-54) Slovenia: Slokar ne, Lakovic 2, Balazic 2, Joksimovic 2, Muric 3, Blazic 3, Nachbar 13; G. Dragic 22, Z. Dragic 15, Lorbek 5, Vidmar 9, Begic 8. Allenatore: Maljkovic. Italia: Aradori 10, Gentile 20, Rosselli, Vitali ne, Poeta ne, Melli, Belinelli 11, Diener 5, Cusin 10, Datome 16, Magro, Cinciarini 5. Allenatore: Pianigiani. Arbitri: Lottermoser (Ger), Latisevs (Let), Mogulkoc (Tur) Note -  Tiri liberi: Slovenia 16/21, Italia 19/20. Usciti per 5 falli: Lorbek. Spettatori 13.000. Argomenti basket italia nazionale Leggi i commenti I commenti dei lettori 
"Le condizioni del trasporto pubblico piemontese sono intollerabili". La denuncia è di dodici senatori Pd e Psi del Piemonte che in un'interrogazione urgente puntano il dito contro le decisioni assunte nell'ultimo anno dalla Regione Piemonte chiedendo che siano sottoposte ad una verifica. "I tagli pesantissimi e reiterati, la completa soppressione di molti collegamenti ferroviari e l'obsolescenza del materiale rotabile connotano le decisioni della Regione Piemonte nell'ultimo anno", scrivono, aggiungendo che dopo la pausa estiva i tagli sono stati devastanti perché "attaccano alla radice il diritto alla mobilità di migliaia di pendolari, la tenuta di decine di aziende del settore, e la qualità dell'ambiente". Se non bastasse, concludono "la Regione annuncia ulteriori aumenti tariffari, e questo nonostante abbia ottenuto dal Governo, unica in Italia, la possibilità di usare 150 milioni per pagare parte dei debiti verso le aziende del settore nel triennio 2010-2012". Argomenti trasporti regione pendolari 
None Leggi i commenti I commenti dei lettori 
None Leggi i commenti I commenti dei lettori 
