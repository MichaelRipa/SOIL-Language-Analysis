None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Ancora un pari, ma questa volta sul campo dell’Empoli secondo in classifica.  Non è molto, ma certe volte bisogna sapersi accontentare. E così il Bari torna  dalla Toscana con un 1-1 (di Tavano e Galano le reti) che non serve a molto per  la classifica visto che i biancorossi sono sempre in piena zona retrocessione  con 10 punti, ma almeno allunga la ministriscia positiva inaugurata con il  pareggio interno contro il Trapani. GUARDA LE FOTO DELLA PARTITA La partita si mette subito in salita per il Bari che all’11’ passa in  svantaggio per la rete di Tavano pescato da un lancio lungo e millimetrico di  Valdifiori. Il gol subito ha comunque un effetto positivo sui biancorossi che  con il passare dei minuti si fanno sempre più coraggiosi e almeno in tre occasioni vanno vicini al pareggio anche se l’Empoli non sta certo a guardare e  con i soliti Maccarone e Tavano tiene costantemente in apprensione la  retroguardia barese. Nella ripresa l’Empoli controlla la partita grazie anche alla pochezza offensiva del Bari. Eppure Alberti preferisce mandare in campo Fossati al posto di un evanescente Beltrame. Al 29’ della ripresa entra anche Marotta e dopo  pochi minuti arriva il gol del pareggio di Galano che scatena le proteste dell’ Empoli perché l’azione sarebbe in iniziata con un fallo di mano giudicato  involontario dall’arbitro. Rinvigorito dal pareggio, il Bari continua ad  attaccare alla ricerca del gol vittoria che però non arriva. Anzi, in pieno  recupero è l'Empoli a sfiorare il secondo gol.Bisognerà riprovarci sabato  prossimo al San Nicola contro il Varese. 
Un altro pezzo di Gelmini, uno dopo l'altro, esce dalla scuola italiana, dall'università, dalla ricerca. Il ministro Maria Chiara Carrozza ha seppellito  -  per decreto  -  i progetti bandiera della ricerca finanziata. Non ci sono soldi extra per farli partire, meglio destinare le poche risorse pubbliche della ricerca di eccellenza direttamente agli enti. Chi meglio ricerca, più fondi avrà. Nessun progetto speciale. Undici mesi fa c'è stata l'ultima bocciatura: il progetto bandiera "SuperB" in carico all'Istituto nazionale di fisica nucleare veniva cancellato per incompatibilità con i limiti di spesa del Piano nazionale della ricerca. Una revisione dei costi del progetto, curata da un comitato di esperti internazionale, aveva quantificato in un miliardo di euro il suo costo, a fronte dei 650 milioni inizialmente stimati (250 si sarebbero presi direttamente dal fondo di finanziamento degli enti di ricerca). In quella occasione, l'ex ministro Francesco Profumo aveva offerto all'Istituto di fisica nucleare la possibilità di presentare un piano alternativo da finanziare, al massimo, con i 250 milioni del fondo. Non partirà nulla. La Carrozza già in campagna elettorale scriveva (all'Huffington Post): "Non ha senso parlare di progetti bandiera ottenuti sottraendo soldi dal Fondo ordinario in modo incoerente e senza un piano definito, quei progetti vanno finanziati con risorse aggiuntive e vanno stabiliti secondo priorità condivise". Le risorse aggiuntive non sono mai arrivate e, come ha rivelato l'Associazione nazionale professionale per la ricerca (Anpri), nel decreto scuola varato dal governo e che ha appena superato il percorso alla Camera si è messo per iscritto che una quota non inferiore al 7 per cento del Fondo di finanziamento degli enti di ricerca sarà destinata "in modo premiale" mentre i quattordici "progetti bandiera" varati e mai partiti (attingevano per l'8 per cento ai fondi statali) ora vengono ammainati. Un altro pezzo di Gelmini accantonato, a due anni dalla fine del Berlusconi IV. Con i 42 milioni del "SuperB" non spesi l'Istituto di fisica nucleare sta chiedendo al ministero di poter investire nei propri laboratori nazionali, in particolare quelli che sviluppano macchine acceleratrici. Purtroppo, in una battaglia al ribasso tra la povera ricerca italiana e la povera università, in Commissione cultura della Camera c'è chi sta provando a dirottare quella cifra agli atenei statali. 
"Erba rossa", la strage dimenticata di Conca della Campania. Settant'anni fa, il primo novembre del 1943,  i tedeschi in fuga  uccisero per rappresaglia trentanove persone. Venerdì mattina nella frazione Cave è stato inaugurato un monumento davanti alla chiesa e una croce in contrada Faeta con i nomi delle vittime. Di quell'eccidio non c'era una lapide, un ricordo. Niente. Se la strage è venuta fuori, lo si deve soprattutto a Graziella Di Gasparro e alla sua caparbietà. LE FOTO Graziella ha 80 anni, all'epoca ne aveva 10. I tedeschi le uccisero il padre. Lo vide uscire quel primo novembre del '43 con un secchio d'acqua e avviarsi verso una postazione tedesca, perché la loro casa era occupata dai nazisti. Fu tra coloro che non  tornarono più a casa. E' seduta in prima fila su una sedia a rotelle e mostra tutta la sua soddisfazione per una battaglia cominciata tantissimi anni fa. "Finalmente qualcosa che ricordi le vittime dei tedeschi. Sono contenta davvero e lo sarebbe anche il mio papà". In tutti questi anni, nonostante una disabilità che le limita la mobilità, non si è data pace per non far  dimenticare la morte di tanti innocenti. Una strage che non ha mai avuto riscontri ufficiali. Se n'è trovata traccia solo "nell'armadio della vergogna". Un armadio che è stato trovato  pochi anni fa in un palazzo romano del Cinquecento, in via degli Acquasparta, sede della Procura generale militare, dove venivano depositati fascicoli di tutte le stragi naziste. C'erano i nomi delle vittime e anche quelli dei carnefici. Ma fu deciso di salvare i criminali nazisti. Potevano essere utili per informazioni contro il nemico. Salvarono i criminali, ma uccisero nuovamente le vittime. "Fu una rappresaglia  -  racconta lo storico Felicio Corvese che da anni cerca di ricostruire la strage di Conca della Campania  -  in località Orchi un ufficiale americano travestito da frate, uccide un soldato tedesco. La rappresaglia nazista non si fa attendere. In tutta la zona ci furono morti ammazzati tra i civili dopo veri e propri rastrellamenti. La loro sete di vendetta li fa girare per le case sparse nelle campagne, prelevano 19 uomini, tra cui anche due ragazzi di 15 e 16 anni. In contrada Faeta li obbligano  prima a scavarsi la fossa l'uno per l'altro e poi li ammazzano tre alla volta". La strage di Conca della Campania, che  in questi anni è rimasta viva solo nella memoria di chi era stato testimone o  di quelli che hanno perso i fratelli, i padri, gli zii, ha avuto almeno un riconoscimento delle istituzioni locali. L'iniziativa del monumento,  infatti, è stata del Sindaco di Conca. Con lui c'erano anche  l'avvocato Carlo Sarro, parlamentare Pdl, che difende il Comune nella causa contro lo Stato italiano per il riconoscimento della medaglia d'oro al valor civile; c'erano i primi cittadini dei numerosi comuni dell'alto casertano, Mignano Montelungo in testa,  dove gli anglo-americani sbarcati a Salerno,  rimasero impantanati per alcuni mesi prima di annientare la resistenza dei tedeschi in fuga. E, soprattutto, c'era tantissima gente.  "Caro papà  -  è la lettera che Graziella di Gasparro ha scritto  -  io non so dove tu sia perché non riesco ad immaginare l'aldilà che dovrebbe accogliere gli esseri che non ci sono più. Eppure ti parlo. Ti parlo e so che tu mi ascolti, perché tu vivi da sempre nei miei pensieri..." Graziella ha letto la lettera davanti alla croce installata sul sentiero che porta al luogo della strage. "Volli vedere dov'era mio padre, lo trovai in una pozza di sangue. Aveva il cranio sfondato da un proiettile e tutt'intorno l'erba era diventata rossa. Rossa del sangue del mio papà. Vorrei che si diffondesse in ogni valle l'orrore della guerra, perché mai più cresca nei prati un'erba tinta di rosso". Argomenti stragi naziste 
None Leggi i commenti I commenti dei lettori 
