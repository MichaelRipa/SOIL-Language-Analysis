LA SPEZIA – Un palo per parte e poco altro. Finisce pari in tutto Spezia-Avellino, posticipo tra due delle tre squadre di B capaci di raggiungere gli ottavi di Coppa Italia. Un risultato che fa comodo agli irpini, che restano da soli al 4° posto; non ai liguri che mancano, così, l’occasione di conservare un piede in zona play-off. TRAVERSA DI GALABINOV IN AVVIO - Un pareggio giusto per quanto si è visto sul campo. L’Avellino è partito meglio e ha sfiorato il bersaglio con Galabinov, che ha colpito di testa la traversa, Castaldo (destro ravvicinato addosso a Leali) e Togni su punizione. Lo Spezia è venuto fuori solo a cavallo tra il primo e il secondo tempo in cui ha impensierito Seculin con un colpo di testa alto di poco di Ebagua e una conclusione velenosa da fuori di Madonna. PALO DI EBAGUA NEL FINALE – Con un atteggiamento mai remissivo, l’Avellino è tornato a riaffacciarsi in avanti e ha scaldato le mani a Leali con due tiri dal limite di Bittante e Schiavon. Nel finale, però, lo Spezia ha aumentato la pressione e ha sfiorato la vittoria: la palla migliore per sbloccare lo 0-0 è capitata all’86’ a Ebagua che con un sinistro in girata in scivolata ha colpito la base del palo a Seculin battuto. Argomenti serie b Leggi i commenti I commenti dei lettori 
“Il grado di civilizzazione di una società si misura dalle sue prigioni” scriveva Fedor Dostoevskj. La questione delle condizioni dei detenuti è stato affrontata in un convegno all’università, promosso dall’Udu, in occasione della giornata mondiale dei diritti umani. Un tema di stringente attualità anche per le carceri italiane, alla luce delle recente condanna inflitta all’Italia - per  trattamento inumano - dalla Corte europea dei diritti umani di Strasburgo. Il supremo organo continentale ha dato un anno di tempo all’Italia (oramai poco più di sette mesi) per risolvere il problema della sovrappopolazione degli istituti di pena. Problema che affligge anche la casa circondariale di via Burla, benché la direttrice Anna Albano definisca la situazione “non tra le peggiori rispetto ad altre carceri”. Penitenziario che nel 2014 vedrà il completamento di un nuovo padiglione da 200 posti. Sono i nudi numeri a dare la dimensione del problema. I detenuti in Italia sono oltre 68mila, con strutture in grado di accoglierne 42mila. Vincenzo Scalia (associazione Antigone): “La metà è dentro per violazione delle leggi Bossi-Fini e Fini-Giovanardi - su immigrazione e assunzione di droga - il 50% dei quali è in attesa di giudizio, con il 75% che finisce assolto, vale a dire 25mila persone.  Significa che non dovrebbero starci. Un terzo è tossicodipendente, un quarto dei quali affetto da Hiv. In molte carceri le strutture sanitarie sono insufficienti o assenti. Parma è fortunata con un reparto completamente nuovo. La prigione non può diventare un lazzaretto o uno strumento per risolvere il problema dell’immigrazione. Non ci meravigliamo se avvengono suicidi, in questo Paese non sono rispettati i diritti fondamentali. I provvedimenti di amnistia e indulto sono a breve termine, bisogna agire in altre direzioni, discutendo l’efficacia della Bossi-Fini e la Fini-Giovanardi, che hanno contribuito al picco dei detenuti”. Sul fatto che le leggi abbiano mutato profondamente l’assetto e la funzione delle case circondariali concorda Pietro Buffa, provveditore penitenziario della carceri. “Hanno fatto sì che diventasse tutt’altra cosa. Oggi il 70% dei detenuti, sopratutto nelle strutture della grandi aree urbane, è formato da stranieri”. LA COOPERATIVA SIRIO - La questione coinvolge direttamente il problema della funzione della pena, e in particolare quella della sua valenza rieducativa, espressamente indicata dalla Costituzione, come sottolineato dal professore dell’ateneo parmigiano Alberto Cadoppi nel corso della tavola rotonda moderata dalla giornalista de Il fatto quotidiano Silvia Bia. Proprio la città ducale porta l’esperienza della cooperativa Sirio, illustrata dal presidente Patrizia Bonardi, con  gli esempi del progetto Cittadella, con 24 detenuti coinvolti nella risistemazione dell’area verde. “Entrarono in contatto con la città”. E ancora l’intervento al Parco di Colorno, che coinvolse altri 16 carcerati. Vicende inscindibilmente legate alla figura di Mario Tommasini. Una sfida quella del lavoro resa oggi più complessa, non solo dal contesto di crisi, ma anche dal regime di massima sicurezza che caratterizza il penitenziario ducale. Il tema della relazione è centrale nell’intervento di Buffa. “Certamente è importante la riduzione del sovraffollamento, che è anche un problema di costi” spiega, citando l’esempio del calo della popolazione carceraria negli Stati Uniti, diventata economicamente insostenibile. “Non accontentiamoci dell’amnistia, non è solo un problema di metri quadrati, occorre fa partire relazioni umane nel sistema penitenziario”. Si tratta di processi lunghi, che inevitabilmente coinvolgono la società, trasformando la pena in un fatto sociale più che in una questione di mero diritto. Luoghi che accolgono sempre più tossicodipendenti, emarginati, persone escluse dalla società, i carceri secondo Buffa assumono una valenza per così dire “profetica”.  Spiega: “Quello che oggi si vive in prigione lo avremo tra dieci anni nella società. Ci fa vedere una cosa che potrebbe essere. Una società che dimentica un pezzo è perdente. Abbiamo la possibilità di cambiare, la relazione fa di uno spazio un luogo. Dobbiamo modificare il nostro modo di pensare, non consideriamo il carcere come un fenomeno ineluttabile. La vita dei detenuti non inizia e non finisce in cella”. Cita l’esempio  dei “tribunali del perdono” voluti da Nelson Mandela in Sud Africa per affrontare i crimini che avevano dilaniato il Paese. Un luogo dove dare modo a vittime e “carnefici” di raccontare i loro sentimenti, di creare in qualche modo un rapporto. “La libertà ha scritto lo scomparso leader sudafricano - è una sola: le catene imposte a uno di noi pesano sulle spalle di tutti”. 
ROMA - L'incontro è in programma per oggi, martedì e i sindacati si aspettano annunci da lacrime e sangue. Secondo indiscrezioni, il nuovo piano industriale di Alitalia comporterà infatto circa 1.900 esuberi e risparmi per 350 milioni di euro, una parte dei quali provenienti da tagli agli stipendi superiori ai 40 mila euro. Su queste voci, i sindacati già intravedono una trattativa in salita, visto che si parla solo di tagli e sacrifici e non di strategie. Sembra invece intanto riuscito l'aumento di capitale da 300 milioni, per il quale si sarebbe raggiunta la soglia dei 225 milioni necessaria perché Poste completi l'operazione. Comunque i sindacati potranno finalmente vedere nero su bianco il nuovo Piano industriale messo a punto dall'ad Gabriele del Torchio, a quasi un mese di distanza dalla presentazione delle linee programmatiche in Cda. Secondo fonti vicine al dossier, dunque, il Piano prevederebbe circa 1.900 esuberi, tra i quali vi sarebbero 280 piloti e 350 assistenti di volo. Il resto dovrebbe riguardare il mancato rinnovo dei contratti a termine ed esuberi tra il personale di terra. E' probabile che si cercherà di far fronte agli esuberi con un ricorso massiccio ai contratti di solidarietà, magari estendendo l'accordo già raggiunto a giugno per 2.200 dipendenti del personale di terra. Quanto ai risparmi, l'obiettivo dell'azienda è quota 350 milioni, di cui 130 milioni sul costo del lavoro e gli altri 220 milioni attraverso una rimodulazione di tutte le voci di spesa. I sacrifici richiesti ai dipendenti (dirigenti compresi) dovrebbero riguardare anche gli stipendi, con un taglio delle retribuzioni superiori ai 40 mila euro. Nel complesso, si punterebbe a una riduzione complessiva dei costi del 20-25%. I sindacati, tuttavia, è da tempo che ribadiscono il loro 'no' ad ulteriori esuberi. "Non sarà facile far accettare i tagli di cui si parla nelle anticipazioni, soprattutto alle persone che hanno già fatto molti sacrifici per questa compagnia. Abbiamo notizie ufficiose su una realtà molto brutta", afferma il segretario nazionale della Uiltrasporti, Marco Veneziani, che prevede "una trattativa in salita molto difficile" e si dice pronto alla mobilitazione se venissero confermate le indiscrezioni. Sul rischio di nuovi tagli si muove anche la politica: per il deputato di Sel Sergio Boccadutri, che propone l'istituzione di una commissione d'inchiesta sul caso Alitalia, questo è l'"ennesimo piano che affosserà la compagnia" e serve che "il governo si muova". Invece buone notizie arrivano dall'aumento di capitale: sarebbe stata infatti raggiunta, secondo quanto si apprende, la quota di 225 milioni necessaria a far scattare l'ingresso di Poste con i 75 milioni che completano l'operazione. Alitalia aveva dato infatti tempo fino a domani ai soci che già hanno aderito per confermare le riserve per l'acquisto di un'ulteriore quota di inoptato. Le adesioni sarebbero arrivate, ma attendono di essere finalizzate. Atteso in settimana, infine, un cda di Poste per per deliberare l'investimento, dopo che il 20 novembre scorso l'Assemblea ha approvato la modifica dello statuto, includendo nell'oggetto sociale anche i servizi di trasporto aereo. Argomenti alitalia trasporti trasporti aerei gabriele del torchio marco veneziani 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Agguato di camorra nella zona Nord di Napoli. Un pregiudicato di 33 anni, Raffaele Bonetti, è stato ucciso da sicari in via Valente, nel quartiere di Miano. L'omicidio  è avvenuto nelle vicinanze dell'abitazione della vittima. I killer gli hanno esploso contro diversi colpi di pistola, di cui uno alla testa. Il pregiudicato viene ritenuto dagli inquirenti vicino al clan dei Lo Russo. Argomenti omicidi camorra miano 

CITTA' DEL VATICANO - "Un ruggito per scuotere le coscienze contro lo scandalo della fame nel mondo, una vergogna che tocca oltre un miliardo di persone davanti alle quali nessuno si deve girare dall'altra parte". Papa Francesco è il testimonial d'eccezione della Giornata mondiale contro la fame nel mondo organizzata dalla Caritas Internationalis (presieduta dal cardinale Rodriguez Maradiaga) e che domani, 10 dicembre, la Chiesa cattolica celebra in tutto il mondo in contemporanea con la Giornata mondiale dei diritti umani. [[ge:rep-locali:repubblica:73178458]] Il Pontefice vi prende parte tramite un videomessaggio nel quale invita credenti e non credenti, istituzioni, singole persone a rimboccarsi le maniche per debellare una delle piaghe che da sempre affliggono miliardi di persone dei paesi più poveri: la fame. Piaga che papa Francesco definisce uno "scandalo" che deve interrogare qualsiasi persona e per questo il Papa invita tutti, e in primo luogo la Chiesa, a "ruggire" il proprio sdegno per stanare l'indifferenza con cui, specialmente nei paesi più ricchi ed avanzati, troppi ormai guardano al problema della fame e dello spreco del cibo. Un male che la Caritas Internationalis intende debellare entro il 2025. La Campagna. Papa Francesco nel videomessaggio lancia la ''Campagna contro la fame nel mondo'', che la Caritas Internationalis promuove con lo slogan ''Una sola famiglia umana - Cibo per tutti''. E' una iniziativa alla quale, scandisce il pontefice, ''intendo dare tutto il mio appoggio'': ''Invito perciò tutte le istituzioni del mondo, tutta la Chiesa e ognuno di noi, come una sola famiglia umana, a dare voce a tutte le persone che soffrono silenziosamente la fame, affinché questa voce diventi un ruggito in grado di scuotere il mondo''. ''Vi chiedo con tutto il cuore - aggiunge il Papa - di appoggiare la nostra Caritas in questa nobile campagna, per agire come una sola famiglia impegnata ad assicurare il cibo per tutti''. Bergoglio dà pure indicazioni concrete, elencando ad esempio i vari progetti di solidarietà (mense, scuole, ospedali, distribuzioni di derrate alimentari) attivate dalla Caritas Internationalis nei 5 continenti. Per l'Europa indica, significativamente, l'opera della Caritas diocesana di Roma che ebbe nell'indimenticabile monsignor Luigi Di Liegro il suo primo direttore, ed oggi è sotto la guida di monsignor Enrico Feroci. L'Emporio di Solidarietà. Citati dal Papa nel suo appello, gli empori della solidarietà sono dei supermercati della carità dove famiglie bisognose di Roma possono prendere, gratuitamente, prodotti di prima necessità. La Caritas diocesana li gestisce mettendo a disposizione proprie risorse, volontari e gli aiuti di aziende alimentari pubbliche e private che forniscono il cibo in eccesso non destinato alle reti commerciali. Francesco nel videomessaggio ribadisce che ''il cibo a disposizione nel mondo basterebbe a sfamare tutti'' e ricorda che ''insieme a tutte le sue 164 organizzazioni-membro, la Caritas Internationalis è impegnata in 200 paesi e territori del mondo: un ''lavoro'' che ''è al cuore della missione della Chiesa''. ''Questa campagna - spiega il Pontefice - vuole anche essere un invito a tutti noi a diventare più consapevoli delle nostre scelte alimentari, che spesso comportano lo spreco di cibo e un cattivo uso delle risorse a nostra disposizione. E' anche - continua - un'esortazione a smettere di pensare che le nostre azioni quotidiane non abbiano un impatto sulle vite di chi, vicino o lontano che sia, la fame la soffre sulla propria pelle''. Francesco sottolinea poi nel videomessaggio ''l'attenzione della Chiesa verso tutti quelli che soffrono per lo scandalo della fame''. Con loro, rileva, ''il Signore si è identificato quando diceva: 'Avevo fame e mi avete dato da mangiare'''. Secondo il Pontefice, ''la parabola della moltiplicazione dei pani e dei pesci ci insegna che se c'è volonta', quello che abbiamo non finisce, anzi ne avanza e non va perso''. ''Percio', cari fratelli e care sorelle, vi invito - conclude Francesco - a fare posto nel vostro cuore a questa urgenza, rispettando questo diritto dato da Dio a tutti di poter avere accesso ad una alimentazione adeguata''. 
Con Cuperlo Maria Iacono (Agrigento) Peppe Zambito (Agrigento) Mariella Frumusa (Agrigento) Gianni Battaglia (Ragusa) Mino Spezia (Trapani) Angelo Licata (Caltanissetta) Katia Rapè (Enna) Fabio Venezia (Enna) Pippo Zappulla (Siracusa) Concetta Raia (Catania) Enzo Napoli (Catania) Giuseppe Berretta (Catania) Luisa Albanella (Catania) Antonello Cracolici (Palermo) Antonio Rubino (Palermo) Magda Culotta (Palermo) Antonio Saitta (Messina) Con Renzi Marco Zambuto (Agrigento) Angela Galvano (Agrigento) Daniele Cammilleri (Agrigento) Carmen Amico (Agrigento) Angelo Fasulo (Caltanissetta) Enzo Bianco (Catania) Francesca Raciti (Catania) Giovanni Barbagallo (Catania) Chiara Reina (Catania) Gianfranco Vullo (Catania) Giovanni Burtone (Catania) Margherita Francalanza (Catania) Carmelo Nigrelli (Catania) Iole Nicolai (Messina) Pippo Laccoto (Messina) Letteria Sciuto (Messina) Francesco Palano Quero (Messina) Nicoletta D'Angelo (Messina) Davide Faraone (Palermo) Alessandra Siragusa (Palermo) Fabrizio Ferrandelli (Palermo) Fabiola Zimmardi (Palermo) Pino Apprendi (Palermo) Gaetano Lapunzina (Palermo) Valentina Falletta (Palermo) Giuseppe Norata (Palermo) Roberta Tripoli (Palermo) Francesco Nuccio (Palermo) Gigi Bellassai (Ragusa) Venerina Padua (Ragusa) Giulio Branchetti (Ragusa) Giacomo Garozzo (Siracusa) Maria Grazia Malpasso (Siracusa) Piergiorgio Giarratana (Siracusa) Baldo Gucciardi (Trapani) Annamaria Angileri (Trapani) Salvatore Cangemi (Trapani) Silvia Augugliaro (Trapani) Con Civati Domenico Grasso (Catania) Danilo Festa (Catania) Enrico Napoli (Palermo) Antonella Monastra (Palermo) Nicolò Pizzillo (Palermo) Piero David (Messina) Pina Miceli (Messina) Giampiero Terranova (Messina) Salvatore Palmeri (Siracusa) Argomenti sicilia assemblea nazionale primarie pd 
INIZIATIVE Contadini Al Museo di Storia Naturale G. Doria di via Brigata Liguria 9 alle ore 21, incontro "Contadini sulla strada. Il declino dell'agricoltura familiare". Ingresso libero. Concerto al Carlo Felice Per il Concerto di San Silvestro, aperto alla città, i biglietti sono in distribuzione presso l'ingresso principale del Teatro Carlo Felice dalle ore 15 alle 17.30. Garaventa Alle 17 nella Sala Camino di Palazzo Ducale, presentazione della nuova scuola di Piazza delle Erbe. Incontro aperto alla cittadinanza e alle famiglie per presentare la nuova struttura di Piazza delle Erbe, che ospiterà la scuola primaria Garaventa e la scuola secondaria di primo grado Baliano. Alla presentazione interverranno l'architetto e progettista della nuova scuola, Roberto Melai, rappresentanti del Comune di Genova, del Municipio Centro Est e delle altre Istituzioni interessate, tra le quali l'Ufficio Scolastico Regionale. Stanza del cinema Alle 17.30 all'Istituto di Storia Patria di Palazzo Ducale, incontro "La stanza del cinema", iniziativa al quattordicesimo anno, curata dal Gruppo Ligure Critici Cinematografici. Barbara Zorzoli ripercorrerà la storia e le diverse figure di angelo nella storia del cinema. L'ingresso è libero. Luna Park Il Luna park in piazzale Kennedy propone una giornata di divertimento dedicata a grandi e piccini. Orario: 14.30-19.30 20.30-1. SUI PALCHI Gospel Alle 19 si svolgerà a Palazzo Ducale il concerto di celebrazione del Coro Millelire Gospel Choir, nell'ambito delle iniziative organizzate da Fish Federazione Italiana per il superamento dell'handicap, per la Giornata Internazionale delle persone con disabilità. Seguirà una cena solidale alle 20.15 al Berio Cafè (via del Seminario 16). NOTE E SAPORI Amy Winehouse story Alle 18 al Museo del Jazz di piazza Matteotti 9. Ingresso libero. Martedì latino Al Caribe di Corso Italia 3, dalle 21 Martedì latino: stage e a seguire esibizione del ballerino Mauro Tomatis. Casa Mia Alle 20 al "Casa Mia" (via XII Ottobre 182 r) inaugurazione della mostra "Art Gold and bijoux" che vedrà esposte opere dell'artista Milena Demartino. MOSTRE 2050 WOW! Genova Science Center  -  la casa della scienza ai Magazzini del Cotone, nell'Area del Porto Antico di Genova  -  ospita "2050  -  Il pianeta ha bisogno di te". Realizzata da Codice. Idee per la cultura in partnership con il Science Museum di Londra. Martedìvenerdì 1518, sabato e domenica 1018. Edvard Munch A cura di Marc Restellini. Appartamento del Doge, Palazzo Ducale. Orario: da martedì a domenica ore 919, lunedì ore 1419. Robert Doisneau "Robert Doisneau. Paris en libertè" a Palazzo Ducale, Sottoporticato. Orario: da martedì a domenica 1019; lunedì 1419. Luzzati Factory "Sperimentazioni anni '40 e '50" al Museo Luzzati di Porta Siberia, ore 1013, 1418. Il Punto La pittura di Luciano Caviglia alla Galleria Il Punto in  Palazzo Cicala, piazza delle Scuole Pie 10. Orario: 16-19. Ingresso libero. Genova e Crimea Mostra "Genova e la Crimea", all'Archivio storico del Comune, in Sala Giorgio  Doria, e a Palazzo Ducale, Loggiato Minore. Orario:  9-12.30  14-17. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile  Nazario Sauro.  Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Orario: 10-17. Argomenti appuntamenti genova mostre genova 
None Leggi i commenti I commenti dei lettori 
