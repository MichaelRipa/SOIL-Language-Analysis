None Leggi i commenti I commenti dei lettori 
None Leggi i commenti I commenti dei lettori 
ROMA - Solo Piacenza approfitta della vittoria al tie break di Macerata contro Modena maturata nell'anticipo di sabato e rosicchia un punto alla capolista. La Diatec Trentino, altra immediata inseguitrice, dopo il successo al quinto set contro Città di Castello, è terza sempre a quattro lunghezze dalla vetta. Questo in sintesi quanto successo al vertice della graduatoria nel massimo campionato di volley al termine della settima giornata. Per il resto Perugia stende in scioltezza Vibo e diventa quarta forza solitaria. Poi la bagarre con le restanti squadre racchiuse nella distanza massima (tra la quinta e l'ultima) di cinque punti. Da segnalare il passo in avanti di Cuneo, che torna a sorridere, ai danni di Ravenna e il bel successo di Molfetta in casa contro Verona. L'anticipo di sabato consegna agli annali una Lube da record, nonostante per la prima volta non riesca a chiudere in cassaforte l'intera posta in palio. Mai nei suoi diciannove anni di Serie A1 la società marchigiana è riuscita a firmare un ruolino di marcia del genere (nella scorsa stagione si era fermata a sei vittorie), cammino che assume ancor più consistenza considerando anche le gare di Champions League: le vittorie consecutive sono ben dieci. Biancorossi trascinati da un super Kurek, mvp della gara con i suoi 23 punti finali, 3 muri, 2 ace e il 64 per cento in attacco e dal ritrovato Zaytsev top scorer con 26 punti nonostante una prestazione altalenante. Modena per tentare l'impresa si aggrappa a Bartman (18 punti), Kovacevic  (16 punti) e Deroo (14 punti) principali terminali offensivi. Ma il belga si fa male al ginocchio. Intanto martedì Macerata sarà impegnata nella Russia siberiana alle ore 13 italiane (ore 19 locali) contro il Novosibirsk in una delicata sfida di Champions league. Tra Latina e Piacenza partita bella ed equilibrata per i primi due set, poi gli emiliani prendono il sopravvento e chiudono in fretta il match. Addirittura il primo parziale, vinto dalla Copra, si chiude con un sontuoso 35 a 37. La squadra allenata da Monti trova a turno in Kaliberda (21 punti), Simon (15 punti) e Vettori (12 punti) preziosi attaccanti. A Latina non basta il ritorno nel campionato italiano di Starovic (19 punti) e la vena di Skrimov (15 punti) per evitare la sconfitta e l'inatteso ultimo posto. Nel successo di Trento contro Città di Castello poche differenze nelle cifre della sfida, ma a far sentire il suo peso è senza dubbio Filippo Lanza 23 punti, premiato come migliore atleta della serata. Lo schiacciatore gialloblù tira fuori tutto il meglio del suo repertorio e spiana la strada verso la vittoria al tie break. Buona prestazione degli umbri che in trasferta tengono testa alla blasonata avversaria. Nella formazione ospite brillano Van Walle (23 punti) e Fromm (19 punti). Consolida il quarto posto solitario in classifica la Sir Safety Perugia. I ragazzi allenati da Kovac sciorinano una prestazione eccellente sconfiggendo in tre set una coriacea Tonno Callipo Calabria Vibo Valentia. Trascinati dal funambolico Atanasijevic, attaccante nato: 21 punti con il 66 per cento in attacco. Nel complesso i bianconeri giocano di squadra, con buoni automatismi nel muro-difesa e con risultati positivi dai nove metri. Netta affermazione dell'Exprivia che in un'ora e venti minuti di gioco supera Verona. A trascinare i padroni di casa Giulio Sabbi autore di 17 punti (due muri e un ace). A dare una mano concreta a muro soprattutto Piscopo: nove punti totali di cui cinque ottenuti a muro. Mentre Gasparini (15 punti) e Ter Horst (14 punti) tengono a galla i veneti. Dopo aver sofferto e perso nel primo set contro Ravenna, la Bre Lannutti Cuneo si sblocca, vince e compie un passo in avanti in classifica. Tocca a Rouzier (22 punti), Antonov (19 punti) e Rawerdink (13 punti) prendere per mano la squadra e portarla al secondo successo stagionale. Una vittoria utile alla classifica e in parte al morale della formazione piemontese partita, quest'anno, con il piede sbagliato. Per quanto riguarda i romagnoli autori di una buona prestazione a muro (con 10 muri di squadra) si affidano a un prezioso Cebulj, 24 punti con tre muri e un ace, e a Tillie, 18 punti, per restare attaccati al match. Risultati settima giornata. Lube Macerata-Casa Modena 3-2, Exprivia Molfetta-Calzedonia Verona 3-0, Diatec Trentino-Altotevere Città di Castello 3-2, Andreoli Latina-Copra Elior Piacenza 1-3, Bre Lannutti Cuneo-Cmc Ravenna 3-1, Sir Safety Perugia-Tonno Callipo Vibo Valentia 3-0. Classifica. Lube Macerata 20 punti, Copra Elior Piacenza 17, Trentino Diatec 16, Sir Safety Perugia 12, *Calzedonia Verona, Casa Modena, Exprivia Molfetta 9, Altotevere Città di Castello 8, Tonno Callipo Calabria Vibo Valentia, Bre Lannutti Cuneo 7, Cmc Ravenna 5, *Andreoli Latina 4. (*Una partita in meno) Argomenti volley volley serie a1 Leggi i commenti I commenti dei lettori 

None Leggi i commenti I commenti dei lettori 
Alle 22,46 ora italiana (le 17,46 locali) Benoit Marie ha tagliato il traguardo, vincendo la Mini Transat dominata da Giancarlo Pedote. Completate le 3700 miglia del percorso in 18 giorni, 13 ore, 1 minuto e 5 secondi, alla media di 8,25 nodi. Si attende l'arrivo dell'italiano per un grande secondo posto Lo skipper francese Benoit Marie, su Benoitmarie.com 667, ha vinto la Mini Transat, tagliando la linea del traguardo alle 22,46 ora italiana (le 17,46 locali) a Point-a-Pitre in Guadalupa. Il tempo di gara è si 18 giorni, 13 ore, 1 minuto e 5 secondi, alla media di 8,25 nodi. Per il 26enne francese, considerato un serio outsider alla partenza da Douarnenez, è la prima vittoria di una grande regata in solitario. La sua è stata una regata da eterno secondo, ma senza mai perdere un metro di troppo dallo scatenato Giancarlo Pedote. Il suo segreto è stata la capacità di attendere che arrivasse il suo momento, le condizioni giuste per la sia barca per superare l'italiano. Al momento dell'arrivo di Marie, Pedote e Prysmian sono a 15 miglia dalla linea del traguardo. Michele Zambelli 8° nei Proto. Alberto Bona 9° tra i Serie. Federico Fornaro 24°, Federico Cuciuc 30°, Andrea Iacopini 33°. In attesa dell'arrivo di Giancarlo, delle prime parole dei due velisti dopo una straordinaria Mini Transat, delle immagini e soprattutto dei commenti che seguiranno, con gli approfondimenti del caso, soffermiamoci subito su Giancarlo Pedote. E' a largo di Guadalupa, vede la costa, sa di aver perso la "sua" Mini Transat, e sta tirando gli ultimi bordi. Il marinaio controlla la barca e le vele, studia gli ultimi angoli al vento verso l'arrivo. Il velista, l'atleta, sta già ripercorrendo le tappe di questo risultato, che certo brucia per il modo in cui è arrivato. La tappa da Douarnenez a Sada annullata poche miglia prima con lui 4 ore avanti a tutti, la ripartenza rabbiosa, il passaggio in testa alle Canarie e il comando della flotta saldamente nelle sue mani. Veder sfumare nelle ultime 24 ore una vittoria pianificata nei dettagli, inseguita, maturata in 3700 miglia, fa male e di vorrà tempo per digerirla. L'uomo Giancarlo però deve essere orgoglioso e felice. Perchè il secondo posto è già record nella storia della vela italiana alla Mini Transat, e ancora di più per il seguito e l'entusiasmo che la sua cavalcata ha scatenato. Questo è l'immenso patrimonio conquistato, e alla lunga può valere persino più di una vittoria. Ci torneremo a lungo, e incontreremo Giancarlo. Per stanotte, intanto: sei stato grande, grazie. Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Settimana decisamente da dimenticare per il Barcellona. Dopo il ko senza particolari conseguenze in Champions League contro l'Ajax, arriva anche il primo stop, dalle conseguenze più pesanti, in campionato per il Barcellona. I campioni di Spagna, ancora privi di Messi, vengono sconfitti in trasferta dall'l'Athletic Bilbao: ha deciso un gol di Muniain al 70'. I baschi balzano al quarto posto con 29 punti e regalano all'Atletico Madrid l'aggancio in testa, mentre il Real di Ancelotti è ora a tre lunghezze dai blaugrana. In precedenza, per la 15^ giornata della Liga, una tripletta di Jonas ha consentito al Valencia di battere l'Osasuna per 3-0. Vittoria in trasferta per il Siviglia: 2-1 a Granada. 15^ GIORNATA VENERDI' Getafe - Levante 1-0 Villarreal - Malaga 1-1 SABATO Elche - Atletico Madrid 0-2 Celta Vigo - Almeria 3-1 Real Madrid - Valladolid 4-0 Espanyol - Real Sociedad 1-2 DOMENICA Real Betis - Rayo Vallecano 2-2 Granada - Siviglia 1-2 Valencia - Osasuna 3-0 Athletic Bilbao - Barcellona 1-0 Argomenti liga calcio spagnolo Leggi i commenti I commenti dei lettori 
ROMA - Il Psg ristabilisce le distanze. Al Parco dei Principi i campioni di Francia si impongono per 4-0 ai gol di Cavani, Ibrahimovic (doppietta, uno con un 'cucchiaio' su calcio di rigore) e Thiago Silva. Tre punti che consentono alla squadra allenata da Blanc di tornare a +4 sul Lille e a +5 sul Monaco, vincitrici nelle gare giocate sabato. In precedenza il Bastia si era imposto sull'Evian per 2-0 grazie ai gol dell'ex juventino Krasic e di Khazri. RISULTATI 15^ GIORNATA VENERDI' Marsiglia - Montpellier 2-0 SABATO Saint Etienne - Reims 4-0 Monaco - Rennes 2-0 Guingamp - Nantes 1-0 Lorient - Nizza 3-0 Tolosa - Sochaux 5-1 Valenciennes - Lille 0-1 DOMENICA Bordeaux - Ajaccio 4-0 Bastia - Evian TG 2-0 Paris SG - Lione 4-0 Argomenti calcio francese ligue 1 Leggi i commenti I commenti dei lettori 
