La presentazione del libro di Federico Pizzarotti "Il primo cittadino" è stata per il sindaco un'occasione di incontro con il nutrito pubblico che lo ha atteso alla libreria Feltrinelli per tre quarti d'ora, vista la concomitanza dell'appuntamento con il consiglio comunale. Ma prima di tornare letteralmente di corsa in Municipio , Pizzarotti si è mostrato comunque disponibile a rispondere alle domande dei cittadini al termine dell'intervento del vicepresidente della Camera dei Deputati Luigi Di Maio e dell'intervista della coautrice Marta Serafini, giornalista del Corriere della Sera. GUARDA LE IMMAGINI / LEGGI LA RECENSIONE "Un sindaco oggi deve affrontare problemi stringenti - ha esordito Pizzarotti in merito alla tassazione locale - cito il patto di stabilità, la sburocratizzazione. Siamo in uno Stato chi rispetta le norme subisce svantaggi rispetto a chi attende, perché primo o poi arriva un condono. Un esempio è la Tares. Abbiamo adeguato subito le tariffe, perché sembrava ci fosse una grande urgenza. Chi ha atteso fino all'ultimo, lo scorso ottobre ha avuto la possibilità di mantenere le vecchie tariffe, molto più vantaggiose per i cittadini. Oppure, a Sud c'è un abusivismo edilizio del 70 per cento, ma non si butta giù niente. Viene tutto condonato". La Rete continua ad essere uno strumento privilegiato per l'interazione dei Cinque Stelle con le persone, ma il contatto diretto non manca. Prova ne è la Giornata della Democrazia: "Un'iniziativa che è stata criticata dall'opposizione e da altre forze perché cercava di scavalcare le rappresentanze. E' stata una bella esperienza, a cui non abbiamo invitato i grandi politici e i grandi nomi, perché ci interessava sapere cosa volevano i cittadini. Mi chiedo chi altri ha fatto questa cosa. Quanto abbiano speso per la Leopolda di Renzi". Riguardo al rapporto con Grillo e Casaleggio, il sindaco replica con pragmatismo: "Io sono stato eletto sindaco di una città e non cito mai il Movimento. Io ci tengo a rappresentare i valori del Movimento cinque stelle con i fatti, non citandone il nome. In certe circostanze non mi chiedo che cosa avrebbe fatto Grillo, mi chiedo come risolvere un problema dei cittadini". Per trovare le risposte e le soluzioni, però, ci vuole tempo: "Togliamoci dalla testa il tutto e subito. Quello che Berlusconi ha lasciato in eredità in vent'anni non si risolve in pochi giorni. Anche dalla crisi non si uscirà tornando come prima. Il cambiamento è possibile, ma si parte dai singoli gesti delle persone, non serve essere un grande stratega o politologo. Questo è un periodo difficile in cui stiamo cercando di sciogliere una matassa ingarbugliatissima - conclude, ricordando che giovedì prossimo sarà a Roma per parlare del patto di stabilità - Vorrei lasciare un'amministrazione migliore di quella che mi hanno lasciato". In Parlamento c'è qualcuno che disposto ad ascoltare i problemi degli amministratori locali a corto di risorse. Ma il problema, sottolinea Di Maio nel suo intervento, è che il governo delle larghe intese rimane immobile mentre il Paese va alla deriva: "E vedrete che rimarrà improduttivo anche senza Berlusconi. Larghe intese è la giustificazione che usano per fare ciò che vogliono. Intanto, hanno condonato un un miliardo e 500 milioni di euro evasi al fisco dalle società di slot machine. Noi speriamo che il governo cada al più presto per poter chiedere ai cittadini se vogliono sostituire questa classe politica con forze nuove. La dimostrazione che un altro modo di governare è possibile è Federico Pizzarotti, che da quando è arrivato ha iniziato a spalare le macerie del governo passato. E noi speriamo di fare altrettanto". (m.c.p.) 
None Leggi i commenti I commenti dei lettori 
La delusione di Coppa, la Juve che si appresta a regalare un incasso da sogno al Bologna. Tutto in pochi giorni.Col Siena è andata male e Pioli era furente: "Non si può giocare così", ha detto il tecnico deluso dalla risposta di molti (non tutti va detto) delle sue seconde linee. Venerdì arriva la squadra capolista, rinfrancata dalla rimonta e da un gran filotto, la stessa Juve che martedì a casa del galatasay si giocherà il passaggio del turno di Champions. La prevendita sta andando a gonfie vele, e venerdì sera si va verso l’esaurito, con gli oltre trenta mila attesissimi. Il Bologna non vince in casa contro la Juve dal 29 novembre 1998, finì 3-0 per la squadra di Mazzone contro quella di Lippi. poi tante sconfitte e anche molte ingiustizie patite. 
None Leggi i commenti I commenti dei lettori 
ROMA - Accordo tra Indesit e sindacati sul piano di riassetto in Italia che con l'ultima stesura "scongiura definitivamente ogni ipotesi di licenziamenti attraverso un adeguato utilizzo degli ammortizzatori sociali" nei cinque anni 2014-2018. Sì di Fim, Uilm e Ugl. non ha firmato la Fiom, si attende ora il referendum nelle fabbriche. IL DOSSIER / INDESIT, POSTI A RISCHIO I posti di lavoro a rischio erano 1425 in tutta Italia e avevano scatenato nei mesi scorsi forti proteste. Il piano di salvaguardia e razionalizzazione dell'assetto del gruppo, che attualmente impiega in Italia circa  4.300 addetti, coinvolgeva 25 dirigenti, 150 impiegati delle sedi centrali e 1250 operai e impiegati  di fabbrica. Il piano di salvataggio, ricorda oggi il gruppo di Fabriano, nei sei mesi di confronto è stato "più volte significativamente migliorato" dall'Ad e presidente Marco Milani, e prevede ora per il nostro Paese "investimenti per 83 milioni di euro. Previsti anche incentivi all'esodo per chi ne farà richiesta e l'impegno dell'Azienda a non ricorrere all'utilizzo di procedure di mobilità unilaterali sino al 2018". Inoltre, continua la nota dell'azienda, il piano prevede "il rinnovo quasi totale della gamma di prodotti a più alto valore aggiunto realizzati in Italia, in termini sia di prestazioni che di competitività, e i tre poli industriali italiani del Gruppo saranno ridisegnati con interventi di riassetto che verranno implementati nel periodo 2014-2016". Il piano ridisegna le funzioni dei tre poli italiani. Fabriano "sarà  il centro esclusivo per la produzione ad alto contenuto d'innovazione  di forni da incasso (producendo anche quelli oggi realizzati in  Polonia), di forni di piccole dimensioni (oggi realizzati in Spagna) e  di prodotti speciali per la cottura". Comunanza "sarà il centro  per l'innovazione e la produzione di lavabiancheria di alta gamma a  carica frontale", mentre Caserta "sarà il centro esclusivo per la  produzione di frigoriferi da incasso ad alto contenuto d'innovazione  (producendo anche quelli oggi realizzati in Turchia) e dei piani cottura  a gas da incasso (oggi prodotti a Fabriano e originariamente destinati  in parte alla produzione in Polonia)". Soddisfatti i sindacati firmatari: "Dopo sei mesi di trattative e di lotte - dice Gianluca Ficco, coordinatore nazionale Uilm del settore elettrodomestici - siamo finalmente riusciti a raggiungere un'ipotesi di accordo che scongiura i licenziamenti e che assegna una missione produttiva a ciascuno dei poli industriali italiani. Ora l'ultima parola spetta ai lavoratori, che nei prossimi giorni saranno chiamati ad esprimersi" con un referendum. Per il segretario nazionale Fim Cisl Anna Trovò, è "un ottimo accordo che prevede investimenti e zero licenziamenti". Critiche alla Fiom per la mancata firma, una scelta che "proprio non comprendiamo, non ci sono ragioni di contenuto e sindacali per far mancare il proprio consenso ad un accordo così importante". VIDEO / LA PROTESTA DEL 18 NOVEMBRE AL MINISTERO [[ge:rep-locali:repubblica:72636178]] Argomenti indesit crisi licenziamenti ristrutturazioni fim uilm ugl fiom 

