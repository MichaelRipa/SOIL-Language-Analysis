MALAGA – Dopo quattro sconfitte consecutive, Siena trova finalmente il primo sorriso in Eurolega passando (75-73) a Malaga. Una vittoria sofferta, arrivata all'ultimo secondo grazie a un canestro sulla sirena finale di Viggiano. Ma determinanti sono stati anche Green (20 punti) e Hackett (19 punti, quattro rimbalzi e sette assist). Agli spagnoli, invece, non sono bastati i 18 punti di Caner-Medley e i 16 di Dragic. SIENA, BUON AVVIO – Dopo un avvio equilibrato, ci pensa Green (11 punti nei primi 9’) a lanciare Siena sul +8 (13-21 poi tramutato in 24-32 al 15'). Malaga non si scompone e, trascinata da Granger e Dragic, piazza un parziale di 11-0 in 3' che le consente di mettere la testa avanti fino alla fine del primo tempo (41-39). In avvio di ripresa l’Unicaja prova ad allungare grazie a una tripla di Suarez (49-44 al 22') ma la Montepaschi con Viggiano e Green ricuce subito lo strappo. DECIDE VIGGIANO – Gli spagnoli ripartono bene anche nell'ultimo periodo (68-63 al 32' tramutato in 72-66 al 36') ma Siena è concentratissima e con un parziale di 7-0 chiuso da una tripla dall'angolo di Viggiano torna avanti a 2' dal termine (72-73). Il finale è avvincente: Calloway sbaglia la tripla del +3 a 29'' dalla fine e sul ribaltamento di fronte Viggiano non perdona e regala a Siena una boccata d'ossigeno in vista della prossima trasferta europea, in programma fra una settimana a Istanbul contro il Galatasaray. Argomenti basket basket eurolega montepaschi siena Leggi i commenti I commenti dei lettori 
None Leggi i commenti I commenti dei lettori 
"Signora si faccia forza e vada avanti con questo coraggio". Sono state le parole rivolte dal premier Enrico Letta in serata a Giovanna Temperanza, la moglie del ristoratore che 10 giorni fa si è sparato nel suo locale a Riparbella (Pisa) perché oppresso dai debiti. La telefonata è giunta sul cellulare del prefetto di Pisa Francesco Tagliente che ne ha dato notizia. La donna partecipava alla cena di solidarietà promossa dalla prefettura di Pisa ed alla quale hanno aderito molte autorità locali 

REGGIO EMILIA – L’Italia under 21 fa il suo dovere e liquida, nelle qualificazioni all’Europeo 2015, il fanalino di coda del gruppo 9, l’Irlanda del Nord. Un rotondo 3-0 che si è però concretizzato solo nei minuti finali del match. Ma la squadra continua a dare segnali confortanti di crescita, sia nel gioco sia nel carattere. Viviani sblocca il risultato nel primo tempo, poi l’Italia controlla senza rischiare quasi mai. Nel finale Rozzi e Belotti mettono i propri sigilli su un risultato che non è mai sembrato in bilico. Ora sono 9 i punti in classifica dei ragazzi di Di Biagio, dopo quattro gare disputate. IRLANDA DEL NORD CHIUSA – Di Biagio schiera un 4-2-3-1 con la novità Politano al posto di Rozzi; Belotti fa la punta unica, supportato dallo stesso Politano, da Fossati e da Battocchio. Il ct nordirlandese Magilton risponde con un guardingo 5-3-2 con Millar e Carson in attacco. La chiave di lettura del match è subito lampante: l’Italia fa la partita, fa girare palla, e gli ospiti difendono tutti chiusi dietro. Quando può, l’Irlanda del Nord cerca lanci lunghi a scavalcare la linea di difesa azzurra per l’inserimento da dietro degli esterni. La tattica ultra difensiva degli ospiti funziona per un po’: l’Italia non trova spazi e i nostri portatori di palla vengono pressati. MAGICO VIVIANI – Ma al 24’ arriva la prima occasione azzurra, ma Belotti non riesce a girare in rete all’interno dell’area piccola. Due minuti dopo ecco il vantaggio: punizione al limite dell’area, con palla leggermente spostata sulla destra. Batte lo specialista Viviani che manda la palla sotto gli incroci, alla destra di Brennan. Una rete magnifica. Il vantaggio fa vacillare i nordirlandesi che adesso concedono spazi e commettono errori. Clamoroso quello di McCullough al 32’ che praticamente regala una palla d’oro a Belotti, appena fuori area. Due passi dell’attaccante e sinistro rasoterra sul fondo. Al 41’ ancora Belotti, ben servito nell’area piccola, conclude ma un difensore gli alza la palla in angolo. Al 44’ potrebbe essere 2-0 ma il guardalinee segnala un fuorigioco che non c’è a Battocchio: grande assist di Fossati e gol. Purtroppo tutto inutile. Il tempo finisce con un campanello dall’allarme: ripartenza degli ospiti, cross dalla sinistra di McKeown e da due passi Gray di testa manda la palla incredibilmente sopra la traversa. SI GIOCA POCO A CALCIO – A inizio secondo tempo, dopo una chance di Politano che conclude dal limite trovando pronto Breannan, Di Biagio cambia al 9’: fuori lo stesso Politano e dentro Fedato con lo spostamento a destra di Battocchio. Il neo entrato al 18’ riparte molto bene, se ne va tutto solo in area, rientra sul destro ma tira malissimo e debolmente verso Brennan, che para senza affanni. Il ct azzurro cambia ancora al 19′: fuori Fossati e dentro Molina. E’ una fase del match in cui si gioca molto poco a calcio: tanti falli e tante interruzioni. Belotti entra male su Tempest, subentrato da pochissimi minuti, e lo costringe a uscire in barella. Entra Morgan al suo posto. E il nervosismo sale. Intanto Antei sfoggia una rovesciata alla Pelè dopo un angolo, ma Brennan in tuffo respinge. FINALE COI BOTTI – Non accade più nulla fino al 40’ quando Di Biagio fa entrare Rozzi al posto di Batocchio. E l’ex laziale, 2’ dopo, sigla il suo primo gol con la maglia dell’under: palla persa dall’Irlanda del Nord, lancio a destra per Belotti che serve un ghiotto pallone a Rozzi che solo davanti al portiere non sbaglia. Non è finita. Ormai gli ospiti non ne hanno più e al 44’ prendono il terzo gol. Angolo, respinge di testa Molina e l’Italia riparte ancora. Mischia in area nordirlandese, sfera che schizza sui piedi d Belotti che da due passi insacca. Gol più che meritato per il generoso attaccante del Palermo. In attesa di Serbia-Belgio, in programma domani, gli azzurrini si presentano al meglio al prossimo importante match del 19 novembre contro la Serbia. ITALIA-IRLANDA DEL NORD 3-0 (1-0) ITALIA (4-2-3-1): Bardi; Zappacosta, Bianchetti, Antei, Biraghi; Baselli, Viviani; Politano (9′st Fedato), Battocchio (41′st Rozzi), Fossati (19′st Molina); Belotti. In panchina: Leali, Sabelli, Rugani, Crisetig Allenatore: Di Biagi IRLANDA DEL NORD (5-3-2): Brennan; Donnelly, Thompson, McCullough, Sendles-White, McKeown; Morgan (22′st Tempest; 27′st Brobbell), Winchester, Carson; Millar, Gray (34′st Lavery) In panchina: Glendinning, Conlan, McCartan, Gorman. Allenatore: Magilton 5 ARBITRO: Zganec (Slovenia) RETI : 26′pt Viviani; 42′st Rozzi, 44′st Belotti AMMONITI : Donnelly, Belotti, Gray, Biraghi ANGOLI : 4-3 per l’Italia RECUPERO : 0′; 3′. Argomenti nazionale under 21 luigi di biagio Leggi i commenti I commenti dei lettori 
Con un voto bipartisan, escluso quello del Movimento 5 Stelle, l'Assemblea capitolina ha approvato, nella seduta odierna, la delibera relativa all'istituzione della commissione di indagine amministrativa su presunti illeciti all'interno di Atac. Sarà composta da 12 membri, indicati in numero proporzionale alla consistenza dei gruppi consiliari, potrà richiedere l'accesso agli atti e disporre l'audizione di vertici, dirigenti e funzionari dell'azienda e del Campidoglio, nonché invitare Sindaco, assessori e consiglieri a riferire in merito all'indagine. "Soddisfazione per il largo consenso ricevuto in aula" dalla delibera, approvata con 35 voti a favore e l'astensione del M5S, è stata espressa dal presidente dell'assemblea, Mirko Coratti, che spiega: "Nei prossimi giorni i commissari, che rimarranno in carica al massimo sei mesi, si riuniranno per eleggere il presidente. Auspico che lo strumento consiliare messo oggi in campo dall'aula possa esercitare con rapidità ed efficacia le funzioni proprie di indirizzo e controllo per giungere a un risultato chiarificatore su eventuali illeciti verificatisi all'interno dell'azienda di trasporto pubblico romana". La commissione, al termine dei suoi lavori, invierà una relazione conclusiva al sindaco e al consiglio comunale. 
Mamma e figlia di 9 anni sono state travolte a Castelfiorentino, ieri pomeriggio, all'altezza di distributore da un Suv. Sono state entrambe sbalzate sull'asfalto. La piccola ha battuto la testa ed è stata portata in ambulanza all'ospedale pediatrico Meyer di Firenze. La madre ha riportato la frattura di un femore ed è stata portata al San Giuseppe di Empoli. Le due sono di nazionalità marocchina. L'uomo alla guida del Suv che le ha investite, un 50enne, ha subito prestato soccorso a mamma e bambina. Argomenti castelfiorentino empoli incidente 
