TORINO - Giampiero Ventura ha voglia di scherzare dopo la vittoria con la Lazio che spinge il Toro verso una salvezza sempre più vicina. "Buon Natale a tutti dopo una serata come questa... Era difficile giocare a calcio - dice ai il tecnico dei granata -, in genere cerchiamo di giocare palla a terra ma i passaggi venivano frenati dalla neve ed è subentrato anche un po' di timore. Era difficile accelerare o andare negli spazi stretti. Tre o quattro volte abbiamo fatto cose buone ma l'ultimo passaggio veniva sempre frenato dal terreno. Però c'è stata buona volontà fino al 90'. Domenica avevamo giocato benissimo per un'ora poi è successo qualcosa di imponderabile, con la Lazio invece siamo andati bene fino alla fine. Per noi era fondamentale fare tre punti e avvicinarci alla salvezza. Abbiamo fatto 35 punti, 36 sul campo, ed è stata una buona stagione: abbiamo quintuplicato il valore di molti giocatori, ne abbiamo mandati diversi in nazionale, direi che finora in quest'annata abbiamo centrato tutti gli obiettivi prefissati". Ventura è soddisfatto anche per i tanti tabù sfatati in un colpo solo: "Erano mesi che non segnava una punta, non avevamo ancora battuto una grande e negli ultimi minuti ci facevano sempre gol. Jonathas ha potenzialità per il futuro, ha fisico e una buona tecnica, quando è arrivato non era abituato ad allenarsi in una certa maniera e le sue conoscenze calcistiche erano un po' naif. Ma il suo approccio è stato assolutamente positivo e se continua così si ritaglierà molto più spazio di quanto lui stesso possa immaginare". L'allenatore del Toro chiude con una considerazione sull'ambiente torinese: "A Torino è difficile, c'è una grande storia alle spalle che ti viene puntualmente ricordata tutti i giorni e per alcuni giocatori non è facile. Dopo tre-quattro anni non positivi siamo saliti in Serie A e abbiamo riportato voglia e dignità di sentirsi granata. Quando sono arrivato questa voglia non c'era più, le sensazioni positive erano assenti. Questa è stata la gratificazione più grande. E poi mi è piaciuto vedere il riscatto di alcuni giocatori - conclude -, in tanti mi hanno detto 'ma dove vuoi andare con Cerci o Glik', e ora Glik è titolare nella nazionale polacca e Cerci è stao chiamato da Prandelli". Argomenti torino fc serie a gian piero ventura Leggi i commenti I commenti dei lettori 
MADRID - Il 'Guaje' apre, poi è il solito show di Messi. Il Barcellona risponde alle vittorie di Real e Atletico, batte 3-1 il Rayo Vallecano e conserva un importante +13 sul secondo posto. A sbloccare il risultato, al 25', ci pensa Villa poi sale in cattedra la 'Pulce': doppietta per lui (è già a quota 42 gol in Liga) e soprattutto 18esima partita consecutiva di campionato che lo vede andare a bersaglio. Se si ripeterà col Celta Vigo avrà completato un girone. Per il Rayo rete della bandiera di Tamudo. Nell'altro posticipo, pari tra Granada e Levante. La formazione di casa passa in vantaggio con Siqueira su rigore ma a inizio ripresa ecco il primo gol spagnolo di Robert Acquafresca, che interrompe un digiuno lungo oltre un anno: l'ultima volta che era andato in rete era il 4 marzo 2012, in un Bologna-Novara 1-0. Una doppietta di Diego Costa consente all'Atletico Madrid di battere l'Osasuna e Pamplona per 2-0 e rimanere a una lunghezza dal Real secondo. Facile vittoria per il Siviglia, contro un Saragozza in dieci per oltre un'ora dopo il secondo giallo a Babovic. In precedenza Coke aveva sbloccato il risultato prima di ripetersi a inizio ripresa, di Reyes e Negredo le reti che fissano il definitivo 4-0. Risultati 28esima giornata: VENERDI' Deportivo La Coruna - Celta Vigo 3-1 SABATO Real Sociedad - Valladolid 4-1 Getafe - Athletic Bilbao 1-0 Real Madrid - Maiorca 5-2 Valencia - Real Betis 3-0 DOMENICA Malaga - Espanyol 0-2 Siviglia - Saragozza 4-0 Osasuna - Atletico Madrid 0-2 Barcellona - Rayo Vallecano 3-1 Granada - Levante 1-1 Argomenti barcellona fc calcio spagnolo lionel messi robert acquafresca Leggi i commenti I commenti dei lettori 
PARIGI - E' un pari dolceamaro quello colto dal Paris Saint Germain a Saint Etienne. La squadra di Carlo Ancelotti allunga a +5 sul Lione, franato sabato a Bastia, ma si fa rimontare un doppio vantaggio maturato nella prima fase di gara.  Zlatan Ibrahimovic protagonista, prima con l'assist del gol di Pastore che sblocca la gara, poi segnando dal dischetto: 16esimo rigore di fila realizzato tra serie A e Ligue 1 e gol numero 25 in campionato. Ma prima che finisca il primo tempo Alex mette dentro la sua stessa porta e al 72' la rimonta dei Verts si completa con Clerc. RISULTATI 29a GIORNATA VENERDI' Marsiglia - Ajaccio 0-0 SABATO Bastia - Lione 4-1 Lille - Evian TG 1-2 Lorient - Brest  4-0 Montpellier - Troyes 1-1 Reims - Rennes               1-0 Sochaux - Valenciennes         1-1 DOMENICA Nancy - Nizza                1-0 Tolosa  - Bordeaux             0-0 St.Etienne  - Paris SG 2-2 Argomenti calcio francese psg Leggi i commenti I commenti dei lettori 
TORINO - Il morale ora è davvero sotto zero per la Lazio. Nella Torino granata (e ghiacciata), la squadra biancoceleste perde ancora una volta e la crisi - almeno per quanto riguarda il campionato - ora si fa seria: da quando è iniziato il girone di ritorno la squadra di Petkovic ha totalizzato solo 8 punti in 10 partite. Peggio ha fatto solo il Pescara, una media da zona retrocessione. Decima sconfitta stagionale in Serie A, settima che arriva dopo un impegno di coppa. Anche questo è un dato sul quale riflettere, che va ad aggiungersi alle condizioni di un terreno di gioco al limite del praticabile e all'espulsione di Ciani arrivata dopo un quarto d'ora. TERZO POSTO SEMPRE PIÙ LONTANO - Sta di fatto che il terzo posto si allontana ulteriormente e la Lazio si ritrova al quinto posto in coabitazione con l'Inter (cui manca la partita con la Sampdoria) e con la Roma: "Ma noi ci crediamo sempre - sottolinea Petkovic - e lo faremo fino alla fine. Spero di avere più fortuna nelle prossime partite e magari di poter commentare episodi a nostro favore. La sconfitta pesa, bisognerà conviverci in queste due settimane. Ma i ragazzi mi danno fiducia, sono contento per quanto hanno fatto stasera, se avessimo sfruttato un paio di occasioni avremmo anche potuto vincere". Il tecnico di Sarajevo è deluso ma non vuole fare drammi. È comunque soddisfatto della prova la sua squadra ha fornito sul campo: "Faccio i complimenti ai miei ragazzi che hanno fatto un'ottima gara. Non abbiamo meritato questa sconfitta". Anche in questa occasione le numerose assenze hanno costretto Petkovic a schierare un undici molto rimaneggiato, ecco perché la prossima sosta per le Nazionali aiuterà i biancocelesti a recuperare molte energie: "Sfruttiamo questi quindici giorni, peccato che tanti vanno con le nazionali, ma cercheremo di ritrovare gli infortunati. Anche oggi in panchina c'erano due malconci e tre ragazzi di diciotto anni, questo stop arriva nel momento giusto. Poi con tutti a disposizione faremo vedere altre cose". LEDESMA: "GLI OBIETTIVI NON DEVONO CAMBIARE" - Vuole voltare pagina anche Cristian Ledesma, che ci mette la faccia nel post-partita: "Non dobbiamo nasconderci, la situazione è da migliorare. Nelle ultime partite non siamo riusciti a fare buone prestazioni, ma non bisogna buttare tutto all'aria e pensare che non ci sia più possibilità". Di certo l'Europa League non deve essere vista come un peso: "Siamo contenti di essere impegnati su tre fronti, è normale che la stanchezza si faccia sentire ed è cosi non solo per la Lazio ma anche per Milan, Napoli e Inter. Non è una scusa, giochiamo in 11 e abbiamo cercato di fare il meglio. Noi a inizio campionato abbiamo intrapreso un nuovo ciclo, dimostrando anche in Europa di aver cambiato mentalità. Gli obiettivi non devono cambiare ora, vogliamo arrivare più in alto possibile". LOTITO: "CAMPO IMPRATICABILE, LA GARA DOVEVA ESSERE RINVIATA" - Il presidente Lotito sottolinea però come la partita sia stata pesantemente condizionata dalle condizioni climatiche: "Al di là dell'aspetto tecnico quello che mi ha lasciato meravigliato è il fatto che si sia disputata la partita in un campo impraticabile. Si poteva tranquillamente rinviare e invece si è rischiato molto sottoponendo i giocatori al pericolo di infortuni. In più non si giocava a calcio e sono stati penalizzati i giocatori che agiscono sulla qualità. Ognuno cercava di recare meno danno a se stesso, alcuni avevano paura di fare interventi. Non c'erano le condizioni di controllo ai fini dello svolgimento dell'azione, talvolta bisognerebbe agire con più raziocinio, senza togliere niente al merito del Torino. Comunque, pur rimanendo in dieci, la Lazio ha dominato e ha creato situazioni che si potevano concretizzare a proprio favore". Argomenti serie a ss lazio vladimir petkovic claudio lotito cristian ledesma Leggi i commenti I commenti dei lettori 
INCONTRI & EVENTI SU PALAZZO GUALINO Come quarto appuntamento del ciclo di incontri “Architettura del  Novecento a Torino. Restauro, riuso e memoria”, alle 18 all’Urban Center  in piazza Palazzo di Città 8/f si parla de “Gli immobili per uffici.  Palazzo Gualino” con Gerardo Fiore, Armando Baietto e Michela Rosso  coordinati da Marina Paglieri. Info www.urbancenter.to.it CONCORDATO PREVENTIVO L’Unione industriale organizza alle 15 in via Fanti 17, un seminario di  approfondimento tecnico giuridico sul concordato preventivo, cui  interverranno, accanto a docenti universitari, magistrati, tecnici ed  esperti del mondo creditizio con Licia Mattioli e Luciano Panzani. Info 011/5718271 . INVESTIRE NELLA CRISI Alle 18 nell’aula magna del Rettorato in via Verdi 8, per il ciclo “I  lunedì dell'Università” si parla di “Investire in tempo di crisi” nel  corso di un incontro a cura della Scuola di Management ed Economia.  Intervengono Sergio Bortolani e Sabrina Frassi. Info www.unito.it LIBRI BRUTTI, CATTIVI E… Alle 18 al Circolo dei Lettori in via Bogino 9 si presenta il volume di  Giovanni Valentini “Brutti, sporchi e cattivi. I meridionali sono  italiani?” (Longanesi) con Ettore Boffano e Rocco Sciarrone. Info www.circololettori.it SENZA ALIBI Alle 21 al Circolo dei Lettori in via Bogino 9, per il ciclo “Alfabeto  Economia. Un libro al mese” si parla del volume “Senza alibi”  (Marsilio), l’ultimo saggio di Marco Simoni, politologo, docente alla  London School of Economics. L’autore ne discute con Roberto Giannotti  della Banca Regionale Europea. Info www.circololettori.it AI LAVORATORI! Alle 18 alla Libreria Coop in piazza Castello 113 Luciano Gallino  presenta il libro di Adriano Olivetti “Ai lavoratori” (Edizioni di  Comunità). Introduce l'incontro Gianna Montanari Bevilacqua; interviene  Gian Paolo Zara, presidente dell'Associazione Politica. Info www.politicaassociazione.it ECONOMIA GIUSTA Alle 18 al dipartimento di Scienze economiche e sociali, matematiche e  statistiche dell’università in corso Sovietica 218 si tiene la  presentazione del libro di Bernardo Bortolotti “Crescere insieme. Per  un'economia giusta” con Marco Boglione, Franco Debenedetti, Elsa  Fornero, Pietro Sella. Info www.unito.it VIAGGIO IN ORIENTE Alle 18, al Centro Studi Piemontesi in via Ottavio Revel 15, per i  “Colloqui del Lunedì” si tiene la presentazione del volume “Il viaggio  in Oriente 1861/1862” di Ernesto Balbo Bertone di Sambuy (edizione  Centro Studi Piemontesi). Ne parlano Rosanna Roccia e il curatore Luigi  Orombelli. Info www.studipiemontesi.it MUSICA ZOSI & GIORGINI Per i “Polincontri Classica”, alle 18 nell’aula magna Giovanni Agnelli  del Politecnico in corso Duca degli Abruzzi 24, Edoardo Zosi e Saskia  Giorgini interpretano al violino e pianoforte pagine di Webern,  Beethoven, Ravel, Enescu. Info 011/5647926 . AURORA MUSICALE Per le “Aurore Musicali”, alle 20.45 nell’auditorium dell’Educatorio  della Provvidenza in corso Govone 16/a, concerto per flauto e pianoforte  con Enrico Sartori e Chiara Bertoglio. Ingresso 5 euro; info 011/595292 . PAZIENZA DI VACCA Alle 18 alla Feltrinelli Village del Centro Commerciale 8Gallery in via  Nizza 380 al Lingotto, il rapper sardo Vacca è tornato presenta il suo  ultimo album “Pazienza” che si avvale di collaborazioni con Mondo  Marcio, Emis Killa, Mad Buddy, Jamil, Noyz Narcos. Info 011/5620830 . CINEMA TUTTO SU TRUFFAUT Doppia proiezione in programma nella sala tre del cinema Massimo  nell'ambito della rassegna “La vita è un romanzo. Retrospettiva François  Truffaut”: “Non drammatizziamo… è solo questione di corna (Domicile  conjugal)” del 1970 alle 16.30 e “L’amore fugge (L’amour en fuite)” del  1979 alle 18.30. Info www.museocinema.it e 011/8138574 . MAGISTATI DEMOCRATICI Il film “Les Éclats (Ma gueule, ma révolte, mon nom)” del 2011 di  Sylvain George è proiettato alle 20.30 nella sala tre del cinema Massimo  in via Verdi 18 in occasione del terzo appuntamento con il gruppo di  Magistratura Democratica, che questa volta approfondisce il tema  dell’immigrazione in un dibattito che seguirà la proiezione. Info 011/8138574 . 
ROMA - Per decidere gli ottavi di finale dei playoff di volley serve la cosiddetta bella. Due vittorie che riportano entrambe le serie in parità: Vibo supera agevolmente Castellana 3-0 e San Giustino piega al tie break l'Andreoli Latina 3-2. Domenica prossima, per decidere chi raggiunge i quarti, gara tre a Castellana e Latina. Colpo di spugna al passato. Vibo in una sola serata ritrova sorriso e fiducia. La squadra allenata da Blengini piega Castellana Grotte 3-0 (25-20, 25-18, 25-19) in un'ora e quindici minuti di gioco e sfata il tabù delle vittorie nel palazzetto di casa che durava dal girone di ritorno e supera per la prima volta, nella stagione in corso, i pugliesi. Ora la qualificazione ai quarti, per affrontare l'Itas Diatec Trentino, si decide domenica prossima a Castellana. La differenza soprattutto nello stato di grazia dell'opposto giallorosso Klapwijk, corpo estraneo in gara uno, e nella serata storta dell'altro bomber Sabbi, vero protagonista nel match di andata. La bella serata di Klapwijk racconta di un bottino personale di 18 punti, un sontuoso 54 per cento in attacco e quattro ace. Funziona bene pure la regia di Coscione facilitata da una ricezione perfetta che viaggia al cinquanta per cento. Una partita a senso unico con Vibo capace di attaccare  con circa il 51 per cento di squadra e nei tre elementi cardine, Buti, Barone e Kaliberda, con sessanta per cento sempre in fase offensiva. Il giocatore tedesco ripaga la fiducia del tecnico con undici punti  e appena tre errori. Su Castellana poco da dire, incappa in una serata davvero storta: batte male (un solo ace e dodici errori) e soffre in ricezione. Basta leggere i numeri dell'opposto Sabbi che raccoglie 6 punti e un misero 27 per cento in attacco. Gulinelli, allenatore di Castellana, deluso dalla prova dei suoi ragazzi: "Vibo ha giocato un'ottima partita, complimenti a loro, un po' meno a noi che siamo stati meno bravi anche se, c'è da dire, non ci hanno permeso di entrare in partita. Abbiamo perso una battaglia ma nla guerra è ancora lunga e domenica prossima saremo più vivi che mai". Lo schiacciatore di Vibo Tine Urnaut esalta il gruppo: "Partita molto bella sia tatticamente che tecnicamente, facendo le cose che ci eravamo ripromessi di fare. Fin dalle prime battite abbiamo cominciato a metterli sotto pressione in battuta e poi è stato più facile giocare sia in difesa che a muro con diversi contrattacchi. Tutto è andato a meraviglia e abbiamo mantenuto sempre due o tre punti di vantaggio fino al termine". La sfida in Umbria, chiusa al tie break 3-2 (25-17, 25-23, 16-25, 20-25, 16-14) in oltre due ore di gioco, esalta prima le prodezze di San Giustino, poi il carattere e la rimonta dell'Andreoli Latina e infine il cuore degli umbri. Infatti la squadra di casa dopo essere andata avanti due set su fa raggiungere dai pontini. Complice un vistoso calo di rendimento di Cebulj (11 punti). A prendere per mano il gruppo allenato da Fenoglio un immenso Maric autore di 34 punti. Soprattutto nella fase iniziale in evidenza pure Mattioli con 13 punti. Latina si sveglia tardi, anche se nel terzo e quarto set costringe l'Altotevere alla resa. Merito di Troy (14 punti), Noda Blanco (13 punti) e Rawerdink (16 punti). Il tie break giocato punto a punto è il momento più intenso della gara e premia la volontà di San Giustino di giocarsi le ultime chance di andare avanti nella bella. Playoff Ottavi di finale Gara Uno Andreoli Latina-Altotevere San Giustino 3-0, Castellana Grotte-Tonno Callipo Vibo Valentia 3-2. Gara Due. Tonno Callipo Vibo Valentia-Castellana Grotte 3-0, Altotevere San Giustino-Andreoli Latina 3-2. Gara Tre Domenica ore 18 Castellana Grotte-Tonno Callipo Vibo Valentia, Andreoli Latina-Altotevere San Giustino. Argomenti volley Leggi i commenti I commenti dei lettori 
