Negramaro a Casa69 Negramaro live@Casa69. Dopo le date sold-out di ottobre-novembre, a  primavera la band salentina è tornata a fare spettacolo nei palazzetti,  con le undici date del tour partito il 30 aprile da Genova e che questa  sera farà tappa sotto la Mole, per poi ripartire alla volta di Rimini e  Taranto. In programma, alle 21 al Palaolimpico Isozaki di corso  Sebastopoli 123, le inconfondibili sonorità rock targate Negramaro che  si alternano a romantiche ballate, nei pezzi dell’ultimo e quinto album  “Casa 69” uscito a novembre 2010, e nei vecchi successi del gruppo  interpretati dalla voce del frontman Giuliano Sangiorgi, ormai in piena  forma dopo l’intervento alle corde vocali dello scorso anno, che per  mesi ha lasciato i fan in trepidante apprensione.  Info www.palaolimpicotorino.it EVENTI & INCONTRI CATTOLICI IN POLITICA Alle 21 al Centro Michele Pellegrino in via Barbaroux 30 si tiene  l’incontro “L'impegno dei cattolici nella vita politica”, organizzato  dall'associazione culturale I Popolari del Piemonte. Intervengono Davide  Gariglio, Stefano Lepri, Giorgio Merlo. Info 011/5628068 . MATERIA, VITA, SPIRITO Dalle 10 al Salone della Casa Valdese di corso Vittorio Emanuele 23, il  Centro Evangelico di Cultura Arturo Pascal e il Centro Studi  Filosofico-Religiosi Luigi Pareyson propongono la seconda giornata del  convegno “Materia, vita, spirito. Teologia e scienze naturali a  confronto”. Info 011/6692838 . CASCINE & VILLE APERTE Prosegue l'edizione 2012 della manifestazione “Cascine Aperte”: fino a  domenica a Grugliasco la Cascina Villanis ospita tanta musica, il  concorso “Una Ragazza per il Cinema”, lo spettacolo di cabaret dei  Mammuth di Zelig, laboratori d'assaggio, mostre fotografiche,  combattimenti medievali, visita guidata ai parchi e chiese, esposizioni  di trattori e Lancia Delta integrali, una dimostrazione dei mestieri  d'epoca, passeggiate in sella all'asino e tanto altro. Info www.cascineaperte.it BY HAND AL CIRCOLO Oggi, domani e domenica al Circolo dei lettori in via Bogino 9 torna  l’edizione numero sei dell'evento “Byhand. Abiti, accessori, design a  tiratura limitata”: un temporary shop dove scovare brand, collezioni e  oggetti ricchi di fascino, in serie limitate o pezzi unici. Info www.byhandshow.com LIBRI SORELLE SOFFICI Alle 18 alla Fnac in via Roma 56, l'autore Pierpaolo Vettori presenta il  romanzo “Le sorelle Soffici” (Elliot) con il giornalista e scrittore  Carlo Bordone. Info 011/5516711 . ALTRA ODISSEA Nell'ambito del progetto “Comics, Manga & Co”, promosso con Goethe  Institut, alle 18 alla biblioteca di Villa Amoretti in corso Orbassano  200 si presenta il volume “Nausicaa. L'altra Odissea” (Pavesio editore)  con l'illustratore Andrea Serio. Info 011/4438604-5 . PSICOTAROCCHI Alle 16.30 alla Biblioteca Nazionale Universitaria in piazza Carlo  Alberto 3 si presenta il volume illustrato (con allegato mazzo di carte)  “Tarocchi Psicologici” di Maurizio Cusani e si inaugura la mostra  omonima di Susanna Viale, autrice delle illustrazioni delle carte. Info www.nuovaipasa.com VERSI ALBANESI Il Centro di Cultura Albanese organizza la presentazione del libro di  poesie “Tempo che non porta da nessuna parte” (Robin) di Arben Shehi  alle 18.30 alla biblioteca Primo Levi in via Leoncavallo 17. Info www.robinedizioni.it VIA DELL’ETIOPIA Alle 17.30 alla Biblioteca di Chieri in via Vittorio Emanuele II 1 a  Chieri si tiene la presentazione del libro “Via dall’Etiopia” (Neos) di Luisella Carosio. Info www.neosedizioni.it CATTIVE RAGAZZE Alle 18 alla Famija Moncalierese in via Alfieri 40 a Moncalieri, per il  ciclo “Venerdì Letterari in Famiglia” si tiene la presentazione del  libro “Tre cattive ragazze” (Neos) di Cristina Quaranta. Info www.neosedizioni.it MUSICA NOTE A TUTTO TONDO Alle 16 all’auditorium Orpheus in corso Govone 16/a, va in scena il  “Concerto a tutto tondo” con il tenore Giovanni  Bresciani accompagnato  al pianoforte da Andrea  Musso. Nell’intermezzo saranno festeggiati gli  anziani che compiono nel 2012 anni tondi e sarà presentato il progetto  “Tappi solidali” per il terzo mondo. Info 011/4366013 . QUEBEC JAZZ PROJECT Alle 21.30 il Quebec è di scena a Torino con Quebec Jazz Project; in  piazzale Valdo Fusi, è in programma un concerto che vede protagonisti  alcuni dei migliori esponenti del jazz quebecchese: François Bourassa e i  suoi virtuosi Michel Donato e Frank Lozano portano il loro sound e le  reinterpretazioni di Bill Evans. Completa la formazione il batterista e  compositore Isaiah Ceccarelli. Info www.jazzclub.torino.it GRAN BALLO FOLK Alle 21.30 alla Maison Musique in via Rosta 23 “Gran Bal Folk” con la  musica eseguita dal vivo dalla Folkestra Bricherasio e il Duo Bottasso.  Ingresso 8 euro; info www.masionmusique.it MUSICA ANTINCENDIO Gemellaggio tra la Million Dollar Band in tour dall’Alabama che  quest’anno compie 100 anni e L’Antica Musica Corpo Pompieri Torino 1882,  in concerto alle 21 sul palco dell'auditorium Agnelli in via Nizza 280  al Lingotto. Biglietti gratuiti; info www.odsweb.it SAM GENDERS TUNNG Alle 21.29 allo Spazio 211 in via Cigna 211 Sam Genders, co-frontman dei  Tunng, porta il suo progetto solista Diagrams, con cui a gennaio ha  pubblicato il sorprendente disco d’esordio “Black Light”. Ingresso 10  euro; info 011/19705919 e www.spazio211.com NOT FOUND + CABRONES Alle 22 al Café Liber in corso Vercelli 2, sono di scena i Not Found + Cabrones. Ingresso a offerta libera; info www.cafeliber.it L’ADDIO DI RAIGE Alle 19.30 alla Feltrinelli Express della stazione di Porta Nuova, Raige  presenta l'album “Addio”: quindici tracce inedite che passano con  agilità dal rap più crudo fino a esprimere ciò che è più vicino a un  vero e proprio cantautorato. Info 011/5620830 . TEATRO INTERPLAY ALL’ASTRA Per la rassegna di danza “Interplay 2012”, alle 21 al Teatro Astra in  via Rosolino Pilo 9 va in scena la coreografia “Score” di Yuval Pick con  Lazaret Huet, Anna Massoni, Antoine Roux-Briffaud. Ingresso 12/9 euro;  info 011/6612401 . RUMORE PER NULLA Oggi e domani alle 21 all’Alfa Teatro in via Casalborgone 16/i, la  Compagnia di Teatro d’Arte in “Molto rumore per nulla” di William  Shakespeare, per la regia di Antonio  Villella. Biglietto 15/10 euro;  info e prenotazioni 011/8193529 . BARATTOLI DI MEMORIA Alle 21 al Garybaldi di Settimo, oggi, domani e domenica va in scena in  prima assoluta lo spettacolo “Barattoli di memoria. Storie e memorie di  vita quotidiana del XX secolo raccontate dai settimesi” scritto da  Monica Bonetto, liberamente ispirato a “La storia a l’è bela, fa piasì  contela… “ con il Teatro Villaggio Indipendente, di Piero Aragno e Paolo  Silvetti, per la regia di Massimiliano Giacometti. Info www.santibriganti.it È STATO IL SIGNOR G! Alle 21.30 al Circolo Oltrepò in corso Sicilia 23 va in scena lo  spettacolo “È stato il Signor G. L’italiano, la politica e lo stato  secondo Giorgio Gaber” con Vincenzo Valenti (voce), Lorenzo Orlandini  (chitarra), Bati Bertolio (pianoforte, fisarmonica e vibrandoneon).  Ingresso gratuito, offerta libera agli artisti. Possibilità di cenare su  prenotazione; info 339/7225647 . CINEMA NEWMAN VS MC QUEEN Doppia proiezione nella sala tre del cinema Massimo in via Verdi 18,  nell'ambito della rassegna “Paul Newman/Steve McQueen. Due divi a  confronto”: alle 15.30 “La lunga estate calda (The Long, Hot Summer)”  del 1958 di Martin Ritt; alle 17.45 “Bullitt” del 1968 di Peter Yates.  Info www.museocinema.it AMATI DALL’AMERICA Doppia proiezione anche per la rassegna “Amati da... Viaggio nel cinema  americano”, nella sala tre del cinema Massimo in via Verdi 18: alle 20  “Il fiume rosso (Red River)” del 1948 di Howard Hanks; alle 22.30  “Directed by John Ford” del 1971 di Peter Bogdanovich. Info www.museocinema.it 
MILANO - Non sarà il più grande collocamento di sempre a Wall Street. Nonostante la grande richiesta di titoli, il fondatore Marck Zuckerberg e i suoi advisor finanziari hanno deciso di non alzare ulteriormente il prezzo di collocamento in Borsa e "accontentarsi" del prezzo già strappato al mercato. Le azioni di Facebook, il "principe"  dei social network, sono state collocate a un prezzo di 38 dollari l'una: il che significa che la valutazione della società arriva a 104 miliardi di dollari. L'annuncio è arrivato nella serata di giovedì, dopo la campanella con cui si sono chiude le contrattazioni a Wall Street. L'appuntamento si sposta ora per il pomeriggio di venerdì, quando facebook entreràper la prima volta in contrattazione. Molti investitori, sia piccoli che istituzionali, sperano che si ripeta il miracolo accaduto con il collocamento di Google: a tre anni dall'ingresso in Borsa a 75 dollari, le quotazioni del motore di ricerca avevano raggiunto i 750 dollari. Ma per capire se si tratterà di un nuovo "miracolo" dell'era di Internet bisognerà aspettare ancora. Di sicuro, si può dire che Facebook è la seconda Ipo (Initial public offering) della storia finanziaria americana: si piazza tra il colosso delle carte di credito Visa (19,65 miliardi nel 2008) e il gigante automobilistico di Detroit General Motors (18,1 miliardi all'epoca del suo ritorno in Borsa nel 2010).  Per la cronaca, il primato per l'ipo più grande di sempre appartiene alla Cina, dove il 7 giugno del 2010 Agricultural Bank of China ha raccolto 22,121 miliardi di dollari e Industrial and Commercial Bank of China ha incassato 21,96 miliardi di dollari nel 2006. Il primato in italia spetta invece a Enel che nel 1999 ha raccolto 16,58 miliardi di dollari. Lo sbarco del colosso di Palo Alto rappresenta il nuovo record per le ipo di aziende di internet: il primato precedente apparteneva a Google. Nel 2004, il motore di ricerca aveva incassato 1,67 miliardi di dollari. Facebook diventa l'azienda con la più alta valutazione a sbarcare in Borsa dai tempi dell'Ipo di United Parcel S, che quando si quotò nel 1999 aveva un valore pari a 60,2 miliardi di dollari. Per fare un paragone, quando Google sbarcò a Wall Street nel 2004 aveva una capitalizzazione di mercato pari a 24 miliardi di dollari (oggi è di 205 miliardi di dollari). Seppure la valutazione di Facebook sia ancora distante da quella raggiunta da colossi tecnologici come Apple (al momento, 501 miliardi di dollari), Microsoft (252 miliardi) e Ibm (229,84 miliardi), con la capitalizzazione di 104 miliardi raggiunta dopo il collocamento entrerà a far parte dell'indice S&P 500 che segue l'andamento delle principali 500 aziende americane. 
FIRENZE - "Alla Fiorentina c'è bisogno di uno come Ranieri". A dare la benedizione al possibile prossimo allenatore viola è Valon Behrami che, nel momento in cui i Della Valle stanno ancora valutando i possibili candidati alla panchina (fra questi anche Zeman, Reja e Carlos Dunga per il quale il manager ha assicurato disponibilità), non ha dubbi: "Ranieri è un uomo di grande esperienza. Ha fatto bene ovunque è stato e lavora molto sulla testa. Proprio quello che occorre a questa squadra". LA BACCHETTATA AI CONTESTATORI - Behrami, che di questa Fiorentina sta diventando sempre più leader anche fuori dal campo come dimostrano le sue ferme prese di posizione, in passato, su Corvino e Delio Rossi, si prende la briga anche di " bacchettare" quei tifosi che all'ultima giornata di campionato hanno insultato i giocatori e Andrea Della Valle spingendolo a lasciare la tribuna dopo 13': "Credo si sia esagerato con le offese considerando quanto ha dato, ha fatto e ci sta dando il nostro patron. Per tutto questo merita stima e riconoscenza, io ho giocato in passato in una piazza che contestata il presidente e non è piacevole. Così come non lo è sentirsi offendere. Vero che quei contestatori erano una minoranza e io sono stato risparmiato però mi sono arrabbiato lo stesso, preferisco si dica che sono scarso ma non un uomo di poco valore. E' stata una stagione brutta per la Fiorentina ma non vuol dire che ognuno di noi non abbia cercato di fare il proprio dovere. Insomma non mi piace scendere in campo e prendere insulti, meglio che la gente per protesta non venga allo stadio. Comunque tutto ciò non cambia il mio rapporto con Firenze". IL CONTRATTO NON E' LA PRIORITA' - Malgrado ciò, sul suo futuro però prende tempo: "Il prolungamento del contratto ora non è tra le prime cose per la società e io non posso permettermi di dire nulla, è una situazione delicata anche per la gestione col mio procuratore. Comunque ad ora la Fiorentina rappresenta per me la priorità, spero di veder costruire una squadra forte che punti all'Europa". BEHRAMI BASE PER RIPARTIRE - Il club manager viola Vincenzo Guerini, in tal senso, ha ribadito: "Behrami, Jovetic, Nastasic e Camporese rappresentano le basi da cui ripartire. Oriali? E' un personaggio di spicco, a Firenze è stato apprezzato come giocatore e come dirigente ha fatto cose importanti". AMAURI VUOLE RESTARE - Parole pro-Ranieri le ha spese, infine, anche a Amauri in un'intervista a Radio Blu non autorizzata dalla società (per questo sarà multato essendo sotto contratto fino al 30 giugno): "Con Ranieri ho fatto la mia miglior stagione alla Juve, quindi... Zeman? Con lui si corre... Il mio futuro? dipende dall'incontro col presidente, da lì capirò cosa vuol fare la Fiorentina. A me piacerebbe restare". Leggi i commenti I commenti dei lettori 

Unica data italiana per i Coldplay . La band inglese capitanata da Chris Martin è in tour europeo con Mylo Xylot , il quinto album che ha debuttato al numero uno delle classifiche in trentadue Paesi e che, in Italia, è già doppio disco di platino. L'appuntamento è giovedì 24 allo Stadio Olimpico di Torino, in corso Sebastopoli, via Filadelfia 96/b (tel. 011.4421111) (sul palco: Marina and the Diamonds e Rita Ora) (sold out). Un incontro in Jazz con Gino Paoli, Danilo Rea, Flavio Boltro, Rosario Bonaccorso, Roberto Gatto è l'evento che chiude la quattordicesima edizione del Festival Abbabula 2012 di Sassari. L'appuntamento è giovedì 24 al Teatro Comunale, in piazzale Cappuccini (tel. 079.278275, biglietteria 079.2822015). Franco Battiato in concerto con l'Orchestra di Porta Palazzo per la Festa della Legalità , l'evento organizzato da Biennale Democrazia, per ricordare le vittime degli attentati delle stragi di Capaci e di via D'Amelio. L'evento gratuito condotto da Dario Vergassola è mercoledì 23 a Torino, in piazza San Carlo (tel. org. 011.4424753). Biagio Antonacci in tournée nei palasport italiani con il nuovo album Sapessi dire no : venerdì 18 al Pala Bam di Mantova, in  via Melchiorre Gioia 3 (tel. 0376.220055-245660, biglietteria 0376.224599); sabato 19 al Pala Fabris di Padova, in via San Marco 53 (tel. 049.7388778, org. 049.8644888); domenica 20 al Pala Verde di Villorba (Treviso), in via Guglielmo Marconi 10/c (tel. 0422.61411, org. 0431.510393); martedì 22 al Pala Trieste di Trieste, in via Flavia 3 (tel. 040.8320598, org. 0431.510393); mercoledì 23 al Pala Trento di Trento, in via Fersina 11 (tel. 0461.398197, org. 0473.2703256); giovedì 24 al 105 Stadium di Genova,  in Lungomare Canepa 155 (tel. 010.6422264, org. 010.5221001). Informazioni e prevendite TicketOne, BoxOffice e GreenTicket. (In tournée a maggio: sabato 26 al PalaOlimpico Isozaki di Torino; martedì 29 al 105 Stadium di Rimini; mercoledì 30 al PalaEvangelisti di Perugia). Antonello Venditti in concerto con gli inediti di Unica : giovedì 24 al PalaEvangelisti di Perugia, in via Pian Di Massiano 1 (tel.  075.5054931, org. 075.5056950) (recupero data del 12 aprile). Informazioni e prevendite TicketOne. (In tournée a maggio: sabato 26 al 105 Stadium 105 di Rimini). Gli Afterhours e il Teatro Degli Orrori in concerto per L'Aquila. Un evento gratuito per riportare l'attenzione sulla città a tre anni dal sisma del 6 aprile 2009. L'appuntamento è sabato 19 in piazza Duomo (tel. org. 02.36709352). Massimo Ranieri in Canto perché non so nuotare da ...500 repliche: mercoledì 23 al Teatro Manzoni di Cassino (Frosinone), in piazza Diamare (tel. 0776.313934). La rassegna Generazione X , torna all'Auditorium Parco della Musica di Roma per cinque appuntamenti in programma dal 18 al 22 maggio. Ad aprire la settima edizione venerdì 18 i Madame Lingerie , in concerto con i brani dell'album d'esordio D'amore, soldi e vendetta e il nuovo singolo Egocrazia . Sabato 19 il concerto è di Lorenzo Urciullo, in arte Colapesce . Special guest Mauro Ermanno Giovanardi . Il live di domenica 20 è della band lancianese Management del dolore post-operatorio che lascerà il palco lunedì 21 al progetto solista di Dellera , già autore e bassista degli Afterhours, dal vivo con i brani dell'esordio Colonna Sonora Originale . Special guest Dente . Chiude la rassegna martedì 22 l'evento Repubblica Roma Rock . Sul palco Artù , Toniutti e i Professionisti , Tommaso Di Giulio , Ilaria Graziano e Francesco Forni . Ospite speciale Alessandro Mannarino . L'appuntamento con la rassegna Generazione X è dal 18 al 22 maggio all'Auditorium Parco della Musica di Roma, in viale Pietro De Coubertin 30 (tel. 06.80241281, biglietteria 892.982). La formazione newyorkese !!! (Chk Chk Chk) capitanata da Nic Offer, torna in Italia per due date con il nuovo cd Strange weather, isn't it? . In scaletta anche i brani dei precedenti lavori Myth Takes e Louden Up Now . Gli appuntamenti: martedì 22 al Locomotiv Club di Bologna, in via Sebastiano Serio 25 (tel. 348.0833345); mercoledì 23 all'Angelo Mai di Roma, in via delle Terme di Caracalla 55 (tel. 329.4481358). Informazioni e prevendite TicketOne. Due tappe per Amami Tour 2012 di Arisa : sabato 19 all'Auditorium Parco della Musica di Roma, in viale Pietro De Coubertin 30 (tel. 06.802411, biglietteria 892.982); mercoledì 23 a Pignola (Potenza), c/o campo sportivo (tel. Comune 0971.620111), evento gratuito. Prosegue il viaggio live di Pacifico in tournée con il progetto discografico Una voce non basta : sabato 19 alla Sala Vanni di Firenze, in piazza del Carmine 14 (tel. 055.287347); domenica 20 all'Auditorium Parco della Musica di Roma, in viale Pietro De Coubertin 30 (tel. 06.802411, biglietteria 892.982) (special guest: Bud Spencer Blues Explosion); martedì 22 all'Auditorium Maison Musique di Rivoli (Torino), in via Rosta 23 (tel. 011.9561782). Informazioni e prevendite TicketOne. Il Casa 69 Tour 2012 dei Negramaro farà tappa: venerdì 18 al Palaolimpico Isozaki di Torino, Corso Sebastopoli, 123 (tel. 011.6164963 , biglietteria 011.6164543); domenica 20 al 105 Stadium di Rimini, in piazzale Renzo Pasolini 1/c (tel. 0541.395698); martedì 22 al PalaMazzola di Taranto, in via Cesare Battisti 269 (tel. org. 02.53006501). Informazioni e prevendite TicketOne. Marco Masini in teatro con il nuovo album Niente d'Importante : venerdì 18 al Gran Teatro Geox di Padova, in corso Australia 55 (tel. 049.8078685), informazioni e prevendite TicketOne. I Colori del Buio Tour 2012 di Roberto Vecchioni prosegue: lunedì 21 al Teatro San Carlo di Napoli, in via San Carlo 98/f (tel. 081.7972111, biglietteria 081.7972331 - 412); martedì 22 al Teatro Auditorium Manzoni di Bologna, in via dè Monari 2 (tel. 051.261303); mercoledì 23 al Teatro Romolo Valli di Reggio Emilia, in piazza Martiri del VII Luglio,7 (tel. 0522.458811 -  458854); giovedì 24 al Festival Biblico di Vicenza, in piazza dei Signori (tel. org. 0444.924748), evento gratuito. Informazioni e prevendite TicketOne. Renzo Arbore e L'Orchestra Italiana in scena: da venerdì 18 a domenica 20 al Teatro Sistina di Roma, in via Sistina 129 (tel. 06.4200711), informazioni e prevendite TicketOne e BoxTickets. Tiziano Ferro in L'Amore è una cosa semplice Tour 2012 : sabato 19 e domenica 20 al 105 Stadium di Genova, in via Lungomare Canepa 155 (tel. 010.4699614), informazioni e prevendite TicketOne. Unica data per La Grande Madre Tour 2012 di Pino Daniele : domenica 20 al Teatro Pala Brescia di Brescia, in via S. Zeno 168 (tel. 030.348888), informazioni e prevendite TicketOne. (In tournée a maggio: venerdì 25 al Teatro degli Arcimboldi di Milano; lunedì 28 al Teatro Carlo Felice di Genova). Franco Califano in concerto: lunedì 21 al Teatro Sistina di Roma, in via Sistina 129 (tel. 06.420 0711), informazioni e prevendite TicketOne e BoxTickets. Fiorella Mannoia in Sud, il tour : venerdì 18 al Teatro Regio di Parma, in via Giuseppe Garibaldi 16/a (tel. 0521.039393, org. 0521.706214); sabato 19 al Teatro delle Muse di Ancona, in piazza della Repubblica 1 (tel. 071.207841, biglietteria 071.52525, org. 071.2901224); domenica 20 al Teatro Verdi di Montecatini Terme  (Pistoia), in viale Giuseppe Verdi 45 (tel. 0572.78903); martedì 22 al Teatro Creberg di Bergamo, in via Pizzo della Presolana (tel. 035.343434, org. 392.4308616); mercoledì 23 al Teatro Che Banca! di Varese, in piazza Repubblica (tel. 0332.285897); giovedì 24 al PalaForum di Pordenone, in via Fratelli Rosselli 4 (tel. org. 0431.510393) (recupero data del 28 marzo). Informazioni e prevendite TicketOne. (In tournée a maggio: domenica 27 al Teatro del Popolo di Colle di Val d'Elsa, Siena). I Motel Connection e i 99 Posse saranno i protagonisti del Red Bull Double Trouble, in programma venerdì 18  a Napoli. Un evento gratuito che vedrà le due band alternarsi live su due terrazze del PAN, Palazzo delle Arti Napoli, in via dei Mille 60 (tel. 081.7958601). Inizio ore 20.30. Unica tappa per il Rosso Noemi Tour 2012 di Noemi : sabato 19 alla Festa Patronale di Santa Corona a Canepina (Viterbo), in piazzale Primo Maggio (tel. Comune 0761.750990), evento gratuito. Il Tour Teatrale 2012 di Marco Mengoni prosegue: venerdì 18 al Teatro Lyrick di Assisi (Perugia), in via Gabriele D'Annunzio (tel. 075.8044359, org. 075.5056950); sabato 19 al Teatro Augusteo di Napoli, in piazzetta Duca d'Aosta 263 (tel. 081.414243); lunedì 21 al Teatro Nuovo Giovanni da Udine di Udine, in via Trento 4 (tel. 0432.248411, org. 0431.510393) (recupero data del 27 aprile); martedì 22 al Pala Facchetti di Treviglio (Bergamo), in via del Bosco (tel. 0363.302521 -317308); giovedì 24 al Teatro Nuovo di Ferrara, in piazza Trento e Trieste 52 (tel. 0532.240180, 392.6682367, org. 049.8644888). Informazioni e prevendite TicketOne. (In tournée a maggio: sabato 26 al Teatro Rossini di Civitanova Marche, Macerata; domenica 27 al Gran Teatro di Roma). L'album It's A Shame About Ray dei Lemonheads compie vent'anni e per celebrare l'anniversario la band di Boston capitanata da Evan Dando arriva in Italia per un'unica performance nella quale, oltre ai brani storici, presenterà le tracce del nuovo lavoro Hotel sessions: venerdì 18 al Bloom di Mezzago (Monza e Brianza), in via Eugenio Curiel 39 (tel. 039.623853), informazioni e prevendite HappyTicket. Dolcenera live con l'album Evoluzione della specie 2 : venerdì 18 al New Age Club di Roncade (Treviso), in via Tintoretto 14 (tel. 0422.841052), informazioni e prevendite TicketOne. Due dj set per Apparat , il quartetto capitanato dall'artista berlinese Sascha Ring in tour con il nuovo cd The Devil's Walk : venerdì 18 al Viper Theatre di Firenze, in via Pistoiese, ang. via Lombardia (tel. 055.0195912); sabato 19 al Demodé Disco Club di Modugno (Bari), in via dei Cedri 14 (tel. 080.5621567). Il cantautore e pianista romano Marco Guazzone & Stag live con il cd L'atlante Dei Pensieri : giovedì 24 ai Mercati Generali di Catania, in strada statale 417 km 69 (tel. 095.571458, biglietteria 095.7225340), informazioni e prevendite CtBox e TicketOne. (In tournée a maggio: venerdì 25 al Giardino Corallo di Messina). Nuovi capitoli per Erba Cattiva Tour 2012 di Emis Killa : venerdì 18 al Circolo Arci Fuori Orario di Taneto di Gattatico (Reggio Emilia), in via Don Minzoni 96/b (tel. 0522.671970); sabato 19 al Festival Lord of The Battle 2012 di  Bertinoro (Forlì Cesena), c/o Parco Terme Panighina, in via Consolare (tel. 349.1914005, 346.6632347) (sul palco: Entics e Clementino). Informazioni e prevendite TicketOne, GreenTicket e VivaTicket. (In tournée a maggio: sabato 26 al Buona Onda di Lido di Levico, Trento). The Best of the Beast Tour di Noyz Narcos farà tappa: sabato 19 al Push It Real Festival di Milano, c/o Leoncavallo s. p. a., in via Watteau  7 (tel. 02.36510287) (sul palco tra gli altri Madman, Gemitaiz, Canesecco e Rocco Hunt). (In tournée a maggio: giovedì 31 al C. S. Brancaleone di Roma). Massimo Zamboni e Angela Baraldi in concerto: venerdì 18 alla quinta edizione della rassegna Music Club # 5, Round Midnight  di Milano, c/o  Teatro Dal Verme, in via San Giovanni sul Muro 2 (tel. 02.87905), informazioni e prevendite TicketOne. Per la rassegna Top Of The Rock di Radio Città Aperta sabato 19 maggio in concerto Recycle e l'artista romano Remo Remotti che presenterà in anteprima Mamma Roma Addio , la nuova raccolta di brani della tradizione cantautoriale romana in vinile. L'appuntamento è al Big Bang di Roma, in via di Monte Testaccio 22 (tel. org. 06.4393512). Roberto Angelini e Pier Cortese in tour con il nuovo progetto discografico Discoverland : martedì 22 al Lumen Project 2012 di Salerno, c/o Castello Arechi, località Croce (tel. 089.2854533). 
INIZIATIVE Contro l’omofobia Alle 17.45 a Palazzo Ducale, Munizioniere, incontro “Disgusto o umanità. Contro l’Omofobia”, in occasione della Giornata Internazionale contro Omofobia e Transfobia. Introduce Lilia Mulas. Interventi di Francesco Bilotta, Vittorio Lingiardi, Nicla Vassallo. Ingresso libero. Master class Al Centro Sportivo Foltzer “Manlio Bigoni” (piazzale Guerra 1) ci sarà la Master Class di Acquagym. Alle 20 ingresso in vasca e organizzazione dei gruppi partecipanti. A seguire, buffet e brindisi. LIBRI Books on stage Alle 21, “Books on stage. Achille Campanile 3”. Voci recitanti: Eleonora D’Urso, Giovanni Prosperi, Carlo Zanotti. Teatro della Gioventù, via Cesarea 16, ingresso gratuito. SUI PALCHI Benedictus Alle 20.30 al Teatro della Corte andrà in scena “Benedictus”, regia di Roberto Alinghieri, con Federico Vanni, Alexander Perotto, Bernardo Bruno. Ingresso libero. Fino a domani. Il motore ad acqua Al Teatro Duse alle 20.30 andrà in scena “Il motore ad acqua” di David Mamet. Interpreti: gli attori della Compagnia. Regia di Mauro Parrinello. Fino al 20 maggio. NOTE E SAPORI Rossofuoco Alle 22 al Crazy Bull di via Degola 4 r concerto live di Giorgio Canali e Rossofuoco in Rojo Tour 2012. Gruppo di supporto i genovesi Lele delle Scimmie. Ingresso con consumazione. Estoril Nel locale di Corso Italia 7 d disco con dj Max Giannini. Dalle 18 l’aperitivo musicale sulle Terazze sarà curato da dj Angelo Maizzi. Al piano spiaggia, nuova discoteca all’aperto. Ingresso con consumazione. Caribe Nel locale di Corso Italia 3 musica e ballo latino. Nella Sala Panoramica alla consolle il dj El Bimbo, nella Sala Caribe dj Julian. Ingresso con consumazione. Café del Mar Dalle 22 al Cafe’ del Mar di Corso Italia — San Giuliano musica proposta da dj Rich. Ingresso con consumazione. Cezanne Alla discoteca di via Cecchi 7 r dalle 21.30 disco. Alla consolle dj Carlo Scaramuzzino e il vocalist Mino Sacco. Ingresso con consumazione. Day Hospital Dalle 21.30 da Erasmo a Voltri (via Don Giovanni Verità 2 G r) musica con i Day Hospital. Ingresso con consumazione. Portico Alle 19 al Wine Bar e Ristorante Il Portico di via San Vincenzo, musica del dj Andrea Mocce. Ingresso con consumazione. MOSTRE Genova di Bacci Pagano Mostra fotografica “La Genova di Bacci Pagano. La città reinterpretata nei romanzi di Bruno Morchio” di Gianni Ansaldi e Patrizia Traverso, al Fineco Center di via Petrarca 2/14. Anima e spirito Alla Galleria d’arte Immagine Colore di vico del Fieno 21 rosso, mostra personale di Alessandro Pizzo “Anima & Spirito”. Ingresso libero. Orario: 15.30-19.30. Fuori cornice Al Museo Diocesano di via Tommaso Reggio è visitabile dalle 9 alle 12 e dalle 15 alle 18. Ingresso intero 6 euro. Empatia Ad Artré Gallery di Bruna Solinas in piazza delle Vigne 28 rosso, mostra collettiva Empatia nell’Arte. Orario: 15.30-19.30. Ingresso libero. Il Basilisco Personale di Michele Fabbricatore «Miti, fiabe e leggende», scultura e grafica in piazza della Maddalena 7. Orario: 10-12.30 16-19. GenovaFotografia «Sussurri», fotografie di Martina Massarente all’Auditorium dei Musei di Strada Nuova — Palazzo Rosso. Ore 9-23. Ingresso libero. Essenze barocche "Intorno ai dipinti di Alessandro Fergola" nella Galleria Nazionale di Palazzo Spinola, piazza Pellicceria 1. Orario: 8.30-19.30. 
