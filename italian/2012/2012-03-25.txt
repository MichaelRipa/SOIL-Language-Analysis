ROMA - Una giornata di volley surreale, giocata con le lacrime agli occhi per l'improvvisa scomparsa di Vigor Bovolenta, ex centrale azzurro di 37 anni. Il campione si è sentito male nel corso di una partita di B2 tra Macerata e la sua Forlì. Prima delle sfide un minuto di silenzio per ricordare il compagno di mille battaglie e l'avversario leale e sportivo. Poi lo show va avanti tra ricordi, abbracci e commozione e porta a termine la penultima giornata della regular season. Tanti i colpi a sorpresa tra alta e bassa classifica con cinque vittorie esterne e solo Belluno e Roma che in casa non si fanno sorprendere. Se Trento non conosce ostacoli (23 vittorie e solo due ko) e mette nei guai Verona, ora in piena bagarre per non retrocedere, la Lube Macerata cade in maniera inattesa sul campo della Sisley Belluno quarta forza della A1 e nonostante tutto conserva il secondo posto. Nella lotta per la piazza d'onore Cuneo, sconfitta in rimonta al quinto set in casa dalla Copra Piacenza, non approfitta dello stop dei marchigiani. Fatica tanto Casa Modena a Vibo e passa solo al tie break e non va oltre il quinto posto in graduatoria (ma deve stare attenta alla Copra Piacenza). Si salva Roma che piega Monza. I brianzoli, con la mente proiettata al futuro societario con il gruppo Gabeca che ha annunciato in settimana di lasciare, accusano il colpo. Successo esterno di Padova a San Giustino contro una diretta concorrente per la salvezza. I patavini restano aggrappati all'ultimo turno per restare nella massima serie. Infine un'ormai da tempo già retrocessa Ravenna si toglie la soddisfazione di espugnare il palazzetto di Latina. L'Itas Diatec Trentino porta a casa il derby dell'Adige giocato a Verona contro la Marmi Lanza. Per arginare lo strapotere dei campioni del mondo non basta la determinazione degli scaligeri. Le migliori novità le fa vedere il tecnico bulgaro Stoytchev che mescola le carte del suo sestetto ma non cambia il prodotto finale. Risposte precise arrivano da Stokr con 27 punti 61 per cento a rete e quattro ace. Bene anche Juantorena che sembra essersi lasciato alle spalle l'infortunio alla caviglia. Per l'italo-cubano 18 punti e il 54 per cento in attacco. Alla faccia delle difficoltà societarie e della "chiusura attività" prevista per fine giugno la Sisley Belluno ottiene un importante quarto posto in classifica in vista del playoff. Mentre la Lube deve vincere domenica prossima per restare seconda. Dopo il passo falso a Trento, che ha cancellato le otto vittorie di fila, i veneti riprendono il cammino superando una grande del campionato. La squadra allenata da Piazza ottiene un grosso aiuto dai centrali e soprattutto da De Togni e con il solito infallibile Fei (20 punti) chiude il conto. I marchigiani si illudono per un set. Coach Piazza entusiasta: "Siamo una squadra viva e vegeta, volevamo conquistarci il quarto posto matematico sul campo senza aspettare gli altri risultati. I ragazzi sono stati bravi a interpretare il match contro una squadra top del campionato". Rallenta pure Cuneo e manca l'aggancio a Macerata, la Bre Banca perde in casa contro Piacenza e subisce una rimonta da 2-0 a 2-3. Da sottolineare i 34 punti di Zlatanov. Deluso l'allenatore piemontese Camillo Placì: "Non siamo stati lucidi e determinati. Contro squadre come questa certe disattenzioni si pagano a caro prezzo. Nella seconda parte della partita Piacenza ha giocato davvero bene. Noi ci siamo giocati la nostra chance e l'abbiamo persa". Casa Modena conquista due punti preziosi a Vibo. I canarini devono difendere il quinto posto dall'assalto di Piacenza, dopo aver perso il quarto. In Calabria bella prova di Anderson con 24 punti, Dennis 21 punti e al centro Sala 14 punti. Nelle zone basse della classifica decisiva vittoria della M. Roma Volley che si salva e ottiene un posto nel post season. Per Monza frastornata dalle novità societarie, inevitabile la sesta sconfitta di fila. Il tecnico Zanini non nasconde le perplessità: "La notizia dell'addio di Giulia Gabana ci ha colti di sorpresa e non era semplice scendere in campo con le giuste motivazioni". Per ottenere i tre punti i capitolini si affidano Ivan Zaytsev (28 punti), miglior atleta della serata, e Gabriele Maruotti. Impresa di Padova che espugna San Giustino e rimane in corsa salvezza insieme proprio agli umbri e alla Marmi Lanza Verona. La squadra allenata da Montagnani vince una vera e propria finale sorretta da De Marchi (20 punti) e dall'esperienza di Simeonov (17 punti). Sorride per la terza volta in questa stagione la retrocessa Cmc Ravenna che vince a Latina grazie a una prova superlativa di Moro (20 punti). In attacco in evidenza pure Roberts (18 punti). TONNO CALLIPO VIBO VALENTIA - CASA MODENA 2-3 (25-27, 19-25, 25-21,  25-23, 13-15) - TONNO CALLIPO VIBO VALENTIA: Falasca 11, Coscione 4,  Serafini, Cernic 16, Diaz 19, Grassano, Rak 12, Klapwijk 8, Barone 7,  Fanuli (L), Nikolov 3. Non entrati Mignolo, Banderò. All. Blengini. CASA  MODENA: Manià (L), Sala 14, Kadziewicz 11, Dennis 21, Carletti 1,  Bellei 3, Esko 2, Martino 7, Casoli 2, Anderson 24. Non entrati  Catellani. All. Bagnoli. ARBITRI: Caltabiano, Rapisarda. NOTE -  Spettatori 1200, incasso 2400, durata set: 30', 27', 28', 31', 17'; tot:  133'. MARMI LANZA VERONA - ITAS DIATEC TRENTINO 1-3 (14-25, 25-21, 18-25,  23-25) - MARMI LANZA VERONA: Popp 4, Kosmina, Ter Horst 5, Calderan,  Meoni 1, Smerilli (L), Patriarca 8, Zingel 11, Casarin 1, Kromm 15,  Gasparini 19. Non entrati Postiglioni. All. Bagnoli. ITAS DIATEC  TRENTINO: Birarelli 5, Della Lunga, Juantorena 18, Zygadlo 1, Lanza 8,  Sokolov 1, Djuric 9, Colaci (L), Stokr 27, Bari (L), Burgsthaler 1. Non  entrati Kaziyski, Vieira De Oliveira, Brinkman. All. Stoytchev. ARBITRI:  Balboni, Vagni. NOTE - Spettatori 3900, durata set: 23', 27', 25', 30';  tot: 105'. BRE BANCA LANNUTTI CUNEO - COPRA ELIOR PIACENZA 2-3 (25-20, 34-32,  23-25, 15-25, 15-17) - BRE BANCA LANNUTTI CUNEO: Mastrangelo 8, Henno  (L), Ngapeth 18, Fortunato 8, Wijsmans 21, Vissotto Neves 23, Grbic 2,  Caceres 1, Patriarca. Non entrati Van Lankvelt, Rossi, Pieri,  Baranowicz. All. Placì. COPRA ELIOR PIACENZA: Marra (L), Kral 7, Papi  11, Nikolov 24, Massari, Kampa 3, Zlatanov 34, Holt 1, Tencati 13. Non  entrati Sidibé, Zhekov, De Oliveira, Binaghi. All. Monti. ARBITRI:  Ippoliti, Cerquoni. NOTE - Spettatori 3600, incasso 15000, durata set:  24', 37', 27', 20', 20'; tot: 128'. SISLEY BELLUNO - LUBE BANCA MARCHE MACERATA 3-1 (27-25, 21-25,  25-22, 25-22) - SISLEY BELLUNO: Abdelaziz, Fei 20, Horstink 13, Dolfo,  Farina (L), Kohut 8, De Togni 10, Suxho 3, Antonov, Ogurcak 14. Non  entrati Szabò, Curti, Sorato. All. Piazza. LUBE BANCA MARCHE MACERATA:  Lampariello 2, Savani 8, Exiga (L), Parodi 10, Stankovic 13, Kovar 4,  Monopoli, Van Walle 1, Travica 4, Omrcen 14, Podrascanin 7. Non entrati  Pajenk, Randazzo. All. Giuliani. ARBITRI: Bartolini, Pessolano. NOTE -  Spettatori 2300, incasso 15000, durata set: 34', 28', 28', 27'; tot:  117'. ANDREOLI LATINA - CMC RAVENNA 2-3 (19-25, 25-16, 17-25, 25-19,  12-15) - ANDREOLI LATINA: Rivera Caamano 19, Pantaleon, Gitto 10,  Sottile 1, Jarosz 19, De Pandis (L), Guemart, Troy 1, Diachkov 17,  Cester 10, Fragkos. Non entrati Tailli, Galabinov. All. Prandi. CMC  RAVENNA: Mengozzi 10, Leonardi, Corvetta 3, Sirri 10, Tabanelli (L),  Verhanneman, Plesko 1, Moro 20, Brunner 6, Roberts 18. Non entrati  Bendandi, Gallosti, Gruszka. All. Babini. ARBITRI: Piersanti, Ravallese.  NOTE - Spettatori 543, incasso 3435, durata set: 23', 25', 22', 28',  19'; tot: 117'. M. ROMA VOLLEY - ACQUA PARADISO MONZA BRIANZA 3-1 (25-20, 23-25,  25-23, 25-15) - M. ROMA VOLLEY: Lebl 9, Paparoni (L), Maruotti 10,  Zaytsev 28, Boninfante 4, Bencz 4, Puliti, Sabbi 9, Cisolla 2, Bjelica  9. Non entrati Passier, Paolucci, Corsano. All. Giani. ACQUA PARADISO  MONZA BRIANZA: Rossini (L), Zhukouski, Mckniff 3, Conte 17, Nikic 5,  Buti 11, Rooney 2, De Cecco, Gavotto 16, Shumov 3. Non entrati  Ciabattini, Forni, Roumeliotis. All. Zanini. ARBITRI: Pol, Santi. NOTE -  Spettatori 1700, incasso 3800, durata set: 25', 30', 26', 24'; tot:  105'. ENERGY RESOURCES SAN GIUSTINO - FIDIA PADOVA 0-3 (23-25, 23-25,  21-25) - ENERGY RESOURCES SAN GIUSTINO: Creus Larry 10, Rauwerdink 4,  Patak 11, Mc Kibbin 3, Cozzi, Finazzi 6, Giovi (L), Sammelvuo, Urnaut  13. Non entrati Petkovic, Tholse, Lo Bianco. All. Held. FIDIA PADOVA:  Garghella (L), Schwarz 13, Gonzalez 3, Tiberti, Cricca 4, Koshikawa, De  Marchi 20, Simeonov 17, Hein, Semenzato 6, Zingaro (L). Non entrati  Giannotti, Rosso. All. Montagnani. ARBITRI: La Micela, Boris. NOTE -  durata set: 29', 31', 32'; tot: 92'. RISULTATI Tonno Callipo Vibo Valentia-Casa Modena 2-3 (25-27, 19-25, 25-21, 25-23, 13-15); Marmi Lanza Verona-Itas Diatec Trentino 1-3 (14-25, 25-21, 18-25, 23-25) Bre Banca Lannutti Cuneo-Copra Elior Piacenza 2-3 (25-20, 34-32, 23-25, 15-25, 15-17); Sisley Belluno-Lube Banca Marche Macerata 3-1 (27-25, 21-25, 25-22, 25-22); Andreoli Latina-CMC Ravenna 2-3 (19-25, 25-16, 17-25, 25-19, 12-15) M. Roma Volley-Acqua Paradiso Monza Brianza 3-1 (25-20, 23-25, 25-23, 25-15) Energy Resources San Giustino-Fidia Padova 0-3 (23-25, 23-25, 21-25) CLASSIFICA Itas Diatec Trentino 67, Lube Banca Marche Macerata 54, Bre Banca  Lannutti Cuneo 52, Sisley Belluno 47, Casa Modena 42, Copra Elior  Piacenza 38, Acqua Paradiso Monza Brianza 36, Andreoli Latina 32, Tonno  Callipo Vibo Valentia 31, M. Roma Volley 30, Marmi Lanza Verona 28,  Energy Resources San Giustino 27, Fidia Padova 26, CMC Ravenna 12. Note: 1 Incontro in meno: Bre Banca Lannutti Cuneo, Copra Elior Piacenza; PROSSIMO TURNO 1/4/2012 Ore: 18.00 Casa Modena-Bre Banca Lannutti Cuneo; Itas Diatec Trentino-Andreoli Latina; Lube Banca Marche Macerata-Marmi Lanza Verona; CMC Ravenna-Sisley Belluno; Acqua Paradiso Monza Brianza-Tonno Callipo Vibo Valentia; Copra Elior Piacenza-Energy Resources San Giustino; Fidia Padova-M. Roma Volley Leggi i commenti I commenti dei lettori 
Domenica di passione ieri sera al Leonardo da Vinci di Fiumicino. Nello scalo romano, infatti, i viaggiatori in transito sono stati in fila per passare al primo controllo bagagli oltre due ore. I disagi hanno interessato soprattutto i terminal 1, 2 e 3. "Problemi nell'organizzazione dei turni", è stata la risposta a chi chiedeva il motivo dei rallentamenti nelle operazioni. Il disagio sarebbe invece stato causato da uno sciopero bianco dei dipendenti di Adr security , modalità di protesta che prevede il rigoroso rispetto delle procedure, organizzato contro i nuovi contratti che non darebbero le necessarie garanzie. 
TORINO - La Juventus può davvero crederci. La vittoria sull'Inter, netta nel punteggio (2-0), un po' meno nello sviluppo complessivo delle gara, è di quelle che vanno al di la delle distanze mantenute dal Milan capolista (4 punti). Arriva infatti contro la migliore versione stagionale dei nerazzurri, anche se lontana da standard abituali del club di Moratti, e poi rappresenta una svolta caratteriale importante. Non era facile infatti reggere alla notevolissima pressione settimanale, alle aspettative del pubblico, pronto con una inequivocabile coreografia a rivendicare gli scudetti della discordia. Inoltre non è un caso che il successo venga sigillato proprio dagli uomini simbolo: Buffon tiene a galla la squadra nel momento più difficile, Del Piero chiude i giochi con il suo primo gol in questo campionato. Discreta comunque la prova dell'Inter: nerazzurri perfetti quando si trattata di aspettare ed andare in contropiede, spaesati e senza le energie necessarie quando si è trattato di inseguire LA MOSSA POLI  - Tatticamente, Ranieri la inizia meglio. Conte propone il tridente Pepe-Matri-Vucinic, mentre in difesa recupera Barzagli, al centro con Chiellini. Il tecnico nerazzurro se la gioca con il modulo che gli offre maggiori garanzie: un 4-4-2 attento in copertura sulle fasce a sostegno del tandem Milito-Forlan. La mossa più interessante, per limitare le giocate di Pirlo  -  compito perfettamente riuscito nel primo tempo  -  è piazzargli Poli alle costole. Altre situazioni tattiche interessanti, i duelli sulle corsie esterne. E' probabilmente il miglior Maicon della stagione quello che limita Vucinic e va ad insidiare un comunque attento De Ceglie. BUFFON PARA TUTTO - Primo tempo equilibrato. La Juve esercita pressione maggiore, va a folate, ma a conti fatti non crea tantissimo. Le chance migliori ce le ha Matri, leggero nel colpo di testa ravvicinato che fa fare bella figura a Julio Cesar, impreciso nella girata all'altezza del dischetto del rigore. Tra i due portieri il più occupato è senza dubbio Buffon, anche perché l'Inter, particolarmente compatta tra i reparti e con una brillantezza atletica spesso latitante in stagione, prende spesso la porta. Milito (due volte) e Forlan (di testa) testano il portiere azzurro con conclusioni ravvicinate, Obi e Stankovic invece lo chiamano alla risposta con battute dalla distanza. STRATEGIE TATTICHE, POI DEL PIERO  - Nella ripresa grandi schermaglie sulle panchine. Conte aspetta poco, poi dà un cambio drastico al modulo: dentro Del Piero e Bonucci per Matri e Pepe, significa difesa a tre. Si era sullo 0-0, verrebbe da dire mossa azzeccata, anche se poi a ben vedere l'episodio, quasi immediato, che sblocca il risultato, arriva da palla ferma. Corner di Pirlo, Caceres lasciato in beata solitudine, insacca di testa. Cambia anche Ranieri, passando al 4-3-1-2 con Forlan dietro Pazzini e Milito, ma quella dei nerazzurri diventa una coperta corta. Del Piero sale in cattedra: prima offre a Vucinic un assist che il montenegrino, solo davanti a Julio Cesar, getta a mare, poi raddoppia con un diagonale perfetto su invito di Vidal. La gara finisce qui, e solo Maicon (strepitoso sulla linea su tocco di Quagliarella) e Julio Cesar, eccezionale su Chiellini, limitano un passivo più pesante. Juventus batte Inter 2-0 (0-0) JUVENTUS (4-3-3): Buffon 7, Caceres 6,5, Barzagli 6, Chiellini 6.5, De Ceglie 6.5, Vidal 6,5, Pirlo 6, Marchisio 6, Pepe 6 (7' st Bonucci 6), Matri 5,5 (7' st Del Piero 7), Vucinic 6 (27' st Quagliarella 6). (30 Storari, 20 Padoin, 34 Marrone, 23 Borriello). All.: Conte 7 INTER (4-4-2): Julio Cesar 6,5, Maicon 6,5, Lucio 5, Samuel 6, Nagatomo 5,5, Zanetti 6, Stankovic 6, Poli 6.6 (22' st Faraoni 5.5), Obi 6 (22' st Pazzini 5), Forlan 5, Milito 6. (12 Castellazzi, 26 Chivu, 23 Ranocchia, 14 Guarin, 19 Cambiasso). All.: Ranieri 6 Arbitro : De Marco 6,5 Reti : 11' st Caceres, 25' st Del Piero Angoli : 8-5 per la Juventus Recupero : 0 e 3 Ammoniti : Nagatomo, Poli, De Ceglie  per gioco scorretto. Spettatori 40102, incasso 1.717.458. Leggi i commenti I commenti dei lettori 
LEON - Bagno di folla per il papa giunto al suo terzo giorno di visita in Messico. Nel Parque del Bicentenario di Leon, ben cinquecentomila persone si sono accalcate oggi per ascoltare l'Angelus celebrato da Benedetto XVI. Una messa che oltre ai consueti temi religiosi ha lasciato molto spazio ai drammatici problemi di attualità che affligono lo stato centroamericano. L'incoraggiamento a una popolazione messicana che soffre per le violenze, la corruzione, le guerre del narcotraffico, il 'no' alle vendette e agli odi e il 'si alla strenua difesa della vita umana sono stati alcuni dei messaggi lanciati dal Pontefice. Nell'area allestita dallo stato di Guanajuato, culla della lotta nazionale messicana, per commemorare i 200 anni dell'indipendenza del Paese, il Papa ha concelebrato la messa con 250 tra cardinali, vescovi del Messico, presidente delle 22 Conferenze episcopali latino-americane e dei Caraibi, vescovi di tutto il continente americano, oltre che con tremila sacerdoti. L'arrivo del pontifice ha suscitato scene di grande entusiasmo tra la popolazione. Entusiasmo che Benedetto XVI ha ulteriormente acceso durante il giro in "papamobile" tra i fedeli in festa, indossando il sombrero, il tradizionale copricapo messicano. GUARDA LE FOTO Tra le 500mila persone che lo hanno accolto festanti, anche il presidente federale Felipe Calderon, che sta seguendo momento per momento la permanenza del Pontefice nel Paese. Il Papa, durante l'omelia, ha parlato di come siano "momenti che uniscono dolore e speranza" quelli "che attraversano attualmente il popolo messicano ed anche altri popoli dell'America Latina": momenti che possono sembrare "insopportabili, oscuri e senza futuro" e di fronte ai quali "non basteranno le strategie umane per salvarci", bensì "si deve ricorrere anche all'unico che può dare vita in pienezza". GUARDA IL VIDEO Nel corso dell'Angelus Benedetto XVI ha invitato, "in questi momenti in cui tante famiglie si ritrovano divise e costrette all'emigrazione, molte soffrono a causa della povertà, della corruzione, della violenza domestica, del narcotraffico, della crisi di valori o della criminalità", a rivolgersi a Maria, incoraggiando a "superare così ogni male e instaurare una società più giusta e solidale". Ratzinger ha quindi supplicato "che la sua presenza in questa Nazione continui a richiamare al rispetto, alla difesa e alla promozione della vita umana e al consolidamento della fraternità, evitando - ha aggiunto - l'inutile vendetta ed allontanando l'odio che divide". E' stato in particolare il vescovo di Leon, monsignor Josè Martin Rabago, nel salutare il papa prima della messa, a denunciare il clima di "violenza e morte" vissuto in Messico negli ultimi anni. Una "drammatica realtà" che "ha origini perverse che la alimentano": "la povertà - ha elencato il presule -, la mancanza di opportunità, la corruzione, l'impunità, la carente applicazione di giustizia e il cambiamento culturale che porta alla convinzione che questa vita ha senso soltanto se permette di accumulare beni e potere velocemente e senza badare alle conseguenze". Rabago ha ricordato anche la "grave crisi di moralità", il fatto che "si è debilitata e relativizzata l'esperienza religiosa in alcuni settori del nostro popolo, con gravi conseguenze nell'esperienza e applicazione dei valori morali". E a rafforzare l'attenzione del ponetifice per il drammatico problema della violenza anche l'incontro che Benedetto XVI ha voluto avere con un gruppo di otto familiari di vittime delle bande della criminalità organizzata. Il pontefice ha potuto manifestare così la sua partecipazione alla lotta contro la principale piaga che affligge il Messico, insanguinato da un altissimo numero di morti (50mila negli ultimi cinque anni) a causa delle guerre dei 'narcos'. 
JEREZ DE LA FRONTERA (Spagna) - Ultimi test prima dell'inizio del mondiale di MotoGp ancora nel segno di Casey Stoner. Il campione del mondo in sella alla sua Honda ha fatto segnare il giro più veloce in 1.38.780, mettendosi alle spalle Jorge Lorenzo (Yamaha), staccandolo di 0,173s, e il compagno di squadra Dani Pedrosa, distante 0,377 secondi. Lo spagnolo chiude davanti a due Yamaha, quella di Ben Spies e di Cal Crutchlow. Sesto tempo per la Ducati di Valentino Rossi che accusa sempre un distacco considerevole, quasi un secondo. Nonostante i tempi fatti segnare dal pesarese sono migliori rispetto al primo giorno, il gap rispetto alle altre moto ufficiali giapponesi rimane e non fa presagire a un inizio di stagione semplice per gli uomini di Borgo Panigale. Settimo tempo per Andrea Dovizioso condizionato dai sintomi di una influenza intestinale che lo ha tormentato per tutto il weekend. GLI ALTRI - Tra le moto con motore derivato dalla serie, il più veloce è stato il francese Randy De Puniet con l'Aprilia ART (13/o assoluto a 1,821s da Stoner) Danilo Petrucci (Ioda-Aprilia), terzo (15/o assoluto), nonostante qualche problema tecnico. Il pilota di Terni si è messo alle spalle il collaudatore della Ducati, Franco Battaini. Più lontano Mattia Pasini (ART) e Michele Pirro (FTR-Honda), rispettivamente 18/o e 19/o assoluti. Per Pasini c'è da segnalare anche una caduta alla curva 3. L'italiano si è alzato con le sue gambe, ma per la sua moto è andata decisamente peggio. Le MotoGP saranno nuovamente in pista in Qatar il giorno di Pasqua, l'8 aprile per il primo Gran Premio della stagione 2012. Leggi i commenti I commenti dei lettori 
BARI - E' caccia al sorbitolo killer, la sostanza usata per il test clinico nell'ambulatorio privato di Barletta e che ha portato alla morte la 28enne Teresa Sunna. La polizia in tutta Italia sta cercando partite di farmaco acquistato su internet che potrebbero essere fatali per altri pazienti.  Sotto la lente di ingrandimento degli inquirenti è la filiera del sorbitolo, prodotto in un'azienda di Rovigo e poi inviato in Inghilterra per la distribuzione, parte della quale su Ebay, il sito di aste telematiche dal quale la sostanza è stata acquistata per conto del laboratorio di Barletta, con un risparmio di poche decine di euro. L'attività degli investigatori, in collaborazione con il ministero della Salute, prosegue per verificare che non ci siano altre partite di quel sorbitolo in circolazione. I carabinieri del Nas di Padova hanno sequestrato oggi circa 1000 tonnellate di sorbitolo (Foodgrade) in due ditte a Rovigo e Mantova. Secondo quanto si apprende da fonti investigative sanitarie i campioni di ogni lotto saranno analizzati dall'Arpa del Veneto per conoscere la composizione e vedere se sia presente qualche altra sostanza. Il sequestro effettuato dai Nas è di tipo cautelativo e serve ad accertare la presenza di eventuali inquinanti. Le attività investigative coordinate dalla procura di Trani, stanno seguendo varie ipotesi, in particolare due sarebbero più stringenti. La prima: è stato utilizzata una soluzione per il test clinico a base di sorbitolo industriale e non per uso medico. Un dosaggio e una concentrazione eccessiva della sostanza potrebbe aver determinato l'intossicazione acuta. La seconda: la soluzione conteneva qualche sostanza tossica non prevista (probabilmente nitrati) ma presente nella confezione del preparato messo poi in vendita su EBay. Un allerta è stato poi diffuso in serata dal ministero della salute per il sorbitolo acquistato su Ebay."Si invitano coloro che hanno effettuato eventualmente acquisti di sorbitolo su Ebay di non farne uso e di richiedere prontamente l'intervento dei Nas per analisi". Il sorbitolo - spiega il comandante del Nas di Bari, Antonio Citarella - è un additivo alimentare, non è un farmaco, e quindi non ne è proibita la commercializzazione via internet nè ci sono vincoli particolari. L'inchiesta - Omicidio colposo in concorso. Queste le accuse che il magistrato della procura di Trani Michele Ruggiero formula nei confronti di tre persone nell'ambito dell'inchiesta sulla morte di Teresa Sunna, la 28enne commercialista, avvelenata da una sostanza con la quale aveva compiuto un test per verificare eventuali intolleranze alimentari. Si tratta del titolare dello studio medico di gastroenterologia di Barletta dove è avvenuta la tragedia, Ruggero Spinazzola, di 64 anni, del collega Donato Pappagallo, di 52, e infine Ettore Cicinelli, 58 anni, con la colpa di aver materialmente acquistato su internet la sostanza utilizzata per il test. La sua posizione, naturalmente, è la più marginale. L'uomo, da quanto emerge, è un amico del dottor Spinazzola, titolare di una carta prepagata per gli acquisti su Ebay, il sito di aste telematiche più famoso nel mondo. Si tratta di un atto dovuto contestuale all'affidamento dell'incarico per l'autopsia e l'esame tossicologico sul cadavere della 28enne avvelenata dalla sostanza contaminata, il Sorbitol Food Grade, probabilmente tagliata con altro così da trasformarsi in un mix letale. Gli investigatori della polizia e dei carabinieri del Nas stanno cercando di risalire all'esatto contenuto diluito con l'acqua e somministrato alle tre pazienti. Per comprendere se la sostanza, un derivato dello zucchero, possa essere stata o meno alterata ed eventualmente quando. Domani mattina, è previsto un vertice in procura con il magistrato inquirente, Michele Ruggiero, per fare il punto sulle indagini con polizia e carabinieri del Nas e per l'affidamento dell'incarico per l'esame autoptico, al medico legale Giancarlo Divella, e quello tossicologico, al professor Gagliano Candela. Secondo quanto accertato finora, il sorbitolo usato, che era stato acquistato online dall'Inghilterra, era del tipo destinato ad usi industriali e non alimentari. Il racconto delle sopravvissute - Sulla commercializzazione online dei farmaci, proibita in Italia, l'Aduc ha chiesto la liberalizzare come avviene in Inghilterra. Oggi è stato possibile ricostruire meglio quanto avvenuto ieri nel centro medico di Barletta per capire come mai gli effetti siano stati letali per una donna e non per le altre. La più anziana delle due pazienti sopravvissute, che ha 62 anni, ha raccontato che la prima a bere il liquido contenente sorbitolo era stata proprio Teresa Sunna, poi era toccato a lei. Poco dopo, ha raccontato ancora, la 28enne aveva avvertito un malore e addirittura era svenuta, le avevano sollevato le gambe. Anche lei, la 62enne, aveva accusato nausea, poi non ricordava più nulla, se non che la terza paziente, la 32enne di Altamura, disgustata dal sapore tipico di quel liquido, in parte lo aveva espulso subito dopo averlo ingerito, vomitando. Era stato in seguito a una colite che alla paziente era stato consigliato di effettuare ulteriori indagini mediche per chiarire se l'origine di quel disturbo fosse legata a una intolleranza alimentare. "Sono stata fortunata, ci è andata bene. Mi spiace per l'altra ragazza che non ce l'ha fatta. Il sapore della sostanza era salato, non dolce: poi ho avuto subito nausea, ho accusato dei malori. Sono comunque inaccettabili questi acquisti di medicinali su internet", ha raccontato una delle superstiti. "Il sapore salato riferito da una delle donne ricoverate all'ospedale di Barletta che ha assunto la soluzione per il test clinico, fa pensare alla presenza oltre al sorbitolo di sostanze a base di nitrati, una delle ipotesi che si stanno percorrendo per trovare la causa dell'avvelenamento". E' quanto spiega il tossicologo del centro di Pavia Carlo Locatelli. La sostanza sospettata infatti, ha spiegato l'esperto, interferisce con il trasporto di ossigeno da parte dell'emoglobina e può causare avvelenamento. "Grazie alla pronta diagnosi effettuata all'ospedale di Barletta che ha somministrato l'antidoto - ha aggiunto - è stato possibile contrastare il processo tossico". 
BERLINO - E' durato poco più di 10 minuti il sogno del Colonia di fermare il Borussia Dortmund: passata in vantaggio con una rete di Novakovic al 13', la squadra di Solbakken ha subito poi il ritorno dei campioni in carica, che l'hanno sommersa sotto una valanga: 6-1 il finale per i gialloneri, che respingono il ritorno del Bayern (vittorioso sabato per 2-1 sull'Hannover) e si riportano a +5 quando mancano sette giornate alla fine della Bundesliga. A segno Piszcek, Kagawa (doppietta), Lewandowski, Gundogan e Perisic. Nell'altro posticipo, lo Stoccarda ha battuto per 1-0 il Norimberga grazie a un gol realizzato da Cacau al 78', avvicinandosi così alla zona Europa League. Per il Norimberga è invece la terza sconfitta consecutiva. Risultati 27esima giornata: VENERDI' Wolfsburg - Amburgo 2-1 SABATO Bayern Monaco - Hannover 2-1 Friburgo - Kaiserslautern 2-0 Mainz - Hertha Berlino 1-3 Monchengladbach - Hoffenheim 1-2 Werder Brema - Augsburg 1-1 Schalke - Bayer Leverkusen 2-0 DOMENICA Stoccarda - Norimberga 1-0 Colonia - Borussia Dortmund 1-6 Leggi i commenti I commenti dei lettori 
Il finale è amaro. Amarissimo perché probabilmente pone la parola fine alla permanenza in Serie A della Novipiù. Un'altra sconfitta, come sempre a testa alta, altissima, ma che lascia quel sapore ormai troppo conosciuto da queste parti. Domenica la Junior osserverà il turno di riposo. La sconfitta di Teramo lascia ancora qualche speranza di salvezza finale, ma quattro punti a sette partite dalla conclusione sono un ostacolo non impossibile da sormontare, ma di certo non facilissimo. Alla sirena l'atmosfera è surreale, con i tanti palloncini rossi e blu a gridare vendetta in una notte che per quanto visto in campo doveva essere di festa. Parte forte la Novipiù che con un Temple in versione super e la tripla di Hukic SI proietta sul 7-2. Coach Mazzon è obbligato a chiamare subito time-out per scrollare di dosso la paura reverenziale di Clark e soci. La disfatta di quella finale playoff è ancora impressa negli occhi di tutti, e tanti degli interpreti della sfida sono ancora gli stessi. Shakur pare in giornata di grazia. Le sue penetrazioni sono coltellate ai fianchi di una Reyer sicuramente in difficoltà. Il canestro da fuori di Slay dona entusiasmo agli oro granata che riescono a chiudere la prima frazione a contatto. Bowers da tre fa 22-20, ma la zingarata di Gentile sulla sirena permette a Casale di finire sul 24-20. La tripla di Rosselli in apertura è il segnale che la serata non sarà comunque facile . Malaventura da tre e Stevic tengono a debita distanza i tentativi di sorpasso di Venezia. Il lay-up di Minard porta a metà tempo Casale sul +8. Il divino Young con una bomba al limite del credibile riporta Venezia a contatto e quando Clark da fuori fa bingo le possibilità di aggancio diventano quasi realtà. Le penetrazione di Minard manda però tutti negli spogliatoi sul 44-41. L'infortunio di Hukic tiene con il fiato sospeso la panchina rossoblù che manda in campo il poco utilizzato finora Martinoni che risponde però subito presente. I suoi 4 punti sono linfa vitale in un momento non propriamente facilissimo dell'incontro. I troppi falli di Bryan tengono tanti minuti in campo l'ex Fantoni che, con il cuore e quel pizzico d'esperienza che forse ai lunghi di Casale manca, porta sul -1 Venezia: 51-50. Rosselli trova dalla lunetta il sorpasso sul 59-58, ma i tre punti di Stevic nell'ultimo minuto di tempo fissano lo score sul 64-63 all'ultima pausa. La quarta frazione è un vortice di emozioni, con il cuore dei tifosi casalesi in continua sollecitazione per i tanti cambiamenti di risultato. Si gioca punto a punto, con ogni errore sul possesso che potrebbe essere decisivo, ma non lo è perché le percentuali al tiro sono altissime e nessuna delle due formazioni ha intenzione di sbagliare. Temple al 35' porta Casale sul +4, ma è soltanto un illusione perché la tripla di Clark e il colpo sotto di Slay ribaltano il risultato in meno di 40'' sul 72-73. Gli ultimi minuti sono al cardiopalma. Pierich è l'uomo in più per Casale in questo momento e il suo 1/2 dalla lunetta permette l'aggancio a 62'' dalla conclusione. La tripla di Minard fa schizzare in piedi tutti i 2500 spettatori del PalaFerraris che sul +3 pensano davvero di avercela fatta, ma la "combo" firmata Rosselli e la tripla di Clark spezzano sul nascere ogni sogno di gloria. Finisce 90-85 per Venezia che consolida la sua quarta posizione in classifica, vendicandosi in parte della sconfitta di Gara 5 della scorsa finale playoff LegaDue. Per la Novipiù è notte fonda, ma fino alla fine è lecito crederci. NOVIPIU' CASALE-UMANA VENEZIA 85-90 (24-20; 44-41; 64-63) NOVIPIU' CASALE: Malaventura 9 (0/1, 2/3), Gentile 4 (0/2 da 2), Hukic 8  (1/1, 2/3), Pierich 3 (1/2, 0/2), Martinoni 4 (1/2 da 2), Chiotti 9  (4/7), Temple 10 (2/3, 2/7), Stevic 15 (3/4 da 2), Ferrero ne, Shakur 15  (6/11, 0/1), Minard 8 (2/8,1/3). All.: Valentini UMANA VENEZIA: Clark 22 (4/6, 4/5), Allegretti ne, Causin ne, Slay 12  (6/7, 0/1), Szewczyk 14 (6/7), Meini 3 (1/1 da 3), Young 10 (3/6, 1/2),  Fantoni 2 (0/1 da 2), Bowers 17 (3/4, 1/4), Rosselli 10 (1/4, 2/2),  Magro, Bryan. All.: Mazzon. 
AGADIR - nordirlandese Michael Hoey ha vinto il Trophée Hassan II (European Tour) con 271 colpi (74 67 65 65), diciassette sotto par, infilando il secondo 65 (-7) consecutivo con il quale ha messo fuori gioco la concorrenza sul percorso del Golf du Palais Royal (par 72), ad Agadir in Marocco. Hanno chiuso al secondo posto con 274 (-14) l'irlandese Damien McGrane e al terzo con 275 (-13) l'inglese Robert Coles e i gallesi Phillip Price e Jamie Donaldson, quest'ultimo rinvenuto con un 61 (-11) record del campo. Pur avendo iniziato il giro finale al comando insieme a McGrane, Matteo Manassero non è riuscito a centrare quella vittoria che gli avrebbe consentito di disputare il Masters, ma resta la sua seconda bella prova consecutiva, dopo quella nell'Open de Andalucia (2°), sottolineata dal sesto posto con 276 colpi (69 70 65 72 -12) che ha conseguito anche un brillante Edoardo Molinari (68 70 71 67) a testimonianza di una condizione che sta tornando al momento giusto, dovendo il torinese invece recarsi ad Augusta. Buona notizie anche per Francesco Molinari, 17° con 280 (70 68 73 69, -8), anche lui in procinto di recarsi oltre Oceano per il primo major stagionale e che ha pagato un po' troppo cara qualche distrazione nel terzo turno. In coda al gruppo Lorenzo Gagli, 71° con 302 (69 75 76 82, +14). Sesto posto con i due azzurri anche per il sudafricano Keith Horne e nono con 277 (-11) per gli spagnoli Pablo Larrazabal. José Manuel Lara e Ignacio Garrido e per i sudafricani Hennie Otto e James Kingston. Al 25° con 281 (-7) l'altro sudafricano Branden Grace, al 58° con 289 (+1) il francese Raphael Jacquelin e al 64° con 291 (+3) il thailandese Thongchai Jaidee. A Hoey, 33enne di Ballymoney, il quarto titolo nel circuito ha fruttato 250.000 euro su un montepremi di 1.500.000 euro. Nei due giri finali è sceso di 14 colpi sotto il par mettendo a segno complessivamente un eagle e 16 birdie, contro quattro bogey. E' stato un turno molto sofferto per Matteo Manassero, che ha iniziato con un bogey, ha recuperato con un birdie, ha perso nuovamente un colpo, si è rimesso in par alla buca 7 ed è andato "+2" alla 8 con un doppio bogey. Non si è perso d'animo, ha trovato un birdie alla 10, ha segnato un eagle alla 15, ma alla 17 ha sbagliato il secondo colpo ed è arrivato il terzo bogey per il 72 (par). Edoardo Molinari ha guadagnato un colpo nelle prime sei buche con tre birdie e due bogey, poi ha accelerato decisamente e ha fissato il 67 (-5) con due birdie e un eagle alla 17. Un bogey per Francesco Molinari in uscita e rientro a grande andatura con quattro birdie per il parziale di 69 (-3). Ancora una giornata storta per Lorenzo Gagli, che nel pesantissimo 82 (+10) ha messo un "10" alla buca 1 (la decima giocata, par 5 di 484 metri), un birdie e sei bogey. Non hanno superato il taglio Andrea Pavan, 108° con 150 (76 74, +6), e Federico Colombo, 119° con 153 (77 76, +9). LET IN MAROCCO: VINCE KAREN LUNN, 14ª STEFANIA CROCE - Stefania Croce è terminata al 14° posto con 282 colpi (70 74 63 75, -2) nella Lalla Meryem Cup (l'equivalente al femminile del Trophée Hassan II dell'European Tour), torneo del Ladies European Tour che si è disputato sul percorso del Golf de l'Ocean (par 71), ad Agadir in Marocco. In media graduatoria Veronica Zorzi, 37ª con 288 (73 70 74 71, +4), e Margherita Rigon, 48ª con 290 (74 69 74 73, +6). Ha vinto con 272 colpi (72 66 68 66, - 12) Karen Lunn, 46enne australiana di Sidney al decimo titolo nel circuito, che con un giro finale in 66 (-5) ha lasciato a tre lunghezze la statunitense Tandi Cuningham e la norvegese Marianne Skarpnord (275, -9). Ha ceduto la francese Jade Schaeffer scivolata, dopo un 72 (+1), dal primo al quarto posto con 277 (-7) dove è stata affiancata dall'inglese Holly Aitchison, quindi sesta piazza con 278 (-6) per altre due transalpine, Sophie Giquel e Valentine Derrey. La Croce, che nel terzo giro aveva concluso con un gran 63 (-8) miglior score del turno, non ha mantenuto il ritmo e con un 75 (+4, con due birdie, due bogey e due doppi bogey) ha disceso di dieci gradini la classifica. Per la Zorzi 71 (par) colpi con due birdie e due bogey; per la Rigon 73 (+2) con due birdie e quattro bogey. Sono uscite al taglio Sophie Sandolo, 80ª con 148  (75 73, +6), Alessandra Averna, 97ª con 150 (75 75, +8), Anna Rossi, 115ª con 156 (82 74, +14), e Matia Maffiuletti, 118ª con 158 (72 86, +16). Alla Lunn è andato un assegno di 48.750 euro su un montepremi di 325.000 euro. Leggi i commenti I commenti dei lettori 
ROMA - Nona di ritorno di serie A segnata dal blitz della Reyer Umana Venezia che sbanca il parquet di Casale Monferrato ultima in classifica e si insedia al secondo posto in classifica consolidando così la conquista del posto tra le elette dei playoff. Milano cede a sorpresa nel derby lombardo di Cremona, Avellino batte Biella di 1 punto in casa in uno scontro delicato in chiave playoff. Nel posticipo serale colpo grosso dell'Acea Roma che conquista il Palamaggiò casertano vincendo 80-90. Varese riposava. 26 PUNTI DI RICH E CREMONA BATTE MILANO - Grande impresa della Vanoli Braga Cremona che supera l'Armani Milano 77-73 al termine di una partita giocata fino all'ultimo secondo con grande equilibrio. Alla fine è Cremona ad esultare grazie alla maggior cattiveria messa in campo e soprattutto a una gara da record a rimbalzo. Alla fine saranno 45 i palloni recuperati dai padroni di casa, divisi in 25 difensivi e 20 offensivi. Non solo, visto che la Vanoli Braga ha messo in mostra il miglior Rich della stagione, autore di una prestazione da circoletto rosso con 26 punti realizzati e una valutazione di 26. Milano ha giocato una gara onesta, spingendo però troppo poco sull'acceleratore. Quando lo ha fatto ha preso vantaggio in un paio di occasioni, ma nell'ultimo quarto è arrivata la svolta decisiva. Cremona ha attaccato il canestro, Bourousis ha fallito un libero vitale negli ultimi secondi, mentre la Vanoli Braga è stata precisa e puntuale fino al 77-73 finale. VENEZIA RINGRAZIA CLARK - Un altro arrivo in volata, un'altra sconfitta per Casale. Per i piemontesi è la 13/a battuta d'arresto nei finali punto a punto. Gioisce, invece, Venezia che ha conquistato un successo importante in chiave playoff, ottenuto grazie a uno strepitoso Keydren Clark, autore della tripla che nel finale ha deciso il match. Inizio brillante della Novipiù, che mette subito in grande apprensione gli ospiti con una difesa intensa che le permette di ripartire in transizione per il significativo allungo: 12-2 al 5'. Alla Novipiù basta cambiare ritmo in fase difensiva per riuscire a ripartire di slancio per il nuovo break firmato da Malaventura: 31-23 al 12'. Clark e Young con il loro immenso talento si caricano sulle spalle l'Umana e la riportano a contatto: 43-41 al 19'. Al rientro dagli spogliatoi Casale riparte di slancio con Shakur ispirato: 49-43 al 23'. L'Umana si ritrova e con la tripla di Rosselli per la prima volta passa a condurre: 54-55 al 26'. Come raggiunta, Casale rilancia con Chiotti e ancora Shakur: 58-55 al 27'. Bowers non ci sta e dall'altra firma il nuovo sorpasso: 61-63 al 29'. La Novipiù però va a chiudere il terzo quarto avanti con la conclusione di Stevic e un libero di Shakur: 64-63 al 30'. In avvio di ultima frazione Casale sfrutta a dovere un tecnico alla panchina veneziana: 68-63 al 32'. Ma Venezia si ritrova in fretta e torna a condurre con cinque punti consecutivi dell'onnipresente Clark: 72-73 al 36'. Per 2' si alternano i vantaggi con Bowers e Pierich protagonisti: 78-79 al 38'.  sparigliare provvede Minard infilando la tripla che mette in ritmo la Novipiù: 82-79 al 39'. Il minuto di sospensione dà nuova linfa a Venezia, che prima si porta a contatto con Rosselli e poi sorpassa con la conclusione dai sei e 75 di Clark: 82-84 a - 55'". La Novipiù cerca il sorpasso ma non è fortunata, subendo così una nuova sconfitta che complica i piani salvezza. GREEN REGALA VITTORIA SULLA SIRENA AD AVELLINO - Avellino festeggia le 500 gare nella massima serie con una vittoria pesante. Una prova tutto cuore che fa dimenticare gli ultimi tre insuccessi. Cuore, ma anche tanta rabbia, con l'aggiunta di un magico Infanti, hanno avuto ragione nei titoli di coda di un avversario coriaceo, tenace e determinato come l'Angelico Biella. Il Paladelmauro gli irspini  partono bene, si porta avanti di 3 (23 a 20) tenendosi stretto il vantaggio fino alla fine del primo periodo. Secondo quarto caratterizzato da una teoria infinita di errori, merce rara  i canestri centrati. Per un Golemac nervoso come non mai, con l' unico risultato di farsi sanzionare il quarto fallo, non sono da meno Pullen e Lombardi,  prontamente rilevati da Cancellieri per Chessa e Miralles. A brillare è il solo Infanti, 7 dei 12 punti di squadra portano la sua firma. Una prestazione sopra le righe per il miglior Infanti fin qui visto in Irpinia, ossigeno puro per un Avellino  limata all'osso. Alla ripresa Vitucci ritrova Slay, finora  apatico ed a tratti irritante, che  consente il primo mini allungo (45-37). Ma ormai è una questione personale  tra Infanti e Dragicevic a suon di canestri, con le incursioni dell'imprendibile Green  che costringono Cancellieri ad un time out di riflessione. Ne sortisce l' inserimento di Jurak ed un provvidenziale uno-due che rimette in piedi la gara (53-49). Una tripla di Infanti, imitata prontamente da Pullen riporta le formazioni gomito a gomito. E' il momento magico di Pullen, che regala a Biella il primo vantaggio (58-60). A Golemac risponde Chessa,a Jurac Johnson e si continua in perfetto equilibrio. Jurac fallisce il secondo  dalla lunetta, Infanti costringe  Chessa al fallo a 19"dalla fine e non sbaglia. Avellino è sopra di uno (69-68) quando mancano 3" alla fine. Slay commette fallo su Soragna. Infallibile il piemontese dall'arco. Ultimo possesso per Avellino con solo 3" per rimediare il punto di svantaggio. Gaddefors appoggia a Green. Il piccolo grande uomo con un tapin quasi da terra la mette dentro sulla sirena, inventandosi una gran vittoria. PESARO VINCE MA TERAMO SI ARRENDE SOLO NEL FINALE - La Tercas Teramo si arrende solo nel finale, rendendo più difficile del previsto il successo della Scavolini Siviglia (87-72), che infila così la quarta vittoria consecutiva. Dopo un primo quarto nel quale la Scavolini sembrava voler giocare al gatto con il topo (14-8 al 7'), il rientro di Fultz dopo un brutta partenza (0/3 da tre) cade come una secchiata d'acqua fredda sui pesaresi. L'ex di turno infila 13 punti in 10' (tre quarti da due, 1/5 da tre, 4/4 ai liberi, 2 recuperi e 3 assist) che fanno sognare la Tercas, in vantaggio al 15' (28-29 Amoroso) e sul +9 al 17' (31-40) grazie al solito Fultz. Con White e Jones nervosi, e dunque a mezzo servizio, è stato di nuovo Hickman, così come contro la Bennet, ad accollarsi il compito di riportare in gara una Scavolini distratta (12 palle perse all'intervallo lungo) e incapace di difendere con continuità.  Hickman nel terzo quarto infila da solo 12 punti che fanno riemergere Pesaro dalle nebbie (48 pari con canestro di Cusin). Il solo Dee Brown prova a tenere testa al ritmo di Hickman che porta avanti Pesaro (53-51 al 25') prima che Cusin e Hackett completino il lavoro (59-52). Non è finita. Polonara e Fultz, all'inizio dell'ultima frazione danno a Teramo la speranza di riuscire a confondere le idee a Pesaro: 60-61 con un tiro dal perimetro di Fultz, ma il rientro di Jones, e un paio di canestri consecutivi di Cavaliero al 34' danno ai marchigiani la sicurezza che mancava. Dal 68-64 al 33' dell'ultimo tiro pesante di Dee Brown, la Tercas va in apnea e affonda di colpo, sotto i colpi micidiali e consecutivi della Scavolini che infila il parziale di 17-0 (87-64 al 38') che stronca ogni velleità. La Scavolini nel finale dilaga e ora può continuare a sognare i playoff, Teramo continuare a sperare nella salvezza. A CASERTA CON ROMA NON BASTA SUPER-SMITH - Quarta sconfitta casalinga di fila nel girone di ritorno per l'Otto Caserta, nonostante un Andrè Smith in splendida forma con quasi il 70% al tiro. L'Acea Roma vendica la sconfitta dell' andata mettendo in vetrina la doppia doppia di Varnado (14 punti e 10 rimbalzi di cui cinque offensivi), sempre decisivo sotto le plance su entrambi i fronti, e un Datome che nell'ultimo quarto fa la differenza. Virtus sempre avanti nel primo quarto, trascinata da Varnado. Al 5' è già massimo vantaggio per l' Acea (6-13). Bene tra i bianconeri Stipanovic (4 punti di fila) e Doonerkamp, che appena entrato mette a segno la prima tripla della Juve riportandola sotto. Finisce 18-15 per i ragazzi di coach Calvani. Partenza a razzo della Juve nel secondo quarto con un break di 8-0 (23-18) grazie ai canestri di Dudlacek e Smith (tripla). Roma con i canestri di Slokar allunga decisamente chiudendo sul 41-35. Il solito Smith chiude la terza frazione con una schiacciata applauditissima dai tifosi (62-56). Nell'ultimo quarto ancora la Juve parte forte con la tripla di Maresca (65-56) ma Roma tiene con Slokar e Tucker, più nel vivo del gioco rispetto ai primi tre quarti. Entra in partita anche Dedovic, che conquista numerosi falli, così come Datome, molto presente sotto le plance: a metà quarto Roma raggiunge Caserta, che prova a non mollare pur manifestando un evidente calo fisico. A 3' dalla fine l'Acea raggiunge il +6 (73-79). A poco meno di 2' la tripla di Gordic porta la Roma sul più sette (77-84) ma Righetti risponde subito dopo (80-84). Ancora Datome con due tiri liberi consente all'Acea di allungare, l'inerzia è ormai nelle mani della squadra ospite, che porta a casa la vittoria distanziando di due punti in classifica proprio la Juve. Otto Caserta-Acea Roma 80-90 (15-18, 20-23, 27-15, 18-34). Otto Caserta: Maresca 5, Kudlacek 4, Righetti 11, Marzaioli, Collins 17, Smith 20, Stipanovic 7, Bell 10, Moretti, Cefarelli, Loncarevic, Doornekamp 6. All. Sacripanti. Acea Roma: Marchetti, Tonolli, Mordente 8, Crosariol, Datome 11, Dedovic 7, Kakiouzis 2, Gordic 10, Maestranzi 8, Tucker 16, Varnado 14, Slokar 14. All. Calvani. Arbitri: Taurino, Lo Guzzo, Terreni. Note - tiri da due: Caserta 21/40, Roma 25/49. Tiri da tre: Caserta 7/27, Roma 8/15. Tiri liberi: Caserta 17/20, Roma 16/25. Falli: Caserta 21, Roma 19. Spettatori: 3.558, per un incasso di 19.322 euro. Novipiù Casale-Umana Venezia 85-90 (24-20, 44-41, 64-63) Novipiù Casale: Shakur 15, Minard 8, Temple 10, Hukic 8, Chiotti 9, Malaventura 9, Gentile 4, Pierich 3, Martinoni 4, Stevic 15. Ne Ferrero. All. Valentini. Umana Venezia: Clark 22, Young 10, Slay 12, Szewczyk 14, Bryan, Meini 3, Fantoni 2, Bowers 17, Rosselli 10, Magro. Ne Allegretti, Causin. All. Mazzon. Arbitri: Sabetta, Quacci, Aronne. Note: Tiri da 2 Casale 20/41, Venezia 23/35. Tiri da 3: Casale 7/19, Venezia 9/15. Tiri liberi: Casale 24/34, Venezia 17/23. Rimbalzi: Casale 21, Venezia 34. Assist: Casale 19, Venezia 15. Spettatori: 2.000 Vanoli Braga Cremona-EA7 Emporio Armani Milano 77-73 (20-19, 36-37, 52-55) . Vanoli Braga Cremona: Lighty, Cinciarini 11, Mazic ne, Lottici ne, Antonelli ne, Tabu 8, D'Ercole 3, Perkovic 11, Milic 16, Rich 26, Tusek 2, Belloni ne. All.: Caja. EA7 Milano: Giachetti, Mancinelli 6, Hairston 21, Fotsis 6, Cook 14, Rocca 2, Filloy ne, Bourousis 11, Melli ne, Bremer 9, Gentile 2, Radosevic 2. All.: Scariolo. Arbitri: Cerebuch, Sardella, Bettini. Note: usciti per 5 falli: Bourousis. Tiri da 2: Cremona 19/52, Milano 15/30. Tiri da 3: Cremona 7/21, Milano 10/24. Tiri liberi: Cremona 18/23, Milano 13/17. Rimbalzi: Cremona 45, Milano 34. Falli: Cremona 22, Milano 26. Spettatori: 3.000. Sidigas Avellino - Angelico Biella 71-70 (25-21, 37-33, 53-49). Avellino: Green 12, Ronconi, Gaddefors 4, Ferrara, Alborea, Spinelli, Infanti 21, Golemac 11, Izzo, Soloperto, Slay 7, Johnson 16. All. Vitucci. Biella: Jurak 17, Minessi, Coleman 9, Soragna 4, Pullen 9, Laganà, Miralles 8, Lombardi, Rossi, Magarity, Chessa 5, Dragicevic 18. All. Cancellieri. Arbitri: Lamonica, Weidmann, Vicino. Note - Tiri da due punti: Avellino 21/48, Biella 17/28. Tiri da tre punti: Avellino 6/22, Biella 7/23. Tiri liberi: Avellino 11/12, Biella 15/19. Rimbalzi: Avellino 38, Biella 35. Uscito per 5 falli: Golemac. Spettatori: 4.750 per un incasso di euro 25.400. Scavolini Siviglia Pesaro - Banca Tercas Teramo 87-72 (21-18, 35-42, 60-58) Pesar o: White 11, Cavaliero 5, Hickman 24, Cusin 14, Flamini, Hackett 16, Lydeka 6, Jones 9, Alibegovic, Urbutis 2, Tortù. N.e. Cercolani. All:. Dalmonte. Teramo: Brown B. 6, Amoroso 4, Cerella 6, Brown D. 16, Fultz 19, Borisov 14, Polonara 8. N.e. Lulli, Listwon, Serafini, Marini. All:. Ramagli. Arbitri: Paternicò, Lanzarini, Barni. Note - Osservato 1' di silenzio in memoria del militare italiano morto in Afganisthan e Vigor Bovolenta. Tiri da due punti: Pesaro 28/39, Teramo 10/24. Tiri da tre punti: Pesaro 6/16, Teramo 14/39. Tiri liberi: Pesaro 13/17, Teramo 10/14. Rimbalzi: Pesaro 35, Teramo 23. Nessuno uscito per 5 falli. Spettatori 4.611, per un incasso di 35.044 euro. RISULTATI Banco di Sardegna Sassari - Canadian Solar Bologna     89-55 (sabato) Benetton Treviso          - Fabi Shoes Montegranaro    95-91 (sabato) Scavolini Siviglia Pesaro - Banca Tercas Teramo        87-72 Vanoli Braga Cremona      - EA7 Emporio Armani Milano  77-73 Sidigas Avellino          - Angelico Biella            71-70 Novipiu' Casale Monferrato - Umana Venezia              85-90 Otto Caserta              - Acea Roma                  80-90 Bennet Cantu'              - Montepaschi Siena        12/04 20:30 Riposa: Cimberio Varese PROSSIMO TURNO (1 aprile) Banca Tercas Teramo       -    Bennet Cantu' (31/3) Fabi Shoes Montegranaro    -    Scavolini Siviglia Pesaro Canadian Solar Bologna        -    Angelico Biella Cimberio Varese           -    Banco di Sardegna Sassari Otto Caserta                -    Vanoli Braga Cremona EA7 Emporio Armani Milano    -    Umana Venezia Acea Roma                   -    Benetton Treviso Montepaschi Siena            -    Sidigas Avellino        19/04 20:30 Riposa: Novipiu' Casale Monferrato Leggi i commenti I commenti dei lettori 
