Di Miccoli il Palermo ne ha uno, ma ce ne vorrebbero altri dieci. Verrebbe voglia di dire: clonatelo perché di giocatori come lui più ce ne sono meglio è. Nel derby Fabrizio Miccoli ha segnato il suo tredicesimo gol del campionao. Quasi tutti gol che hanno portato punti così come quello segnato al Catania al secondo minuto del secondo tempo di un derby che, sino a quel momento, la squadra di Montella aveva dominato. Ma il Palermo ha Miccoli. Uno che da solo può cambiare le sorti di una partita. Più in generale viene da pensare che Miccoli, da solo, sta cambiando il corso del campionato del Palermo. Chissã dove saebbe la squadra rosanero senza i tredici gol del suo capitano. Certamente in una situazione di classifica più complicata di quella che occupa oggi che, con un ultimo sforzo nelle tre giornate che restano da giocare, porterà alla prevedibile salvezza. Per dirla tutta, senza i gol di Miccoli il Palermo sarebbe in piena zona retrocessione. Lo dicono i numeri, lo dice il campo, lo dice la storia di questa travagliata stagione rosanero. Ma Miccoli non è soltanto il goleador del Palermo. Miccoli è l'anima stessa di questa squadra che quest'anno, tra le molte carenze messe in luce, ha anche dimostrato di patire un deficit di personalità. Miccoli è stato protagonista prima e durante il derby. Alla vigilia quando da capitano è andato in sala stampa a preparare la partita e soprattutto a caricare squadra e ambiente. Durante il derby quando con il suo gol ha dato la scossa a una squadra che sino a quel momento era stata un balia del Catania. Un Catania che, soprattutto nel primo tempo, ha giocato meglio del Palermo confermando quanto di buono ha fatto vedere in tutta la stagione e confermando soprattutto di giocare meglio del Palermo. Una stagione che per il Catania è la stagione del record di punti. Per il Palermo una stagione da chiudere nella maniera più indolore possibile prima di archiviarla e dimenticarla il più in fretta possibile. 
ROMA  - Il Napoli getta al vento un'occasione d' oro per lanciarsi al comando nella corsa al 3° posto, facendosi riprendere in extremis da una Roma sull'orlo di una crisi di nervi. Due punti persi per una disattenzione di troppo che, nella corsa serrata alla Champions, rischiano di pesare non poco. Il pari, di contro, serve poco alla Roma che avrebbe dovuto vincere per poter sperare ancora in un miracolo. Il 2-2 rappresenta, invece, un risultato anonimo, in linea con l'intera stagione giallorossa. UNA PARTITA FOLLE - E' stata una partita folle e mutevole. Il Napoli è partito bene ma poi si è fatto imbrigliare da una Roma improvvisamente pimpante e fiduciosa, brava a sbloccare il risultato con Marquinho. Dopo l'intervallo c'è stata l'attesa reazione degli azzurri che, approfittando di una Roma d' incanto spaurita, hanno ribaltato la situazione con Zuniga e Cavani. Quando poi il Napoli sembrava, ormai, padrone del campo ecco che, invece, è venuto fuori l'orgoglio dei giallorossi che, trascinati dai neo-entrati Tallo e Simplicio hanno, se non altro, salvato la faccia, evitando l'ennesima sconfitta. ROMA RIDISEGNATA - Come da sua abitudine, Luis Enrique ha di nuovo rivisto la Roma, rilanciando dal 1' Lobont, Gago, Marquinho e Rosi e bocciando Curci, Josè Angel e Greco. Davanti, non avendo Osvaldo, ha dato una nuova occasione, gioco forza, a Bojan. Mazzarri, al contrario, non ha cambiato il Napoli passato a Lecce inserendo solo fernandez al posto dell'infortunato Campagnaro in difesa. NAPOLI, BUON AVVIO - E le scelte, almeno inizialmente, sono parse dar ragione al tecnico livornese. Il Napoli è partito pimpante e in tre occasioni, in soli 18', ha creato più di un brivido ai giallorossi con Fernandez (destro al volo salvato sulla linea da Gago), Cavani e Hamsik (sinistro addosso a Lobont a tu per tu col portiere). GLI AZZURRI SI SPENGONO, ECCO LA ROMA - D' incanto, invece, la partita è girata. Il Napoli è calato fisicamente e la Roma ha iniziato, col suo classico giropalla a metterlo alle corde: in soli 7' la formazione giallorossa si è procurata ben 5 occasioni che non è riuscita a tramutare in gol solo per le parate di un attento De Sanctis, e per l'incredibile imprecisione di Gago (tocco a porta vuota a lato). L'INTUIZIONE DI MARQUINHO - Dai e dai, l'1-0 alla fine è arrivato. E con una di quella azioni provate e riprovate in allenamento da Luis Enrique poche volte, però, riuscite in campionato: Rosi ha triangolato con Totti e messo di prima in mezzo per l'accorrente Marquinho che, con un gran senso dell'anticipo, ha battuto sul tempo Fernandez e infilato il pallone sotto la traversa. UN NAPOLI TRASFORMATO - Spronato da Mazzarri, il Napoli è rientrato trasformato in campo e ha subito pareggiato con uno strepitoso esterno destro da fuori area di zuniga. La Roma ha perso misure in campo e sicurezze Ed il Napoli, nell'ennesimo contropiede, ha trovato il modo per ribaltare con merito la situazione con un magistrale destro a giro dal limite di Cavani. SIMPLICIO GELA GLI AZZURRI - Padrone, ormai, del campo, il Napoli ha provato ad addormentare il gioco e fino all'88' c'è riuscito senza alcun patema. Poi, inattesa, è invece arrivata la doccia fredda. Tallo e Simplicio, lanciati disperatamente nella mischia da Luis Enrique, si sono trovati a meraviglia, e, come in occasione dell'1-0, hanno beffato la difesa azzurra, mal disposta sul cross del centravanti della Primavera giallorossa che ha pescato Simplicio, bravo ad anticipare Zuniga. E al Napoli non resta che tornare a casa con tanti rimpianti. ROMA-NAPOLI 2-2 (1-0) Roma (4-3-3): Lobont 6, Rosi 6.5, Kjaer 5.5, Heinze 6, Taddei 6, Pjanic 5 (27' st Simplicio 6.5), Gago 5.5 (34' st Greco sv), Marquinho 7, Borini 6, Totti 6.5, Bojan 6 (27' st Tallo 6.5). All.: Luis Enrique. Napoli (3-5-1-1): De Sanctis 7, Fernandez 6, Cannavaro 6, Aronica 6.5, Maggio 6, Gargano 5.5, Inler 6, Dzemaili 6.5 (6' st Pandev 6.5), Zuniga 6.5, Hamsik 5.5, Cavani 7 (27' st Lavezzi sv). (15 Colombo, 3 Fideleff, 85 Britos, 8 Dossena, 16 Vargas). All.: Mazzarri. Arbitro : Rizzoli di Bologna 6. Reti : 41' pt Marquinho, 3' st Zuniga, 27' st Cavani, 42' st Simplicio Angoli : 8-7 per il Napoli. Recupero : 0' e 3' Ammoniti : Borini, Marquinho, Heinze, Dzemaili e Taddei per gioco scorretto Spettatori : 29.643 di cui 18.400 paganti per un incasso di 736.810. Leggi i commenti I commenti dei lettori 
CITTA' DEL MESSICO . Erano usciti di casa per andare a scuola, ma non sono mai arrivati a destinazione. I corpi di quattro bambini, che mancavano da casa da martedì, sono stati trovati sepolti in due diverse fosse in un ranch chiamato "Latte e miele", a circa tre chilometri dalla città nell'area di Tabasco, ad un paio di chilometri del paese di Tapijulapa, in Messico. Jose Juan Frias, direttore della locale polizia municipale, ha spiegato che in una fossa era sepolta una bambina, e in un'altra tre ragazzini. Le vittime sono state identificate come i fratelli Blanca Elena, Gustavo Adolfo e Jesus Alberto Gutierrez Alvarez, rispettivamente di 10, 8 e 7 anni, e Samuel Vazquez Gomez, di 7, un bambino che abitava vicino ai tre. I genitori dei bambini sono gli agricoltori di mais che vivono in case di legno. I bimbi percorrevano la strada (circa due chilometri) tutti i giorni per andare a scuola, attraversando il fiume Oxolotan. "I cadaveri non presentano ferite superficiali e per questo si scarta l'ipotesi di un omicidio per l'espianto ed il traffico di organi", ha detto il poliziotto, aggiungendo che "i tre maschietti indossavano i pantaloni, ma non la camicia, mentre i vestiti della ragazzina erano stati strappati". Sul volto dei bambini è stato trovato nastro adesivo marrone, usato probabilmente per soffocarli. I cadaveri sono stati trovati dalla gente del posto, che dopo aver cercato nel fiume, ha setacciato la zona periferica di Tapijulapa. Felix Gutierrez, zio dei tre fratellini morti, ha spiegato che i bambini erano scomparsi mentre andavano a scuola, dove martedì mattina non erano mai arrivati. Il Messico è sempre più devastato da una violenza che dalle guerre tra i cartelli della droga sembra contagiare anche il resto della società e che raggiunge livelli di orrore spaventosi. Solo oggi, 30 persone sono morte in un unico scontro a fuoco tra bande di narcos avvenuto all'alba nella località El Fuerte, nello Stato di Sinaloa. 

