MESSINA (ITALPRESS) - Una donna siciliana, originaria della provincia di Messina, e' morta in una sparatoria nella regione del Lorestan, in Iran. Si trovava in visita, nella Repubblica islamica insieme al marito, che e' rimasto ferito. L'uomo ha la doppia cittadinanza iraniana e italiana. I due sarebbero rimasti coinvolti in uno scontro tra fazioni rivali. 

INIZIATIVE Poesia A partire dalle 16 nello spazio didattico di Palazzo Ducale in programma "Poesie dipinte", un laboratorio creativo dedicato ai più piccoli. Ingresso 6,50 euro. Per informazioni 0105574004. Concorso Al Rombo Nord di Genova Pegli a partire dalle 21.45 gli appassionati di fotografie e di applicazioni per il fotoritocco potranno partecipare al contest lanciato dai Doremiflo. La band sceglierà la foto migliore che verrà pubblicata sulla copertina del loro cd. SUI PALCHI Belo Horizonte Alle 21 Campus di Belo Horizonte presenta al Teatro Instabile di via Cecchi lo spettacolo con Andrea Possa e molti altri artisti. Intero 12 euro, ridotto 10. NOTE E SAPORI Musica live Al "Cocktail Cafè La Piazza" di Piazza Leonardo da Vinci dalle 21.00 la prima serata di musica dal vivo con Marco Zoccheddu. Prima consumazione a partire da 10 euro. (Prenotazioni allo 010312235). Concorso Al via stasera "Una voce per Vallescrivia", il concorso musicale ideato e condotto da Gino Borelli. I venti cantanti in gara si sfideranno a partire dalle 21 presso l'osteria "DaPenna" a Busalla. (Per informazioni e prenotazioni tel. 0109643096). Tributo A partire dalle 21.30 alla trattoria da Erasmo a Voltri i "Sottozero", la tribute band di Renato Zero proporrà i brani più famosi e gli ultimi successi del cantante romano. (Informazioni a allo 0106121303). Ingresso gratuito. Balli latini All'"Estoril Cafè" dalle 22 verrà inaugurata la stagione dedicata ai balli latini e caraibici con dj Carmen e l'animazione curata dalla maestra Simona Massone della scuola di danza "Spazio Danza" di Sampierdarena. Per informazioni e prenotazioni 010 6422316. MOSTRE Mirò A Palazzo Ducale la mostra "Mirò! Poesia e luce", una rassegna dell'opera di Joan Miró (18931983). La mostra presenta oltre 80 lavori mai giunti prima nel nostro Paese. Ore 1019. Intero 13 euro. Mc Curry A Palazzo Ducale mostra dedicata a Steve McCurry, uno dei più grandi maestri della fotografia del nostro secolo, prodotta e organizzata dalla Palazzo Ducale Fondazione per la Cultura e da Civita con oltre 200 foto. Ore 10-19. Intero 12 euro. Guglielmo Bozzano Mostra antologica di Guglielmo Bozzano, Accademia Ligustica di Belle Arti, Largo Pertini 4 (Piazza De Ferrari). Orario: 14.30-18.30. Ingresso gratuito. Alighiero Boetti Mostra "Carte" di Alighiero e Boetti. Galleria Or, piazza Marsala 12 r. Orario: 17-19.30. Okhros Al Museo di Sant'Agostino "Okhros", opere di Liliana Bastia. Ore 9-19, ingresso libero. Con la partecipazione della Fondazione Garaventa. El somni i la mà Mostra di Albert Barreda, alla galleria d'arte Le tracce di via San Bernardo 35 rosso. De rerum naturae Mostra di Arturo Delle Donne "De rerum naturae". Vision Quest Gallery, piazza Invrea 4 r. Orario: 15.30-19.30. Punti di fuga Mostra di Nancy Goldring "Punti di fuga, altri paesaggi", alla Galleria Martini & Ronchetti, via Roma 9. Orario 16-19.30. Il colore del mare Alla galleria d'arte San Lorenzo al Ducale (Palazzo Ducale) "Il Colore del Mare", oli di Gian Marco Crovetto. Dalle 10 alle 19.30. Éclat Personale di Andreina Parodi per Ellequadro Documenti, allestita al Cambi Café, vico Falamonica 1r. 
Si chiude con un improvviso faccia a faccia tra Cristina Quintavalla, membro della commissione Audit sul debito pubblico, e il sindaco Federico Pizzarotti l'incontro sulla democrazia organizzato da Liberacittadinanza venerdì sera all'Astra. Dalla platea la "pasionaria" e anima della compagine civile che è tornata a manifestare sotto il Comune ( FOTO / LEGGI ) si alza dalla poltrona e chiama in causa il primo cittadino, sul palco insieme agli ospiti Maurizio Landini, segretario nazionale Fiom, e il filosofo Paolo Flores d’Arcais. "Perché non date un taglio con il passato e vi distinguete dalla scorsa Amministrazione - lo apostrofa - fate chiarezza, aprite un'indagine interna, date campo alla procura che indaghi sulla natura del debito del Comune accumulato negli anni scorsi". Risponde Pizzarotti: "Congelare il debito come predicate voi è irrealizzabile: se lo blocchiamo le aziende falliscono. La vostra strategia di far fallire le aziende è sbagliata - insiste - anche se hanno lucrato. Per fare un esempio: noi dobbiamo 12 milioni di euro alle imprese che si occupano della manutenzione delle strade. Se non le paghiamo si ferma tutto". Si tocca anche il caso Spip, cavallo di battaglia dell'Audit (che da poco si è buttata anche sulla questione Stu Pasubio (LEGGI ) , secondo cui il debito della società non deve gravare sui cittadini. Argomenta Pizzarotti: "Se non paghiamo quei 94 milioni di debito arrivano le banche e chiudono tutto. Volete che arrivi un nuovo commissario? Forse voi sì, ma non è quello che vogliono i cittadini. Pensiamo invece a fare qualcosa che abbia un impatto minimo sulla collettività. Non è fomentando la cittadinanza che si risolvono i problemi, ma facendoli conoscere", conclude prima di correre a un appuntamento istituzionale al Regio. Ultime parole dell'incontro in cui poco prima il sindaco, già toccato sul piano economico, aveva dichiarato: "Non abbiamo soldi, l'anno prossimo il Governo ci taglierà altri 10 milioni di euro, abbiamo le tasse al massimo: usiamo le risorse a disposizione per soluzioni che soddisfino la maggior parte di persone, come sistemare le scuole, anche se le segnalazioni che mi arrivano sono nella maggior parte di buche, cartelli caduti e parchi giochi malmessi". Spunto, questo, che Pizzarotti usa per rafforzare la sua idea di democrazia: "Partecipare significa voler aggiustare proprio queste cose, chiedersi cosa poter fare per la città - afferma - vuol dire essere attivi e sacrificare un po' del proprio tempo, magari rinunciare a una serata fuori ma prendere parte a gruppi, come quelli di quartiere, dove dialogare onestamente, fare piccole azioni ma consapevoli", continua il sindaco che accenna alla proposta di far "adottare" una panchina (che costano sui 400-600 euro) a un gruppo di persone, con tanto di targhetta, oltre ad annunciare l'avvio a breve delle consultazioni online sul sito del Comune. GLI OSPITI - Una visione, quella di Pizzarotti, su cui concorda il direttore di Micromega Paolo Flores d'Arcais: "La democrazia ha bisogno di una cittadinanza attiva - illustra il filosofo, spiegando il suo concetto di "politica bricolage" - che di certo è faticosa e ha dei costi: bisogna dedicare una parte del proprio tempo libero, magari invece del cinema si va a una riunione. Ma se non facciamo così - avverte - ci priviamo della nostra stessa libertà andando a delegare dei mestieranti della politica che si somigliano sempre più tra loro e formano una casta, mentre si allontanano sempre più da noi, perché il loro interesse non è rappresentarci, ma fare carriera". Duro invece l'intervento di Maurizio Landini, segretario nazionale Fiom, che si scaglia contro la Fiat. "La Fiat ha attaccato il diritto al lavoro e alla libertà - accusa animosamente - ha discriminato i lavoratori mettendoli davanti a scelte incostituzionali. La crisi della democrazia in corso è dovuta alla crisi di rappresentanza politica e sindacale, e rischia di far saltare l'intero sistema industriale con migliaia di posti di lavoro. Anziché un diritto, oggi passa l'idea che il lavoro sia un favore: un ricatto di cui la politica si disinteressa, dando solo direzioni di voto", dichiara amaro. 
ROMA - Rompe il ghiaccio Cantù in Eurolega, non altrettanto Siena. E' dunque un venerdì a due facce per le formazioni italiane impegnate nella massima competizione continentale di basket, giunta alla terza giornata.. CANTU', VITTORIA NUMERO 300 NELLE COPPE  - Al terzo tentativo cancella lo zero dalla casellina successi nel girone A Cantù, che si è guadagnata un posto in Eurolega passando dai preliminari. Sul parquet di Desio, davanti a quasi 4000 spettatori, i brianzoli, dopo le battute d'arresto con Lubiana e Panathinaikos Atene, superano 67-54 il Khimki Mosca (ottava sconfitta esterna di fila in ambito europeo), centrando la vittoria numero 300 della propria storia nelle coppe. Decisiva per l'affermazione della Mapooro è la difesa, visto che la squadra di Andrea Trinchieri (vince il duello con i russi anche ai rimbalzi: 40-26) concede agli avversari appena 11 punti nel secondo, terzo e quarto periodo, mentre in attacco tutti i componenti del roster portano il loro prezioso contributo. A cominciare dalle guardie Aradori (13 punti e 8 rimbalzi) e Smith (10), ma anche i lunghi, con Leunen preciso da tre (3/4) e Scekic, 8 punti e 3 rimbalzi in 16' di grande qualità nonostante l'influenza che lo ha debilitato alla vigilia. Per il Khimki, senza coach Kurtinaitis per un lutto familiare, in doppia cifra solo Planinic (10 e 7 assist) e Fridzon (10). NUBI NERE SUL NUOVO PALASPORT IN COSTRUZIONE - Al sorriso per il risultato sul campo si affiancano però le crescenti preoccupazioni sulla sorte del nuovo Palasport della città lombarda, in costruzione nell'area di corso Europa. Sulla struttura si addensano nubi sempre più nere: il cantiere, aperto in primavera, si è notevolmente rallentato negli ultimi mesi, tanto da scatenare la preoccupazione delle aziende che avevano già acquistato spazi commerciali all'interno dell'impianto. Tra queste la parte del leone spettava al gruppo Cinelandia, intenzionata a realizzarvi una multisala con ben nove schermi e un'area per i giochi interattivi. Però, secondo quanto trapelato nelle ultime ore, la società avrebbe deciso di recedere dal contratto di locazione con la Turra Srl proprio per via dei ritardi del cantiere: il costruttore si era impegnato a ultimare la struttura entro il 30 aprile 2013 ma sei mesi appaiono troppo pochi per riuscire a concludere i lavori al momento ancora in alto mare. SIENA SCIUPONA A MALAGA, KO ALL'OVERTIME  - Deve rimandare l'appuntamento con la prima gioia in Eurolega invece Siena, che incappa nel terzo stop consecutivo dopo le due sconfitte con Berlino e Maccabi. La Montepaschi si arrende 91-89 dopo un tempo supplementare sul parquet dell'Unicaja Malaga, rimanendo ancora a quota 0 nel gruppo B. Un ko che brucia per i toscani, che fatta eccezione per il primo periodo (20-16 per i locali) sono sempre stati avanti (43-42 all'intervallo lungo). E nella terza frazione i biancoverdi operano un break che sembra decisivo (68-57 al 30'), considerando che nelle prime fasi dell'ultimo quarto arrivano persino a +14 prima di subire il ritorno degli spagnoli, che riagguantano la parità a tre minuti dal termine (73-73). NON BASTANO I 22 PUNTI E 6 ASSIST DI BROWN - Il finale è punto a punto, con Brown che riesce a trovare il tiro del pareggio a 5 secondi dalla sirena portando così le squadre all'overtime. Ma nel supplementare parte con una tripla Malaga e pur lottando su ogni pallone, con un grande Brown (22 punti alla fine per lui e 6 assist), alla fine la squadra di Luca Banchi deve alzare bandiera bianca, proprio come accaduto la settimana scorsa a Tel Aviv. Si complica così il cammino europeo dei campioni d'Italia, che restano così ancora a zero punti nel girone B dove sono fanalino di coda. Il prossimo turno vedrà la Mens Sana impegnata al PalaEstra contro l'Elan Chalon, venerdì 2 novembre. . Leggi i commenti I commenti dei lettori 
WASHINGTON - A colpi più o meno bassi, la campagna elettorale per le presidenziali americane del 6 novembre entra nella fase decisiva. Si combatte fino all'ultimo voto, stato per stato, e la sfida si vince e si perde - come i dibattiti hanno dimostrato, sul fronte della comunicazione. Michelle Obama, come mostra il nostro video, usa il megafono per mandare gli americani al voto. Obama, presidente uscente, si è scagliato nelle ultime ore contro un consulente di Romney, John Sununu. L'endorsement per Barack di Colin Powell, ex segretario di Stato ai tempi di Bush, ha colpito al cuore i repubblicani. E Sununu ha cercato di giusitificarlo in termini razziali. Powell avrebbe quindi scelto di votare Obama in quanto nero. "Powell ha ricordato che malgrado i tempi duri - sottolinea Obama - la mia politica estera è stata ferma e forte. Ha parlato bene di come abbiamo affrontato la più' grave crisi economica dai tempi della Grande Depressione. Non credo - ha aggiunto il presidente - che nessuno possa mettere in dubbio la credibilità' di Powell, il suo patriottismo, la sua voglia di dire le cose come stanno. Francamente non ha senso pensare che Powell abbia parlato delle elezioni spinto da qualcos'altro se non la voglia di esprimere cosa è meglio per l'America". Barack non è quindi sceso sullo stesso campo dell'esponente repubblicano, ma ha voluto sottolineare che l'adesione di Powell è sui contenuti. Gli ultimi sondaggi. Barack Obama conduce su Mitt Romey 54% a 39% tra chi ha deciso di seguire l'esempio della First Couple, cioè di andare a votare prima del 6 novembre. Secondo Ipsos-Reuters, a usufruire del cosiddetto early voting potrebbe essere il 40% di chi intende andare alle urne. Cnn si è dedicata all'Ohio, uno degli stati-chiave: Obama è avanti sullo sfidante di 4 punti. Da parte sua l'Istituto Gallup, che ha sempre dato Romney in vantaggio, vede il repubblicano avanti di 5 punti: e, in un'altra rilevazione, lo elegge vincitore dei tre confronti tv. La raccolta dei fondi. Obama è il primo a superare la cifra di un miliardo di dollari nella raccolta dei fondi elettorali. Sommando il totale ottenuto dal presidente e dal partito democratico, dall'inizio del 2011 al 17 ottobre 2012 ha raccolto si raggiunge la cifra record di 1,009 miliardi di dollari. Non troppo lontano lo sfidante repubblicano, che secondo Huffington Post, è a quota 951 milioni. Argomenti elezioni usa 2012 
