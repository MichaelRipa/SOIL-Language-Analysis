MADRID - Il Barcellona soffre ma alla fine riesce a spuntarla. Lo Sporting Gijon, penultimo in classifica, mette paura agli uomini di Guardiola ma anche in dieci i blaugrana hanno la meglio e tornano a -7 dal Real, in campo domenica contro l'Espanyol. Il gol di Iniesta a fine primo tempo sembra mettere in discesa la gara ma a inizio ripresa Piqué viene espulso e lo Sporting pareggia con Barral. Nel finale, però, Keita prima e Xavi poi firmano il definitivo 3-1. LE ALTRE PARTITE - Aspettando il Levante, in campo lunedì con il Betis, il Malaga vola al quarto posto e sogna la Champions. In casa del Getafe la squadra di Pellegrini va sotto (Castro al 42') ma nella ripresa ribalta il risultato con Eliseu, Toulalan e Cazorla per il 3-1 finale. Resta attardato l'Osasuna, che a Maiorca non va oltre l'1-1, raggiunto da Nsue dopo il provvisorio vantaggio di Cejudo. Incredibile successo del Rayo Vallecano: il Racing Santander gioca tutta la partita in dieci (rosso a Tono al 3'), riesce lo stesso a portarsi sul 2-0 con Torrejon e Colsa ma poi subisce la rimonta del Rayo, con doppietta di Michu e gol di Tamudo e Piti. Infine, nell'ultimo match serale di sabato il Siviglia ha pareggiato 1-1 in casa con l'Atletico Madrid. In avvio (al 9') gol degli ospiti con Salvio, pareggio dei padroni di casa all'8' della ripresa dell'andaluso Baba. I due club restano a pari punti a metà classifica della Liga a quota 33. 25esima giornata: SABATO Getafe - Malaga 1-3 Maiorca - Osasuna 1-1 Rayo Vallecano - Racing Santander 4-2 Barcellona - Sporting Gijon 3-1 Siviglia - Atletico Madrid 1-1 DOMENICA Saragozza - Villarreal ore 12 Athletic Bilbao - Real Sociedad ore 16 Granada  - Valencia ore 18 Real Madrid - Espanyol ore 21 LUNEDI' Levante - Real Betis        ore 21 Leggi i commenti I commenti dei lettori 
TORINO - E' un Antonio Conte dal doppio stato d'animo quello che commenta il pari con il Chievo. Da una parte la delusione: "Dispiace. Oggi era una partita che si poteva e si doveva vincere. Non esserci riusciti ci lascia un grande rammarico", spiega a Sky. Dall'altra la presa di coscienza che la squadra sta comunque dando molto: "Questa è una squadra che sta sempre a tavoletta e ci sono serate come questa che mi danno purtroppo ragione. Oggi la sensazione che abbiamo dato è che facciamo fatica, c'era la sensazione che il gol ce lo potessero fare. C'è stato un eccesso di generosità nel primo tempo in cui volevamo spaccare il mondo e spesso e volontieri abbiamo rischiato ripartenze clamorose. Ci sta anche che in questo stadio il pubblico ti tiri fuori l'entusiamo ma abbiamo dato la sensaiozne che correvamo un pericolo". Alcuni fischi per Bonucci e Vucinic, ma Conte li difende. "Non so questi fischi se ci sono stati, per chi, per come, io dico sempre che non dobbiamo dimenticare da dove veniamo, anche perchè, come dico sempre, per vincere bisogna percorrere una strada e noi, in sette mesi, abbiamo utilizzato delle scorciatoie e siamo nelle prime posizioni di classifica tirando la macchina sempre a 200 all'ora. Ci sono altre squadre più attrezzate di noi per competere ad alti livelli, noi dobbiamo essere orgogliosi di quello che stiamo facendo e i tifosi altrettanto". Conte ribadisce di considerare i propri calciatori come "i più forti in assoluto, questa è una squadra che deve crescere e tanto. E non dimentichiamo che questa estate gli addetti ai lavori avevano profetizzato per noi un sesto o un settimo posto. E, anche se faccio gli scongiuri, siamo ancora in tempo. Quello che stiamo facendo penso sia un miracolo, e il merito è dei ragazzi, che stanno raschiando il fondo del barile. C'è qualche calciatore stanco, che aveva giocato in nazionale. Ma fa parte del processo di crescita, bisogna avere pazienza". "Conte continua a dire che stiamo andando al di là delle previsioni e ha ragione, ma non vuol dire che ci dobbiamo fermare a queste considerazioni: il nostro cammino verso obiettivi importanti deve continuare nonostante questo mezzo passo falso", aggiunge l'amministratore delegato della Juventus, Giuseppe Marotta, ai microfoni di Mediaset Premium. "Allo scudetto ci crediamo, ci dobbiamo credere perchè lo abbiamo dimostrato fino ad oggi di potercela giocare, non può essere una sola partita a cambiare le carte in tavola. Abbiamo deciso di puntare su un tipo di progetto, ma ad essere sincero è vero che dobbiamo andare sempre a cento all'ora per vincere, sennò facciamo fatica". Leggi i commenti I commenti dei lettori 
Dal primo marzo la curia di Milano ha sciolto la convenzione con la diocesi sarda di Ales Terralba che permetteva a un sacerdote, don Mario Bonfanti, di svolgere la propria attività nella piccola comunità brianzola di Perego. In particolare, alla curia non sarebbero piaciute le prese di posizione pubbliche di don Mario, che ha sostenuto più volte le unioni gay e si è speso per i sacramenti a favore dei divorziati. Sul suo profilo Facebook il sacerdote - nato 41 anni fa a Pagnano di Merate (Lecco) - il 14 febbraio ha condiviso un link di Amnesty International in cui si legge "ogni giorno, anche in Europa, alle persone lesbiche, gay, bisessuali, transgender e intersessuate viene negato il diritto alla libertà di espressione, di riunione e di manifestazione". Laconico il commento di don Mario al link pubblicato sul social network: "Purtroppo questo capita anche in Italia... specie nella Chiesa". Ed è stata probabilmente proprio questa la goccia che ha fatto traboccare il vaso. "Il vicario episcopale della zona pastorale di Lecco - si legge nella nota di monsignor Bruno Molinari, vicario episcopale per la zona pastorale di Lecco - comunica al direttivo, al consiglio pastorale e ai fedeli della comunità pastorale 'Sant'Antonio Abate' costituita fra le parrocchie di Rovagnate, Sant'Ambrogio in Monte, Perego e Santa Maria Hoè che a far data dal primo marzo 2012 si è conclusa la convenzione tra le diocesi di Milano e di Ales Terralba in forza della quale dal primo ottobre 2007 don Mario Bonfanti era stato nominato vicario della suddetta comunità. A lui - si legge ancora nella nota - si esprime riconoscenza per il ministero svolto in questi anni e l'augurio per i nuovi compiti pastorali che il suo vescovo gli affiderà". La comunità brianzola è ora sul piede di guerra. E i familiari di don Mario hanno scritto una lettera aperta in cui attaccano duramente la Chiesa: "Siamo i familiari di don Mario. Non possiamo tacere - si legge nella lettera - davanti a questa ingiustizia subita da nostro figlio. Neanche il peggior criminale viene condannato negandogli il diritto di difendersi e voi uomini di Chiesa dovreste essere ben lungi da questi comportamenti. Avete, invece, tramato alle sue spalle. Lo avete trattato come un cane senza rispetto e dignità". Lo stesso don Mario ha reagito sdegnato, condividendo i link di 'Merate online' che si occupa della vicenda e scrivendo: "Leggete e diffondete anche l'opinione dei miei familiari. Grazie". 
MONZA - Se Monti non darà ascolto  alle proposte della Lega Nord, e in particolare all'iniziativa popolare  di riforma delle pensioni, la Lega porterà "giù a Roma centinaia di  migliaia persone e facciamo saltare il suo scranno". Così Umberto Bossi durante il comizio che ha chiuso la  fiaccolata, organizzata dal movimento contro l'esecutivo, in Piazza  Duomo a Monza. "Noi non staremo fermi davanti alle leggi inique, come  quella sulle pensioni - ha sostenuto - noi interveniamo usando la piazza  come forza". Sull'ex premier Berlusconi il Senatur dice di avercela più col premier ("Traditore del Nord") che con lui. Perché, sostiene, "il Cavaliere ha cambiato atteggiamento verso il governo in ragione del fatto che prima era un delinquente e poi è stato improvvisamente assolto". L'ex premier, inoltre, insomma, appoggia l'attuale governo per interesse:  "Questo è poco ma sicuro". Leggi i commenti I commenti dei lettori 
