TRATTA Pedaggi classe A (veicoli a 2 assi con altezza al primo asse fino a 1,30 m.) Differenza Differenza % a Dicembre 2012 da Gennaio 2013 importi in € GENOVA OVEST - SAVONA VADO 3,60 3,70 0,10 2,78% GENOVA OVEST - VENTIMIGLIA 16,70 17,30 0,60 3,59% GENOVA EST - GENOVA VOLTRI 1,70 1,80 0,10 5,88% GENOVA OVEST - MILANO OVEST 8,90 9,10 0,20 2,25% GENOVA OVEST - ALESSANDRIA SUD 5,80 5,90 0,20 2,25% GENOVA OVEST - MASONE 2,20 2,30 0,10 4,55% GENOVA OVEST - TORINO 14,80 15,10 0,30 2,03% GENOVA EST - GENOVA NERVI 0,80 0,80 0,00 0,00% GENOVA OVEST - CHIAVARI 3,30 3,40 0,10 3,03% GENOVA OVEST - LA SPEZIA 11,40 11,80 0,40 3,51% 
di PAOLO VIOTTI Autostrade, arriva la stangata ma non per tutti. I ministeri dei trasporti e dell'economia, nel fissare ieri sera gli aumenti dei pedaggi per il 2013 (scattano dal primo gennaio) hanno sospeso quelli per alcune concessioni, tra cui la Torino-Milano e la Torino-Piacenza (sono rinviati a un futuro non ancora definito) e hanno autorizzato incrementi inferiori a quelli richiesti per altre tre, tra i quali quelli sollecitati dall'Ativa, la società che gestisce la tangenziale torinese e la Torino-Savona. Una scelta che ha fatto infuriare Fabrizio Palenzona, nel suo ruolo di presidente di Aiascat, l'associazione che raggruppa le società autostradali Alla fine viaggiare sulla Torino-Savona da domani costerà il 2,21 per cento in più. Il salasso più consistente è sulla tangenziale valdostana: più 14,4 per cento. Anche sulla Asti-Cuneo, l'arteria delle mille polemiche per la sua realizzazione infinita, l'aumento è di un certo rilievo: 7,20 per cento. Prezzi più alti pure per viaggiare sulla Torino-Bardonecchia: 4,90 alla barriera di Bruere, più 6,15 a quella di Salbertrand e 6,65 a quella di Avigliana.  Un ritocco più limitato sulla Torino-Ivrea (0,82). E i torinesi che vanno spesso in Liguria sappiano che sulla Genova-Ventimiglia (l'autostrada dei fiori) il pedaggio costerà il 3,70 per cento in più. 
ROMA - È l'ultimo discorso di fine anno di un settennato che si avvia alla conclusione. Forse il più difficile. Pronunciato - per la prima volta nella storia della Repubblica - in piena campagna elettorale, in un momento delicatissimo per la vita del Paese, che ha accettato sacrifici molto duri per cercare di superare una crisi senza precedenti. Il debito pubblico, le difficoltà del mondo del lavoro, la necessità di ritorno alla fiducia. E il richiamo alla politica, alla responsabilità e all'impegno necessario per affrontare questioni sociali complesse. Dal suo studio al Quirinale Giorgio Napolitano si è rivolto innanzitutto ai giovani, del cui futuro incerto e difficile si è da sempre preoccupato. E ha tracciato, in 22 minuti, un bilancio del suo operato. Nessun giudizio di parte alla vigilia del voto. Napolitano ribadisce in apertura del suo discorso che non darà nessun orientamento per il futuro governo. La soluzione dei problemi del Paese spetta, infatti, ai partiti. "Alla vigilia di importanti elezioni politiche - dice - non verranno da me giudizi e orientamenti di parte, e neppure programmi per il governo del paese, per la soluzione dei suoi problemi, che spetta alle forze politiche e ai candidati prospettare agli elettori". La questione sociale al centro dell'azione pubblica. Gli italiani in questi anni hanno sempre di più fatto riferimento al presidente, sicuri di essere ascoltati, capiti, se possibile aiutati. Hanno scritto per raccontare storie personali e vicende che coinvolgevano una realtà più vasta, ricevendo sempre attenzione, una risposta, un invito alla speranza. "Ricevo - spiega Napolitano - lettere da persone che mi dicono dell'impossibilità di vivere con una pensione minima dell'Inps, o del calvario della vana ricerca di un lavoro se ci si ritrova disoccupato a 40 anni". "Al di là delle situazioni più pesanti e dei casi estremi - continua il capo dello Stato - dobbiamo parlare non più di 'disagio sociale', ma come in altri momenti storici, di una vera e propria 'questione sociale' da porre al centro dell'attenzione e dell'azione pubblica". Le forze politiche sono dunque chiamate ad affrontare con responsabilità e impegno i nodi di una crisi che ha fortemente influito sulla realtà sociale del Paese. Sacrifici necessari per ridurre il debito pubblico. Il presidente riconosce poi i sacrifici cui i cittadini si sono sottoposti per contenere il debito pubblico e rimanere in Europa. "Guai - ribadisce il capo dello Stato - se non si fosse compiuto lo sforzo che abbiamo in tempi recenti più decisamente affrontato: pagare gli interessi sul nostro debito pubblico ci costa attualmente - attenzione a questa cifra - più di 85 miliardi di euro all'anno, e se questo enorme costo potrà nel 2013 e nel 2014 non aumentare ma diminuire, è grazie alla volontà seria dimostrata di portare in pareggio il rapporto tra entrate e spese dello Stato, e di abbattere decisamente l'indebitamento". In Italia è tornata la fiducia. Per Napolitano i sacrifici hanno già cominciato a dare frutti. "C'è stato un ritorno di fiducia nell'Italia, hanno avuto successo le nuove emissioni di Buoni del Tesoro, si è ridotto il famoso "spread" che da qualche anno è entrato nelle nostre preoccupazioni quotidiane". Si esce dalla recessione insieme all'Europa. Uscire dalla recessione, rilanciare l'economia, è possibile  solo insieme con l'Europa.  Ma il presidente sottolinea anche che "l'Italia non è un paese che possa fare, nel concerto europeo, da passivo esecutore; è tra i paesi che hanno fondato e costruito l'Europa unita, ha titoli e responsabilità per essere protagonista di un futuro di integrazione e democrazia federale, condizione per contare ancora nel mondo". I giovani sono la vera forza del Paese. Secondo Napolitano è importante che "tra i giovani si manifesti, insieme con la polemica e l'indignazione", anche "la voglia di reagire, la volontà di partecipare a un moto di cambiamento". Bisogna offrire ai giovani delle opportunità "attraverso politiche pubbliche di istruzione e formazione  - aggiunge - rispondenti alle tendenze e alle esigenze di un più avanzato sviluppo economico e civile". Chi nasce in Italia deve essere italiano. Il presidente torna su un argomento più volte ribadito durante il suo settennato, ossia la questione della cittadinanza italiana agli immigrati nati in Italia: "Già un anno fa - spiega - avevamo 420 mila minori extracomunitari nati in Italia: è concepibile  - si domanda - che, dopo essere cresciuti ed essersi formati qui, restino stranieri in Italia? E' concepibile che profughi cui è stato riconosciuto l'asilo vengano abbandonati nelle condizioni che un grande giornale internazionale ha giorni fa - amaramente per noi - documentato e denunciato?". Diritti civili e violenze domestiche. Il capo dello Stato ricorda poi i passi avanti fatti nel campo dei rapporti e dei diritti civili, ad esempio con la legge che ha sancito l’equiparazione tra i figli nati all’interno e al di fuori del matrimonio, o con le nuove normative di questi anni per contrastare persecuzioni e violenze contro le donne. Ma ha rivolto un pensiero anche alle tantissime donne vittime di violenze e di "barbare uccisioni" e annuncia di aver appena firmato la legge di ratifica della convenzione internazionale rivolta a combattere la violenza domestica. La situazione delle carceri e la sicurezza dei luoghi di lavoro. Napolitano giudica "incivile" la "realtà angosciosa delle carceri" italiane, e bacchetta il Parlamento per non aver approvato "una legge che avrebbe potuto almeno alleviarla". Ritorna poi su un altro dei temi di particolare impegno durante il suo settennato, ovvero la sicurezza sui luoghi di lavoro, che è "condizione anche per il successo di intese volte a elevare la produttività e competitività del nostro sistema economico". Rammarico per la mancata legge elettorale e le nuove forze in campo. Il presidente riserva, nella parte finale del suo discorso, parole dure ai partiti per non aver "saputo o voluto riformare la legge elettorale". E fa un appello alle forze politiche per garantire "la qualità delle liste". Evidenzia, inoltre, che al giudizio degli italiani questa volta si presenteranno anche nuove offerte di liste e raggruppamenti che si vanno definendo: "L’afflusso -dice Napolitano - attraverso tutti i canali, preesistenti e nuovi, di energie finora non rivoltesi all’impegno politico può risultare vitale per rinnovare e arricchire la nostra democrazia, dare prestigio e incisività alla rappresentanza parlamentare".  Quanto a Mario Monti, "ha compiuto una libera scelta di iniziativa programmatica e di impegno politico. Egli non poteva candidarsi al Parlamento - spiega il capo dello Stato -  facendone già parte come senatore a vita. Poteva, e l’ha fatto – non è il primo caso nella nostra storia recente – patrocinare, dopo aver presieduto un governo tecnico, una nuova entità politico-elettorale, che prenderà parte alla competizione al pari degli altri schieramenti. D’altronde non c’è nel nostro ordinamento costituzionale l’elezione diretta del primo ministro, del capo del governo". Riportare la politica a livelli alti. In chiusura, Napolitano cita una frase di Benedetto Croce per spiegare l'importanza della politica, senza la quale "nessun proposito, per nobile che sia, giunge alla sua pratica attuazione". Per il capo dello Stato l'insegnamento del filosofo è ben chiaro: "Il rifiuto o il disprezzo della politica - conclude Napolitano -   non porta da nessuna parte, è pura negatività e sterilità. La politica non deve però ridursi a conflitto cieco o mera contesa per il potere, senza rispetto per il bene comune e senza qualità morale". Leggi i commenti I commenti dei lettori 
Ecco le date più importanti della prossima stagione per la vela d’altura ORC. In calendario 121 regate nazionali ed internazionali, in 16 paesi. Siete pronti? Nelle ultime due settimane di quest'anno gli uffici nazionali e gli organizzatori degli eventi di tutto il mondo hanno inviato le date che hanno permesso di completare il calendario degli eventi ORC 2013, disponibile su www.orc.org/calendar In calendario 121 regate nazionali ed internazionali, in 16 paesi, con date molto attese da organizzatori e velisti per programmare la prossima stagione 2013, mentre nell'emisfero sud del mondo la stagione è già molto ben avviata. Evento di punta della stagione 2013 saranno il Campionato del Mondo ORCi 2013, riconosciuto dall'ISAF come Campionato del Mondo di Altura, che si disputerà ad Ancona dal 21 al 29 giugno. L'evento, ospitato da Marina Dorica, avrà regate  inshore e offshore che si disputeranno lungo la costa adriatica. Come nelle ultime due edizioni anche per il 2013 sono previste  oltre barche: ad oggi sono registrati 18 yacht provenienti da 7 paesi di 3 continenti. Tra i grandi appuntamenti del 2013 il Campionato Europeo ORCi 2013 che si svolgerà a Sandhamn, in Svezia dal 3 al 10 agosto, per l'organizzazione del Royal Sweden Yacht Club.  Anche in questa serie di regate ci saranno percorsi inshore ed offshore che si snoderanno nel Baltico, nell'incantevole arcipelago nella costa est di Stoccolma. Le 21 barche da 7 paesi di tutta Europa  già iscritte segnano il forte interesse per questa sfide. Tra gli eventi che hanno scelto il sistema di rating e punteggio ORC , ci sono la Atlantico Sur Rolex Cup, in Argentina e Uruguay, la North Sea Regatta nei Paesi Bassi, la Loro Piana SuperYacht Regatta in Italia, La Giraglia Rolex Cup in Italia e Francia, la Rolex Ilhabella Sailing Week in Brasile, la 32a Copa del Rey Audi Mapfre in Spagna, La Rolex Middle Sea Race a Malta,e La Rolex Sidney Hobart Race in Australia. Oltre a  queste regate di alto profilo sono da registrare altri nuovi appuntamenti che si correranno con  i sistemi ORC, in nuovi paesi :in Danimarca l'Aarhus Big Boat Race e la Big Boat Challenge in Karteminde che fanno parte delle nuove stagione del Baltico, che include la Kieler Woche e che si conclude con l'ORC German Championship in Warnemunde. Il Royal Danish YC utilizzerà l'ORCi per il nuovo evento internazionale di altura  di Bomholm: la Royal Ocean Cup. L'ORC sbarca per la prima volta in Cina con la Chinese Yachting Association  per la City Club's Open Regatta International di Qindao. Gli organizzatori che non hanno trasmesso i loro eventi per l'inserimento nel calendario ORC 2013 possono farlo inviando al più presto, così come possono inoltrare report, risultati e fotografie degli eventi per l'inserimento nelle news della home page del sito internazionale dell'ORC , inviando le info a communications@orc.org  (in italiano) o media@orc.org ( in inglese). www.orc.org Leggi i commenti I commenti dei lettori 
ROMA -Tradizionale quasi quanto lo stesso messaggio di fine anno è arrivato il coro quasi unanime di approvazione e condivisione sulle parole di Giorgio Napolitano. Un coro dal quale si distaccano solo gli esponenti della Lega, Di Pietro, Pannella e parte del Pdl. Lo stesso Silvio Berlusconi , che contro il presidente della Repubblica aveva esteso poche ore prima la futura indagine della commissione d'inchiesta sul complotto contro il suo governo, ha detto di riconoscersi nel discorso di Napolitano: "Mi riconosco nelle parole rivolte a tutti gli italiani dal presidente della Repubblica - ha detto il Cavaliere- che ha ricordato la pesante eredità che grava sul futuro delle nuove generazioni e l'urgenza di promuovere la ripresa della nostra economia per risolvere la drammatica crisi sociale che affligge l'Italia". Il presidente del consiglio, Mario Monti , ha telefonato direttamente a Napolitano per esprimergli il più vivo apprezzamento per il "messaggio forte, carico di impegno e di speranza che ha indirizzato agli italiani". Monti ha ringraziato il presidente Napolitano "per l'alta funzione di equilibrato indirizzo ed impulso che anche quest'anno ha saputo esercitare, così come per l'esortazione a tutte le forze politiche affinchè la fase elettorale si svolga all'insegna della ricerca civile e costruttiva dell'interesse generale del Paese". "Il presidente della Repubblica - ha commentato il segretario del Pd, Pier Luigi Bersani - ha detto questa sera le parole della realtà e ci ha indicato la strada. La 'questione sociale' evocata da Napolitano deve essere al centro delle preoccupazioni, pur nelle condizioni del necessario rigore e in una prospettiva europea". Parole di apprezzamento sono state espresse anche dai presidenti della Camera, Gianfranco Fin i e del Senato, Renato Schifani . In linea di massima tutto il fronte dal Pd all'Udc ha condiviso il messaggio, mentre il Pdl si è diviso tra chi apprezza il discorso di Napolitano e chi lo giudica "uno spot elettorale per Monti". Le bordate, da tradizione, sono arrivate dalla Lega e da Antonio Di Pietro. Roberto Maroni si è espresso con un tweet:  "Napolitano deludente: fa il maestrino, tace sui disastri di Monti, non dice una parola per gli imprenditori del Nord uccisi dalla crisi". Stessi toni per Roberto Calderoli che lamenta il fatto che Napolitano  non abbia parlato dei "problemi che lui stesso ha creato" con un  "governo Napolitano di cui Monti è stato solo un prestanome". Il leader dell'Italia dei valori si è detto "deluso, amareggiato e offeso" dal messaggio: "Il discorso del presidente Napolitano - ha detto Di Pietro - quest'anno è stato più vuoto che mai, senza anima, senza cuore e senza alcuna assunzione di responsabilità, anzi con un improprio autoelogio finale. Un compitino fatto di parole vuote e di circostanza". Fabrizio Cicchitto spiega che Napolitano "ha fatto un ragionamento condivisibile per quello che riguarda il ruolo della politica", quando il presidente ha citato Benedetto Croce. Per il segretario Angelino Alfano "il discorso è lucido e condivisibile". Di altro avviso Daniela Santanchè che giudica le parole di Napolitano né più né meno che "un indegno spot per Monti". Critico Marco Pannella secondo cui "il presidente ignora e ferisce la Costituzione" in quanto non ha parlato abbastanza del tema della giustizia. Positivo, infine, il giudizio di Nichi Vendola . Il leader di Sel, alleato del Pd alle urne, invita a riflettere sul discorso di Napolitano: "Ha riaperto con coraggio il capitolo di nuovi diritti civili  - spiega - Ha rammentato l'italica vergogna di un carcere senza umanità, insomma ci esortato ad ascoltare le voci di un'Italia migliore. E ha  indicato nella 'questione sociale', nei fenomeni di marginalità e di  povertà,  nella disoccupazione di massa, il tema cruciale da  affrontare, il  nodo da sciogliere nel tempo presente". Leggi i commenti I commenti dei lettori 
Un uomo di 81 anni è morto schiacciato sotto un trattore a Missano di Zocca, nel Modenese. E' avvenuto intorno alle 14.30. Dalle prime ricostruzioni la vittima, un pensionato del posto, sarebbe stata travolta dal proprio mezzo agricolo mentre lavorava in un piccolo appezzamento di terreno. Sono intervenuti l'Elisoccorso, il 118 e i carabinieri. Ogni tentativo di rianimare l'anziano è stato vano. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
30, 35 nodi costanti, con punte di 38, 40. A 30 ore dalla partenza il vento non ha mai mollato un attimo e Maserati plana sulle onde a velocità pazzesche (toccati i 33 nodi). “Anche oggi c’è una valanga di vento”, dice Giovanni Soldini al telefono. "E’ vento da ovest. Siamo sempre fradici. Ma il morale è sempre altissimo” 3 GENNAIO - PLANATE INFINITE, GIA' 1200 MIGLIA IN CASCINA... 30, 35 nodi costanti, con punte di 38, 40. A 30 ore dalla partenza il vento non ha mai mollato un attimo e Maserati plana sulle onde a velocità pazzesche (toccati i 33 nodi). “Anche oggi c’è una valanga di vento”, dice Giovanni durante la breve telefonata di stamattina. “Doveva diminuire ma per il momento se mai ha rinforzato. E’ vento da ovest. Siamo sempre fradici. Ma il morale è sempre altissimo”.? Maserati ha già percorso quasi 1200 miglia dalla partenza. Deve percorrere le 13225 miglia che separano New York da San Francisco in meno di 57 giorni, 3 ore e 2 minuti (record di Yves Parlier su Aquitaine Innovations).Giovanni Soldini, insieme a un equipaggio di otto uomini, è partito da New York ieri pomeriggio alle ore 17:22:56 (ora italiana) alla volta di San Francisco. Per battere il record New York-San Francisco, detenuto da Yves Parlier e Aquitaine Innovations, dovrà percorrere le 13.225 miglia in meno di 57 giorni, 2 ore e 3 minuti. Aggiornamenti continui con video e immagini provenienti da bordo ecartografia con posizioni di Maserati aggiornate ogni ora su www.maserati.soldini.it 1 GENNAIO 2013 - LA PARTENZA E LE PRIME 24 ORE DI MASERATI Condizioni durissime. Dopo la partenza da New York il 31 dicembre alle ore 17:22:56 italiane (11:22:56 locali), in una giornata di sole e cielo terso, davanti al North Cove Marina di New York, Soldini e Maserati festeggiano il Capodanno con planate a 30 nodi Prima notte di navigazione impegnativa ma positiva per Maserati che macina miglia toccando velocità pazzesche e planando al buio a 30 nodi di velocità. Il morale di Giovanni Soldini e di tutto il team è altissimo mentre il VOR70 Maserati vola in direzione sud est – sotto spi e con due mani alla randa - spinto da 30 nodi costanti di vento da nord ovest e sfidando il freddo polare, il vento fortissimo e un insidioso mare incrociato. “A bordo tutto a posto”, racconta Giovanni Soldini raggiunto al telefono questa mattina. “Abbiamo festeggiato l'anno nuovo nel miglior modo possibile: con una planata a 30 nodi. E non ci siamo fatti mancare zampone e lenticchie. Le previsioni dicono che il vento rinforzerà ancora nelle prossime ore ma noi siamo pronti. Buon anno a tutti dal team di Maserati!”. Giovanni Soldini, insiemea un equipaggio di otto uomini, è partito da New York ieri pomeriggio alle ore 17:22:56 (ora italiana) alla volta di San Francisco. Per battere il record New York-San Francisco, detenuto da Yves Parlier e Aquitaine Innovations, dovrà percorrere le 13.225 miglia in meno di 57 giorni, 2 ore e 3 minuti. LE NOTIZIE DEL 30 DICEMBRE È confermata per il 31 dicembre 2012, intorno alle 18 (ora italiana), la partenza da New York di Giovanni Soldini e del team di Maserati alla volta di San Francisco, passando per Capo Horn. 13.225 miglia, un percorso lungo e difficile, pieno di insidie, che ripercorre le storiche rotte dei clipper impegnati nella corsa all'oro nella seconda metà dell'Ottocento, e che il VOR 70 Maserati dovrà compiere in meno di 57 giorni, 3 ore e 2 minuti per battere il record di Yves Parlier e Aquitaine Innovations nella categoria dei monoscafi. Ad affrontare insieme a Soldini due oceani – Atlantico e Pacifico – e il leggendario Capo Horn (da passare controvento), un equipaggio internazionale di otto affiatati navigatori e velisti: gli italiani Guido Broggi, Corrado Rossignoli e Michele Sighel, il francese Sébastien Audigane, il tedesco Boris Herrmann, l'americano Ryan Breymaier, il cinese Jianghe Teng detto Tiger, lo spagnolo Carlos Hernandez. “Siamo tutti impazienti di partire”, spiega Soldini, “anche se le condizioni meteorologiche sono particolarmente dure. Fa un freddo polare, sullo scafo di Maserati ci sono neve e ghiaccio. Salperemo dal molo verso le 9 del mattino, ore locali, con l'alta marea. Taglieremo la linea di partenza, davanti al faro di Ambrose Light, intorno a mezzogiorno, le 6 del pomeriggio in Italia. Nelle prossime 30, 40 ore avremo venti in poppa sui 35, 45 nodi e onde fino a 5 metri e mezzo di altezza, poi dovremmo avvicinarci all'alta pressione delle Bermuda, una zona molto critica di transizione, e entrare finalmente nell'aliseo. Il morale è alto, la barca è prontissima e noi anche”. Aggiornamenti continui con video e immagini provenienti da bordo e cartografia con posizioni di Maserati aggiornate ogni ora su www.maserati.soldini.it NEW YORK – SAN FRANCISCO Le 13225 miglia che separano via mare New York da San Francisco, passando per Capo Horn, sono una rotta storica, ampiamente percorsa dai clipper impegnati nella corsa all’oro dalla seconda metà dell’Ottocento in poi.?Su tutti svettò il nome di Flying Cloud, eccezionale vascello uscito dai cantieri di Boston, che nel 1854 raggiunse San Francisco in 89 giorni e 21 ore, record che rimase imbattuto per più di 130 anni. Dopo numerosi tentativi di parecchie imbarcazioni, nel 1989 il 60 piedi Thursday’s Child di Warren Luhrs entrò a San Francisco dopo 80 giorni e 20 ore. Nel 1994, Isabelle Autissier a bordo di Ecureuil Poitou cimise 62 giorni e 5 ore.?E nel 1998 Yves Parlier a bordo di Aquitaine Innovations è sceso a 57 giorni, 3 ore, 2 minuti. È questo il record di riferimento per Giovanni Soldini e il suo equipaggio che cercheranno di batterlo a bordo del VOR 70 Maserati. Il record assoluto, nella categoria multiscafi, appartiene a Lionel Lemonchois che con il catamarano Gitana 13 nel 2008 compì il percorso in 43 giorni e 38 minuti. La sfida è supportata da Maserati, partner principale che dà il nome alla barca, dalla banca svizzera BSI (Gruppo Generali) e dalle stesse Generali in qualità di co-sponsor. MASERATI Con il sostegno e la partecipazione a questo importante progetto sportivo e tecnologico italiano, Maserati conferma il proprio ruolo di ambasciatore nel mondo di quella eccellenza italiana che il nostro Paese sa esprimere. Eccellenza Maserati declinata ogni giorno con passione in 65 paesi al mondo attraverso prodotti di qualità e successo come Quattroporte, GranTurismo e GranCabrio, vetture le cui prestazioni rispecchiano su strada quelle espresse da Giovanni Soldini e daMaserati su acqua. BSI e Generali BSI, tra le più antiche banche Svizzere, è specializzata nel private wealth management attraverso una gestione globale di alto livello. BSI, interamente controllata dal Gruppo Generali, è oggi presente sui principali mercati finanziari internazionali in particolare Europa, Asia e America Latina. Generali, tra i maggiori Gruppi assicurativi internazionali, opera in oltre 60 Paesi, con forti presenze in Europa, Paesi CEE, Asia e America Latina, rivolgendosi a oltre 70 milioni di clienti. Leader europeo nel segmento vita, il Gruppo Generali gestisce oltre € 400 miliardi di attivi. I fornitori ufficiali della sfida sono Vodafone Italia, che si occupa della fornitura dei servizi di telecomunicazione e della realizzazione del sito web ufficiale, Murphy&Nye, il brand d’abbigliamento velico che veste l’intero Team di Maserati, Bulgari, come Official Time Keeper e Boero Bartolomeo S.p.A., che fornisce smalti e vernici per lo scafo. A bordo di Maserati anche Eataly, fornitore della cambusa a bordo, Beta Utensili, fornitore di tutti gli utensili professionali, Corderia Lancelin, fornitore di cime e cavi speciali, FPT Industrial, assistenza motori, Jeppesen che fornisce la cartografia, B&GNavico che offre assistenza per gli strumenti, il Cantiere Picchiotti di La Spezia, base di Maserati a terra e l’Autorità portuale di La Spezia, base di Maserati in acqua. Leggi i commenti I commenti dei lettori 
ROMA -Tradizionale quasi quanto lo stesso messaggio di fine anno è arrivato il coro quasi unanime di approvazione e condivisione sulle parole di Giorgio Napolitano. Un coro dal quale si distaccano solo gli esponenti della Lega, Di Pietro, Pannella e parte del Pdl. Lo stesso Silvio Berlusconi , che contro il presidente della Repubblica aveva esteso poche ore prima la futura indagine della commissione d'inchiesta sul complotto contro il suo governo, ha detto di riconoscersi nel discorso di Napolitano: "Mi riconosco nelle parole rivolte a tutti gli italiani dal presidente della Repubblica - ha detto il Cavaliere- che ha ricordato la pesante eredità che grava sul futuro delle nuove generazioni e l'urgenza di promuovere la ripresa della nostra economia per risolvere la drammatica crisi sociale che affligge l'Italia". Il presidente del consiglio, Mario Monti , ha telefonato direttamente a Napolitano per esprimergli il più vivo apprezzamento per il "messaggio forte, carico di impegno e di speranza che ha indirizzato agli italiani". Monti ha ringraziato il presidente Napolitano "per l'alta funzione di equilibrato indirizzo ed impulso che anche quest'anno ha saputo esercitare, così come per l'esortazione a tutte le forze politiche affinchè la fase elettorale si svolga all'insegna della ricerca civile e costruttiva dell'interesse generale del Paese". "Il presidente della Repubblica - ha commentato il segretario del Pd, Pier Luigi Bersani - ha detto questa sera le parole della realtà e ci ha indicato la strada. La 'questione sociale' evocata da Napolitano deve essere al centro delle preoccupazioni, pur nelle condizioni del necessario rigore e in una prospettiva europea". Parole di apprezzamento sono state espresse anche dai presidenti della Camera, Gianfranco Fin i e del Senato, Renato Schifani . In linea di massima tutto il fronte dal Pd all'Udc ha condiviso il messaggio, mentre il Pdl si è diviso tra chi apprezza il discorso di Napolitano e chi lo giudica "uno spot elettorale per Monti". Le bordate, da tradizione, sono arrivate dalla Lega e da Antonio Di Pietro. Roberto Maroni si è espresso con un tweet:  "Napolitano deludente: fa il maestrino, tace sui disastri di Monti, non dice una parola per gli imprenditori del Nord uccisi dalla crisi". Stessi toni per Roberto Calderoli che lamenta il fatto che Napolitano  non abbia parlato dei "problemi che lui stesso ha creato" con un  "governo Napolitano di cui Monti è stato solo un prestanome". Il leader dell'Italia dei valori si è detto "deluso, amareggiato e offeso" dal messaggio: "Il discorso del presidente Napolitano - ha detto Di Pietro - quest'anno è stato più vuoto che mai, senza anima, senza cuore e senza alcuna assunzione di responsabilità, anzi con un improprio autoelogio finale. Un compitino fatto di parole vuote e di circostanza". Fabrizio Cicchitto spiega che Napolitano "ha fatto un ragionamento condivisibile per quello che riguarda il ruolo della politica", quando il presidente ha citato Benedetto Croce. Per il segretario Angelino Alfano "il discorso è lucido e condivisibile". Di altro avviso Daniela Santanchè che giudica le parole di Napolitano né più né meno che "un indegno spot per Monti". Critico Marco Pannella secondo cui "il presidente ignora e ferisce la Costituzione" in quanto non ha parlato abbastanza del tema della giustizia. Positivo, infine, il giudizio di Nichi Vendola . Il leader di Sel, alleato del Pd alle urne, invita a riflettere sul discorso di Napolitano: "Ha riaperto con coraggio il capitolo di nuovi diritti civili  - spiega - Ha rammentato l'italica vergogna di un carcere senza umanità, insomma ci esortato ad ascoltare le voci di un'Italia migliore. E ha  indicato nella 'questione sociale', nei fenomeni di marginalità e di  povertà,  nella disoccupazione di massa, il tema cruciale da  affrontare, il  nodo da sciogliere nel tempo presente". Leggi i commenti I commenti dei lettori 
ROMA - È l'ultimo discorso di fine anno di un settennato che si avvia alla conclusione. Forse il più difficile. Pronunciato - per la prima volta nella storia della Repubblica - in piena campagna elettorale, in un momento delicatissimo per la vita del Paese, che ha accettato sacrifici molto duri per cercare di superare una crisi senza precedenti. Il debito pubblico, le difficoltà del mondo del lavoro, la necessità di ritorno alla fiducia. E il richiamo alla politica, alla responsabilità e all'impegno necessario per affrontare questioni sociali complesse. Dal suo studio al Quirinale Giorgio Napolitano si è rivolto innanzitutto ai giovani, del cui futuro incerto e difficile si è da sempre preoccupato. E ha tracciato, in 22 minuti, un bilancio del suo operato. Nessun giudizio di parte alla vigilia del voto. Napolitano ribadisce in apertura del suo discorso che non darà nessun orientamento per il futuro governo. La soluzione dei problemi del Paese spetta, infatti, ai partiti. "Alla vigilia di importanti elezioni politiche - dice - non verranno da me giudizi e orientamenti di parte, e neppure programmi per il governo del paese, per la soluzione dei suoi problemi, che spetta alle forze politiche e ai candidati prospettare agli elettori". La questione sociale al centro dell'azione pubblica. Gli italiani in questi anni hanno sempre di più fatto riferimento al presidente, sicuri di essere ascoltati, capiti, se possibile aiutati. Hanno scritto per raccontare storie personali e vicende che coinvolgevano una realtà più vasta, ricevendo sempre attenzione, una risposta, un invito alla speranza. "Ricevo - spiega Napolitano - lettere da persone che mi dicono dell'impossibilità di vivere con una pensione minima dell'Inps, o del calvario della vana ricerca di un lavoro se ci si ritrova disoccupato a 40 anni". "Al di là delle situazioni più pesanti e dei casi estremi - continua il capo dello Stato - dobbiamo parlare non più di 'disagio sociale', ma come in altri momenti storici, di una vera e propria 'questione sociale' da porre al centro dell'attenzione e dell'azione pubblica". Le forze politiche sono dunque chiamate ad affrontare con responsabilità e impegno i nodi di una crisi che ha fortemente influito sulla realtà sociale del Paese. Sacrifici necessari per ridurre il debito pubblico. Il presidente riconosce poi i sacrifici cui i cittadini si sono sottoposti per contenere il debito pubblico e rimanere in Europa. "Guai - ribadisce il capo dello Stato - se non si fosse compiuto lo sforzo che abbiamo in tempi recenti più decisamente affrontato: pagare gli interessi sul nostro debito pubblico ci costa attualmente - attenzione a questa cifra - più di 85 miliardi di euro all'anno, e se questo enorme costo potrà nel 2013 e nel 2014 non aumentare ma diminuire, è grazie alla volontà seria dimostrata di portare in pareggio il rapporto tra entrate e spese dello Stato, e di abbattere decisamente l'indebitamento". In Italia è tornata la fiducia. Per Napolitano i sacrifici hanno già cominciato a dare frutti. "C'è stato un ritorno di fiducia nell'Italia, hanno avuto successo le nuove emissioni di Buoni del Tesoro, si è ridotto il famoso "spread" che da qualche anno è entrato nelle nostre preoccupazioni quotidiane". Si esce dalla recessione insieme all'Europa. Uscire dalla recessione, rilanciare l'economia, è possibile  solo insieme con l'Europa.  Ma il presidente sottolinea anche che "l'Italia non è un paese che possa fare, nel concerto europeo, da passivo esecutore; è tra i paesi che hanno fondato e costruito l'Europa unita, ha titoli e responsabilità per essere protagonista di un futuro di integrazione e democrazia federale, condizione per contare ancora nel mondo". I giovani sono la vera forza del Paese. Secondo Napolitano è importante che "tra i giovani si manifesti, insieme con la polemica e l'indignazione", anche "la voglia di reagire, la volontà di partecipare a un moto di cambiamento". Bisogna offrire ai giovani delle opportunità "attraverso politiche pubbliche di istruzione e formazione  - aggiunge - rispondenti alle tendenze e alle esigenze di un più avanzato sviluppo economico e civile". Chi nasce in Italia deve essere italiano. Il presidente torna su un argomento più volte ribadito durante il suo settennato, ossia la questione della cittadinanza italiana agli immigrati nati in Italia: "Già un anno fa - spiega - avevamo 420 mila minori extracomunitari nati in Italia: è concepibile  - si domanda - che, dopo essere cresciuti ed essersi formati qui, restino stranieri in Italia? E' concepibile che profughi cui è stato riconosciuto l'asilo vengano abbandonati nelle condizioni che un grande giornale internazionale ha giorni fa - amaramente per noi - documentato e denunciato?". Diritti civili e violenze domestiche. Il capo dello Stato ricorda poi i passi avanti fatti nel campo dei rapporti e dei diritti civili, ad esempio con la legge che ha sancito l’equiparazione tra i figli nati all’interno e al di fuori del matrimonio, o con le nuove normative di questi anni per contrastare persecuzioni e violenze contro le donne. Ma ha rivolto un pensiero anche alle tantissime donne vittime di violenze e di "barbare uccisioni" e annuncia di aver appena firmato la legge di ratifica della convenzione internazionale rivolta a combattere la violenza domestica. La situazione delle carceri e la sicurezza dei luoghi di lavoro. Napolitano giudica "incivile" la "realtà angosciosa delle carceri" italiane, e bacchetta il Parlamento per non aver approvato "una legge che avrebbe potuto almeno alleviarla". Ritorna poi su un altro dei temi di particolare impegno durante il suo settennato, ovvero la sicurezza sui luoghi di lavoro, che è "condizione anche per il successo di intese volte a elevare la produttività e competitività del nostro sistema economico". Rammarico per la mancata legge elettorale e le nuove forze in campo. Il presidente riserva, nella parte finale del suo discorso, parole dure ai partiti per non aver "saputo o voluto riformare la legge elettorale". E fa un appello alle forze politiche per garantire "la qualità delle liste". Evidenzia, inoltre, che al giudizio degli italiani questa volta si presenteranno anche nuove offerte di liste e raggruppamenti che si vanno definendo: "L’afflusso -dice Napolitano - attraverso tutti i canali, preesistenti e nuovi, di energie finora non rivoltesi all’impegno politico può risultare vitale per rinnovare e arricchire la nostra democrazia, dare prestigio e incisività alla rappresentanza parlamentare".  Quanto a Mario Monti, "ha compiuto una libera scelta di iniziativa programmatica e di impegno politico. Egli non poteva candidarsi al Parlamento - spiega il capo dello Stato -  facendone già parte come senatore a vita. Poteva, e l’ha fatto – non è il primo caso nella nostra storia recente – patrocinare, dopo aver presieduto un governo tecnico, una nuova entità politico-elettorale, che prenderà parte alla competizione al pari degli altri schieramenti. D’altronde non c’è nel nostro ordinamento costituzionale l’elezione diretta del primo ministro, del capo del governo". Riportare la politica a livelli alti. In chiusura, Napolitano cita una frase di Benedetto Croce per spiegare l'importanza della politica, senza la quale "nessun proposito, per nobile che sia, giunge alla sua pratica attuazione". Per il capo dello Stato l'insegnamento del filosofo è ben chiaro: "Il rifiuto o il disprezzo della politica - conclude Napolitano -   non porta da nessuna parte, è pura negatività e sterilità. La politica non deve però ridursi a conflitto cieco o mera contesa per il potere, senza rispetto per il bene comune e senza qualità morale". Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Ecco le date più importanti della prossima stagione per la vela d’altura ORC. In calendario 121 regate nazionali ed internazionali, in 16 paesi. Siete pronti? Nelle ultime due settimane di quest'anno gli uffici nazionali e gli organizzatori degli eventi di tutto il mondo hanno inviato le date che hanno permesso di completare il calendario degli eventi ORC 2013, disponibile su www.orc.org/calendar In calendario 121 regate nazionali ed internazionali, in 16 paesi, con date molto attese da organizzatori e velisti per programmare la prossima stagione 2013, mentre nell'emisfero sud del mondo la stagione è già molto ben avviata. Evento di punta della stagione 2013 saranno il Campionato del Mondo ORCi 2013, riconosciuto dall'ISAF come Campionato del Mondo di Altura, che si disputerà ad Ancona dal 21 al 29 giugno. L'evento, ospitato da Marina Dorica, avrà regate  inshore e offshore che si disputeranno lungo la costa adriatica. Come nelle ultime due edizioni anche per il 2013 sono previste  oltre barche: ad oggi sono registrati 18 yacht provenienti da 7 paesi di 3 continenti. Tra i grandi appuntamenti del 2013 il Campionato Europeo ORCi 2013 che si svolgerà a Sandhamn, in Svezia dal 3 al 10 agosto, per l'organizzazione del Royal Sweden Yacht Club.  Anche in questa serie di regate ci saranno percorsi inshore ed offshore che si snoderanno nel Baltico, nell'incantevole arcipelago nella costa est di Stoccolma. Le 21 barche da 7 paesi di tutta Europa  già iscritte segnano il forte interesse per questa sfide. Tra gli eventi che hanno scelto il sistema di rating e punteggio ORC , ci sono la Atlantico Sur Rolex Cup, in Argentina e Uruguay, la North Sea Regatta nei Paesi Bassi, la Loro Piana SuperYacht Regatta in Italia, La Giraglia Rolex Cup in Italia e Francia, la Rolex Ilhabella Sailing Week in Brasile, la 32a Copa del Rey Audi Mapfre in Spagna, La Rolex Middle Sea Race a Malta,e La Rolex Sidney Hobart Race in Australia. Oltre a  queste regate di alto profilo sono da registrare altri nuovi appuntamenti che si correranno con  i sistemi ORC, in nuovi paesi :in Danimarca l'Aarhus Big Boat Race e la Big Boat Challenge in Karteminde che fanno parte delle nuove stagione del Baltico, che include la Kieler Woche e che si conclude con l'ORC German Championship in Warnemunde. Il Royal Danish YC utilizzerà l'ORCi per il nuovo evento internazionale di altura  di Bomholm: la Royal Ocean Cup. L'ORC sbarca per la prima volta in Cina con la Chinese Yachting Association  per la City Club's Open Regatta International di Qindao. Gli organizzatori che non hanno trasmesso i loro eventi per l'inserimento nel calendario ORC 2013 possono farlo inviando al più presto, così come possono inoltrare report, risultati e fotografie degli eventi per l'inserimento nelle news della home page del sito internazionale dell'ORC , inviando le info a communications@orc.org  (in italiano) o media@orc.org ( in inglese). www.orc.org Leggi i commenti I commenti dei lettori 
TRATTA Pedaggi classe A (veicoli a 2 assi con altezza al primo asse fino a 1,30 m.) Differenza Differenza % a Dicembre 2012 da Gennaio 2013 importi in € GENOVA OVEST - SAVONA VADO 3,60 3,70 0,10 2,78% GENOVA OVEST - VENTIMIGLIA 16,70 17,30 0,60 3,59% GENOVA EST - GENOVA VOLTRI 1,70 1,80 0,10 5,88% GENOVA OVEST - MILANO OVEST 8,90 9,10 0,20 2,25% GENOVA OVEST - ALESSANDRIA SUD 5,80 5,90 0,20 2,25% GENOVA OVEST - MASONE 2,20 2,30 0,10 4,55% GENOVA OVEST - TORINO 14,80 15,10 0,30 2,03% GENOVA EST - GENOVA NERVI 0,80 0,80 0,00 0,00% GENOVA OVEST - CHIAVARI 3,30 3,40 0,10 3,03% GENOVA OVEST - LA SPEZIA 11,40 11,80 0,40 3,51% 
Un uomo di 81 anni è morto schiacciato sotto un trattore a Missano di Zocca, nel Modenese. E' avvenuto intorno alle 14.30. Dalle prime ricostruzioni la vittima, un pensionato del posto, sarebbe stata travolta dal proprio mezzo agricolo mentre lavorava in un piccolo appezzamento di terreno. Sono intervenuti l'Elisoccorso, il 118 e i carabinieri. Ogni tentativo di rianimare l'anziano è stato vano. 
30, 35 nodi costanti, con punte di 38, 40. A 30 ore dalla partenza il vento non ha mai mollato un attimo e Maserati plana sulle onde a velocità pazzesche (toccati i 33 nodi). “Anche oggi c’è una valanga di vento”, dice Giovanni Soldini al telefono. "E’ vento da ovest. Siamo sempre fradici. Ma il morale è sempre altissimo” 3 GENNAIO - PLANATE INFINITE, GIA' 1200 MIGLIA IN CASCINA... 30, 35 nodi costanti, con punte di 38, 40. A 30 ore dalla partenza il vento non ha mai mollato un attimo e Maserati plana sulle onde a velocità pazzesche (toccati i 33 nodi). “Anche oggi c’è una valanga di vento”, dice Giovanni durante la breve telefonata di stamattina. “Doveva diminuire ma per il momento se mai ha rinforzato. E’ vento da ovest. Siamo sempre fradici. Ma il morale è sempre altissimo”.? Maserati ha già percorso quasi 1200 miglia dalla partenza. Deve percorrere le 13225 miglia che separano New York da San Francisco in meno di 57 giorni, 3 ore e 2 minuti (record di Yves Parlier su Aquitaine Innovations).Giovanni Soldini, insieme a un equipaggio di otto uomini, è partito da New York ieri pomeriggio alle ore 17:22:56 (ora italiana) alla volta di San Francisco. Per battere il record New York-San Francisco, detenuto da Yves Parlier e Aquitaine Innovations, dovrà percorrere le 13.225 miglia in meno di 57 giorni, 2 ore e 3 minuti. Aggiornamenti continui con video e immagini provenienti da bordo ecartografia con posizioni di Maserati aggiornate ogni ora su www.maserati.soldini.it 1 GENNAIO 2013 - LA PARTENZA E LE PRIME 24 ORE DI MASERATI Condizioni durissime. Dopo la partenza da New York il 31 dicembre alle ore 17:22:56 italiane (11:22:56 locali), in una giornata di sole e cielo terso, davanti al North Cove Marina di New York, Soldini e Maserati festeggiano il Capodanno con planate a 30 nodi Prima notte di navigazione impegnativa ma positiva per Maserati che macina miglia toccando velocità pazzesche e planando al buio a 30 nodi di velocità. Il morale di Giovanni Soldini e di tutto il team è altissimo mentre il VOR70 Maserati vola in direzione sud est – sotto spi e con due mani alla randa - spinto da 30 nodi costanti di vento da nord ovest e sfidando il freddo polare, il vento fortissimo e un insidioso mare incrociato. “A bordo tutto a posto”, racconta Giovanni Soldini raggiunto al telefono questa mattina. “Abbiamo festeggiato l'anno nuovo nel miglior modo possibile: con una planata a 30 nodi. E non ci siamo fatti mancare zampone e lenticchie. Le previsioni dicono che il vento rinforzerà ancora nelle prossime ore ma noi siamo pronti. Buon anno a tutti dal team di Maserati!”. Giovanni Soldini, insiemea un equipaggio di otto uomini, è partito da New York ieri pomeriggio alle ore 17:22:56 (ora italiana) alla volta di San Francisco. Per battere il record New York-San Francisco, detenuto da Yves Parlier e Aquitaine Innovations, dovrà percorrere le 13.225 miglia in meno di 57 giorni, 2 ore e 3 minuti. LE NOTIZIE DEL 30 DICEMBRE È confermata per il 31 dicembre 2012, intorno alle 18 (ora italiana), la partenza da New York di Giovanni Soldini e del team di Maserati alla volta di San Francisco, passando per Capo Horn. 13.225 miglia, un percorso lungo e difficile, pieno di insidie, che ripercorre le storiche rotte dei clipper impegnati nella corsa all'oro nella seconda metà dell'Ottocento, e che il VOR 70 Maserati dovrà compiere in meno di 57 giorni, 3 ore e 2 minuti per battere il record di Yves Parlier e Aquitaine Innovations nella categoria dei monoscafi. Ad affrontare insieme a Soldini due oceani – Atlantico e Pacifico – e il leggendario Capo Horn (da passare controvento), un equipaggio internazionale di otto affiatati navigatori e velisti: gli italiani Guido Broggi, Corrado Rossignoli e Michele Sighel, il francese Sébastien Audigane, il tedesco Boris Herrmann, l'americano Ryan Breymaier, il cinese Jianghe Teng detto Tiger, lo spagnolo Carlos Hernandez. “Siamo tutti impazienti di partire”, spiega Soldini, “anche se le condizioni meteorologiche sono particolarmente dure. Fa un freddo polare, sullo scafo di Maserati ci sono neve e ghiaccio. Salperemo dal molo verso le 9 del mattino, ore locali, con l'alta marea. Taglieremo la linea di partenza, davanti al faro di Ambrose Light, intorno a mezzogiorno, le 6 del pomeriggio in Italia. Nelle prossime 30, 40 ore avremo venti in poppa sui 35, 45 nodi e onde fino a 5 metri e mezzo di altezza, poi dovremmo avvicinarci all'alta pressione delle Bermuda, una zona molto critica di transizione, e entrare finalmente nell'aliseo. Il morale è alto, la barca è prontissima e noi anche”. Aggiornamenti continui con video e immagini provenienti da bordo e cartografia con posizioni di Maserati aggiornate ogni ora su www.maserati.soldini.it NEW YORK – SAN FRANCISCO Le 13225 miglia che separano via mare New York da San Francisco, passando per Capo Horn, sono una rotta storica, ampiamente percorsa dai clipper impegnati nella corsa all’oro dalla seconda metà dell’Ottocento in poi.?Su tutti svettò il nome di Flying Cloud, eccezionale vascello uscito dai cantieri di Boston, che nel 1854 raggiunse San Francisco in 89 giorni e 21 ore, record che rimase imbattuto per più di 130 anni. Dopo numerosi tentativi di parecchie imbarcazioni, nel 1989 il 60 piedi Thursday’s Child di Warren Luhrs entrò a San Francisco dopo 80 giorni e 20 ore. Nel 1994, Isabelle Autissier a bordo di Ecureuil Poitou cimise 62 giorni e 5 ore.?E nel 1998 Yves Parlier a bordo di Aquitaine Innovations è sceso a 57 giorni, 3 ore, 2 minuti. È questo il record di riferimento per Giovanni Soldini e il suo equipaggio che cercheranno di batterlo a bordo del VOR 70 Maserati. Il record assoluto, nella categoria multiscafi, appartiene a Lionel Lemonchois che con il catamarano Gitana 13 nel 2008 compì il percorso in 43 giorni e 38 minuti. La sfida è supportata da Maserati, partner principale che dà il nome alla barca, dalla banca svizzera BSI (Gruppo Generali) e dalle stesse Generali in qualità di co-sponsor. MASERATI Con il sostegno e la partecipazione a questo importante progetto sportivo e tecnologico italiano, Maserati conferma il proprio ruolo di ambasciatore nel mondo di quella eccellenza italiana che il nostro Paese sa esprimere. Eccellenza Maserati declinata ogni giorno con passione in 65 paesi al mondo attraverso prodotti di qualità e successo come Quattroporte, GranTurismo e GranCabrio, vetture le cui prestazioni rispecchiano su strada quelle espresse da Giovanni Soldini e daMaserati su acqua. BSI e Generali BSI, tra le più antiche banche Svizzere, è specializzata nel private wealth management attraverso una gestione globale di alto livello. BSI, interamente controllata dal Gruppo Generali, è oggi presente sui principali mercati finanziari internazionali in particolare Europa, Asia e America Latina. Generali, tra i maggiori Gruppi assicurativi internazionali, opera in oltre 60 Paesi, con forti presenze in Europa, Paesi CEE, Asia e America Latina, rivolgendosi a oltre 70 milioni di clienti. Leader europeo nel segmento vita, il Gruppo Generali gestisce oltre € 400 miliardi di attivi. I fornitori ufficiali della sfida sono Vodafone Italia, che si occupa della fornitura dei servizi di telecomunicazione e della realizzazione del sito web ufficiale, Murphy&Nye, il brand d’abbigliamento velico che veste l’intero Team di Maserati, Bulgari, come Official Time Keeper e Boero Bartolomeo S.p.A., che fornisce smalti e vernici per lo scafo. A bordo di Maserati anche Eataly, fornitore della cambusa a bordo, Beta Utensili, fornitore di tutti gli utensili professionali, Corderia Lancelin, fornitore di cime e cavi speciali, FPT Industrial, assistenza motori, Jeppesen che fornisce la cartografia, B&GNavico che offre assistenza per gli strumenti, il Cantiere Picchiotti di La Spezia, base di Maserati a terra e l’Autorità portuale di La Spezia, base di Maserati in acqua. Leggi i commenti I commenti dei lettori 
di PAOLO VIOTTI Autostrade, arriva la stangata ma non per tutti. I ministeri dei trasporti e dell'economia, nel fissare ieri sera gli aumenti dei pedaggi per il 2013 (scattano dal primo gennaio) hanno sospeso quelli per alcune concessioni, tra cui la Torino-Milano e la Torino-Piacenza (sono rinviati a un futuro non ancora definito) e hanno autorizzato incrementi inferiori a quelli richiesti per altre tre, tra i quali quelli sollecitati dall'Ativa, la società che gestisce la tangenziale torinese e la Torino-Savona. Una scelta che ha fatto infuriare Fabrizio Palenzona, nel suo ruolo di presidente di Aiascat, l'associazione che raggruppa le società autostradali Alla fine viaggiare sulla Torino-Savona da domani costerà il 2,21 per cento in più. Il salasso più consistente è sulla tangenziale valdostana: più 14,4 per cento. Anche sulla Asti-Cuneo, l'arteria delle mille polemiche per la sua realizzazione infinita, l'aumento è di un certo rilievo: 7,20 per cento. Prezzi più alti pure per viaggiare sulla Torino-Bardonecchia: 4,90 alla barriera di Bruere, più 6,15 a quella di Salbertrand e 6,65 a quella di Avigliana.  Un ritocco più limitato sulla Torino-Ivrea (0,82). E i torinesi che vanno spesso in Liguria sappiano che sulla Genova-Ventimiglia (l'autostrada dei fiori) il pedaggio costerà il 3,70 per cento in più. 
