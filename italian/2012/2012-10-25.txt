
DNIPROPETROVSK (Ucraina) - Il Napoli-2 non funziona, dopo Eindhoven arriva un'altra batosta europea, in casa del vigoroso Dnipro, capolista del girone di Europa Cup. Il Napoli-2 non funziona, ne prende tre e gli va pure bene. Tocca a Cavani provare a compiere un miracolo e lui si prodiga. L'uruguaiano ci mette un cuore grande così, oltre alla sua qualità sopraffina. E ha pure l'effetto di dare coraggio a una squadra timida, impacciata, insicura, una squadra che ha bisogno di un leader. Si mette subito in salita per il Napoli-2, neppure fortunato. 70 secondi bastano al Dnipro per fuggire. Punizione, la palla filtra fino a davanti a Rosati, anticipato in mezza girata da Fedetskyi. Un gol evitabile se non ci si porta in campo l'ansia. Emerge subito la muscolare aggressività dei padroni di casa, sorretta dalla classe del regista brasiliano, Giuliano, e con un'ala carioca, Matheus, che semina il panico con le sue accelerazioni. Persino i difensori fanno male: Strinic va più vicino al 2 a 0 con una bordata che esce d'un soffio di quanto Insigne, in un promettente tre contro tre, non faccia dal limite, cercando la finezza anziché la decisione. Pochi minuti per capire che questo Napoli di coppa è lontanissimo parente della squadra che sogna lo scudetto. Gli esterni rimangono in balia dell'avversario, il centrocampo non regge i cambi di ritmo improvvisi e dà poca protezione alla difesa, in avanti Insigne è il solo a darsi molto da fare, mentre Vargas vaga con la costante di una infelice posizione. E sempre in costruzione, i ritmi bassi, cioè il freno a mano tirato, permettono quasi sempre al Dnipro di arroccarsi, al punto che non rimane che il lancio dalle retrovie, alto, quando Vargas e Insigne insieme suggerivano di cercare il fraseggio stretto, il movimento senza palla, gli scambi stretti. Cose mancate, in toto. Sullo 0 a 1, tirando a campare, arriva pure il gol del pareggio, ma Fernandez fa sponda di testa per Insigne da posizione irregolare. Dal possibile 1 a 1 allo 0 a 2, la differenza sta in un'altra terribile indecisione difensiva, sempre su palla inattiva: un'uscita timida di Rosati, consente a Matheus, che sbuca dietro a tutti, liberissimo, di vincere un rimpallo col portiere. Nella ripresa ti aspetti finalmente i titolari. Invece prima della parentesi che Mazzarri ritaglia ai suoi assi, arriva pure il terzo gol, capolavoro di masochismo, con Giuliano cui è permessa una replica in solitario, davanti a Rosati, grazie a un assist di Zuniga. Tre a zero sotto la pioggia e con poca voglia di cantare. Tre e quasi 4 quando Kalinic scarta pure il portiere e tira sul palo; e ancora quando Fedetskhyi, autore del primo gol ha spazio e tempo per controllare al limite, girarsi e mirare l'angolino a Rosati battuto. Napoli diverso con Cavani. Mica è Gesù, Edinson. Ma il suo impatto nel match è enorme. Conquista e realizza un rigore, si batte a tutto campo, tira da ogni posizione, colpisce un palo e costringe Lastuvka a compiere una grande prodezza. Lui, Pandev e Inler danno a una squadra disordinata la quadra mancata prima. Troppo tardi, però. Non per l'Europa Cup, visto che l'Aik pareggia a Eindhoven. Unica nota positiva della serata. A parte Cavani, ovviamente. DNIPRO-NAPOLI 3-1 (2-0) DNIPRO : Lastuvka  -  Mandziuk, Machuk, Rotan, Strinic  - Cheberyachkov, Giuliano, Fedetskyi  -  Seleznyov, Sozulia (36' Kankava), Matheu. NAPOLI : Rosati  -  Mesto, Gamberini (76' Inler), Fernandez, Aronica, Dossena (52' Pandev)  -  Dzemaili, Donadel, Zuniga  -  Vargas (52' Cavani), Insigne. ARBITRO : Gocek (Tur) RETI : 2' Fedetskhyi, 42' Matheu; 63' Giuliano, 73' Cavani (rig.) Leggi i commenti I commenti dei lettori 
L'ultima volta, Barack Obama, lo aveva fatto a fine settembre. Con un tweet aveva sbloccato la trattativa tra gli arbitri e la National football league. Facendo felice milioni di tifosi sconcertati dagli errori in serie dei direttori di gara supplenti. Prima ancora, un anno fa, aveva fatto sentire la sua voce su un'altra vertenza sportiva: l'avvio del massimo campionato di football americano era a rischio per una all'apparenza insanabile divergenza economica tra proprietari di team e giocatori per il rinnovo del contratto collettivo. E il presidente Usa, tifosissimo dei Chicago Bears, era sceso in campo con varie dichiarazioni per invitare le parti a trovare un accordo. Cosa che poi avvenne in tempo per scongiurare il blocco della National football league. Adesso Barack Obama interviene in modo assolutamente diretto verso i professionisti della Nhl, giocatori e team, il top per chi ama l'hockey su ghiaccio. La situazione è simile a quella del football di dodici mesi fa: il virus del "lockout" ha colpito la National Hockey League. Il braccio di ferro tra proprietari e atleti sul rinnovo del contratto collettivo incombe sull'avvio del campionato: la stagione 2012-2013 non inizia e, anzi, rischia davvero di saltare del tutto. In pieno rush finale per le Presidenziali, Obama si schiera senza esitazioni con il popolo di appassionati americani che vogliono assistere allo spettacolo della Nhl. Ospite del popolarissimo Tonigh Show condotto da Jay Leno, dice con tono severo: "Ogni volta che succedono queste cose, voglio solo ricordare una cosa a proprietari e giocatori: voi guadagnate perchè ci sono tanti tifosi che lavorano sodo, comprano i biglietti e guardano la tv. Dovreste rendervene conto". Rispettate chi compra il biglietto, insomma. Firmato Barack Obama. E scusate se è poco. g.marino@repubblica.it twitter: @jmarino63 Leggi i commenti I commenti dei lettori 

BERNA - Dopo la notte da sogno di Anfield Road, l'Udinese incassa un brutto ko a Berna, complicando il proprio cammino nel Girone A di Europa League e rimettendo in corsa uno Young Boys che, con un risultato negativo, si sarebbe trovato praticamente tagliato fuori dalla lotta per i primi due posti. La compagine elvetica si giova della serata di grazia di Raul Bobadilla, dirompente attaccante argentino, che firma il successo dei gialloneri con una tripletta. Con il successo del Liverpool sull'Anzhi, l'Udinese resta appaiata ai russi con 4 punti, a due lunghezze dai Reds, con lo Young Boys ad inseguire con 3 punti. FRIULANI SOTTO GIA' AL 4' - A convincere poco è l'approccio dei bianconeri alla gara dello Stade de Suisse, dal punto di vista mentale ma anche da quello tattico: il pur volenteroso Ranegie è troppo isolato in avanti e riceve supporto dai centrocampisti solo negli ultimi dieci minuti del primo tempo, quando l'Udinese è già sotto di un gol. Per gran parte della prima frazione, lo Young Boys non corre grossi rischi dopo essere passato in vantaggio già al 4', quando Bobadilla si fa trovare pronto sul tocco in verticale di Zarate e infila Brkic in uscita. Ranegie e Benatia vanno vicini al pareggio ma l'Udinese produce molto poco, di fronte a una squadra che aveva preso sette gol nelle gare contro Liverpool e Anzhi. INARRESTABILE BOBADILLA - Guidolin corre ai ripari nella ripresa, lanciando Pereyra e Di Natale subito dopo il riposo: gli effetti si vedono, perché l'Udinese attacca con maggiore continuità, sfiorando la rete con Fabbrini. Al 72', subito dopo l'inserimento di Domizzi per il presumibile assalto finale, arriva la doccia fredda: Bobadilla ruba palla a Coda, usa i muscoli per difendersi dall'attacco di Danilo e fredda Brkic in uscita. Passano due minuti e i bianconeri tornano in partita, grazie alla rete di Coda su azione da calcio d'angolo, ma è un fuoco di paglia: all'81' Domizzi atterra l'altro neo-entrato Gonzalez in area bianconera, è il rigore che consente a Bobadilla di coronare la propria serata da sogno e allo Young Boys di chiudere il conto. È un risultato severo, che premia, però, la squadra che, tra le due in campo a Berna, ha davvero dato il proprio meglio. YOUNG BOYS-UDINESE 3-1 (1-0) YOUNG BOYS (4-2-3-1): Wolfli; Sutter, Ojala, Nef, Zverotic; Raimondi, Farnerud (43' st Veskovac); Zarate (34'st Gonzalez), Costanzo (25' st Schneuwly), Nuzzolo; Bobadilla (A disp. 27 Benito, 2 Lecjaks, 7 Vitkieviez, 22 Martinez). All.: Ruede UDINESE (3-5-1-1): Brkic; Benatia, Danilo, Coda; Faraoni, Badu (1'st Pereyra), Willians, Lazzari (25'st Domizzi), Armero; Fabbrini; Ranegie (1'st Di Natale) (A disp. 25 Padelli, 75 Heurtaux, 11 Domizzi, 48 Berra, 49 Reinthaller). All.: Guidolin ARBITRO : Turpin (Francia) RETI : 4' pt Bobadilla, 27' st Bobadilla, 29' st Coda, 35' st Bobadilla (rig.) RECUPERO : 0' e 4' ANGOLI : 4-3 per l'Udinese AMMONITI : Raimondi, Willians, Armero, Domizzi per gioco scorretto, Costanzo per comportamento non regolamentare Leggi i commenti I commenti dei lettori 
TRENTO - Netta affermazione dei freschi campioni del mondo dell'Itas Diatec Trentino sulla Stella Rossa di Belgrado nel primo turno del girone C di Champions league. La squadra allenata da Radostin Stoytchev supera 3-0 (25-18, 25-17, 25-20) i volenterosi giovani serbi. Un match con qualche difficoltà soprattutto nella fase inziale e conclusiva, controllato con grande personalità dal sestetto italiano. Per quanto riguarda la Stella Rossa, formazione molto giovane, buone indicazioni ma ancora tanto lavoro per far crescere i ragazzi. Si vede a tratti l'opposto Stoilovic (12 punti). Top scorer di Belgrado è Petkovic con 13 punti. La differenza tra le due squadre si nota soprattutto in attacco con sette errori in più dei serbi rispetto all'Itas. Un regalo del genere a Osmany Juantorena, il migliore dei suoi autore di 21 punti, e agli altri bomber, tra i quali Kaziyski (11 punti), è decisivo. Invece si vede a corrente alterna Stokr, mentre al centro positiva la prova di Burgsthaler (7 punti) a muro e del solito Birarelli (7 punti). Anche se il conteggio dei muri indica una quasi oarità con undici per Trento e dieci della Stella Rossa. Più marcata la differenza la servizio con sette ace gialloblù contro i quattro di Belgrado. Il bilancio dei club italiani (Trento, Macerata e Cuneo) in questo approccio alla Champions league è positivo con tre vittorie e nessun set perso. Ora il prossimo match di Trento è in programma giovedì primo alle ore 19 in Francia contro il Tours. Nella prima giornata i transalpini perdono 3-0 in Polonia contro il Kozle. I padroni di casa non si concedono distrazioni e nonostante le feste per un Mondiale appena vinto entrano in campo con la giusta determinazione. Nel primo set si vede qualche sbavatura all'inizio con Stokr contratto. La Stella Rossa ci crede e passa addirittura avanti, ma non dura. Gli iridati si appoggiano sulle spalle di Osmany Juantorena per raddrizzare e mettere a posto le cose. Ad aiutare l'italo-cubamo il capitano Kaziyski. Il finale scorre via abbastanza tranquillo e al termine del parziale l'attacco gialloblù risale addirittura fino a un buon 55 per cento. Un muro di Burgsthaler mette la parola fine al primo periodo (25-18). Secondo set più disinvolto dei trentini ancora positivi in attacco e con una ricezione efficace. A completare il quadro delle cifre che indicano il dominio anche ace e muri. L'avvio vede in cattedra gli stessi uomini di prima: Juantorena e Kaziyski con battute vincenti e attacchi potenti per entrambi. Il cammino di Belgrado è falloso e lascia via libera allo squadra di casa. Allora coach Stoytchev concede la ribalta europea pure a Lanza (al posto di Kaziyski) e Chrtiansky (per Juantorena). Il punto decisivo porta ancora una volta la firma di un muro di Burgsthaler (25-17). Il terzo set è più equilibrato e combattuto. Merito e demerito di questo andamento è sempre dei giovani talenti serbi. Il sestetto ospite prima mette alle corde Juantorena e compagni e poi spreca tanto con troppi errori. Chiaramente una squadra esperta come l'Itas Diatec sbaglia di meno a quando conta tira fuori i colpi decisivi. Durante il parziale, il tecnico bulgaro di Trento è costretto a lasciare in campo la migliore formazione per evitare di allungare il match e risparmiare energie (25-20). Risultati girone C. Itas Diatec Trentino-Stella Rossa Belgrado 3-0, Kozle-Tours 3-0. Classifica Itas Diatec Trentino, Kozle 3 punti, Tours, Stella Rossa Belgrado 0. Leggi i commenti I commenti dei lettori 
DNIPROPETROVSK (Ucraina) - Il risultato non è stato differente, ma Mazzarri in Ucraina ha visto un'altra partita e un altro Napoli rispetto ad Eindhoven: "Le mie decisioni non hanno pagato, però guardiamo la partita. Siamo stati nella partita, gli episodi ci hanno dato torto e certe decisioni ci hanno penalizzato: Fernandez ad esempio sul primo gol è stato messo a terra. Poi abbiamo condotto la gara, non mi pare che abbiano fatto grandi tiri in porta. Bisogna fare delle scelte, le scelte vanno bene così alla società e andiamo avanti". Mazzarri ha aggiunto. "Abbiamo fatto una buona partita. C'è una crescita rispetto al Psv dove loro sono stati più bravi e forti, ai ragazzi che hanno giocato oggi secondo me quest'esperienza servirà per il futuro, dovevamo fare così e c'è stato un miglioramento". E ancora: "Siamo ancora in corsa per la qualificazione, abbiamo ancora tre partite, due delle quali in casa...". Secondo Mazzarri "una rosa come la nostra va fatta crescere, non si possono prendere 22 top player. Abbiamo fatto scelte sui giovani, raccolgo dati e a gennaio vedremo il da farsi. Oggi s'è visto che cosa vuol dire giocare in serie B e cosa in Europa, cosa vuol dire giocare in Cile. Per Insigne è stata dura, Pandev e Cavani hanno dimostrato che devono giocare titolari. Se non avessi fatto giocare loro e avessi fatto giocare i titolari, mi avrebbero detto: perchè non li fai giocare nelle Coppe?". Il tecnico elogia Donadel e Mesto ("hanno fatto una buona gara") e aggiunge: "Avrò più scelte da fare, siamo solo all'ottava di campionato e dobbiamo giocare tre partite d'Europa. Sono già preoccupato per chi dovrà giocare contro il Chievo, che verrà agguerrito al San Paolo. Quella di stasera - conclude - era una squadra che poteva competere". E infine replica - con pacatezza - ai 162 tifosi arrivati fino a Dnipropetrovsk che a fine partita hanno 'rifiutato' il saluto della squadra: "I tifosi hanno il diritto di pensare quello che vogliono e capisco che non sono contenti - spiega Mazzarri - ma i ragazzi hanno dato tutto". La speranza di passare il turno non è finita, ma Mazzarri è molto chiaro: "Cercheremo di qualificarci con le forze che abbiamo". Leggi i commenti I commenti dei lettori 
BERNA - Francesco Guidolin non può nascondere l'amarezza per il ko della sua Udinese allo Stade de Suisse, dove i bianconeri sono stati battuto per 3-1 dallo Young Boys: "Questa sconfitta vanifica l'impresa di Liverpool, adesso per qualificarci dovremo fare un'altra grande impresa - dichiara il tecnico dei friulani - facendo risultato oggi sarebbe stato meno complicato passare il turno, il ritorno con lo Young Boys sarà quasi decisivo". "SE NON SEI AL 120% TI PUNISCONO" - "Siamo partiti male, con un po' di approssimazione - riconosce Guidolin - la cosa che brucia è che ormai dovremmo saperlo, un po' di esperienza in campo internazionale l'abbiamo: se non sei al 120%, in Europa ti mettono in difficoltà. Abbiamo commesso l'errore di metterci nelle condizioni di dover inseguire dopo appena tre minuti e, anche se nel secondo tempo abbiamo fatto meglio e le occasioni ci sono state, il peccato originale era sempre quello di dover inseguire; anche quando abbiamo fatto gol eravamo comunque sotto 2-1. Poi, giocando l'ultimo quarto d'ora in dieci (con l'infortunio di Benatia e le sostituzioni ormai esaurite, ndr), è diventato impossibile mettere a posto le cose". Leggi i commenti I commenti dei lettori 
