Tabù sfatato. Il Napoli non vinceva al Barbera dal 1969, nelle ultime sei partite aveva sempre perso ma oggi ha interrotto un digiuno che durava da 43 anni. Gli azzurri battono 3-1 il Palermo al secondo ko consecutivo interno e in partita soltanto per un tempo. Dopo il vantaggio siglato da Pandev al 35', nella ripresa la squadra di Mazzarri ha dilagato con Cavani (eurogol) e Hamsik portando a casa una vittoria netta e meritata. Si comincia con Mutti che lancia subito il nuovo acquisto Vazquez, piazzandolo alle spalle della coppia Miccoli-Budan. Mazzarri, privo di Lavezzi, si affida a Pandev che insieme ad Hamsik e all'ex Cavani forma il tridente azzurro. Solo tribuna per Vargas. Cavani, gol e applausi dal suo ex pubblico Appena due minuti e Budan ha sul destro la palla dell'1-0, ma è bravo De Sanctis a chiudere lo specchio della porta. Il Napoli non si spaventa e si rende pericoloso, all'8', con Gargano. Sfondano a sinistra i campani, Dossena mette in mezzo diversi palloni e in area c'è sempre Cavani che in due occasioni non trova la porta e in un'altra impegna Benussi in angolo. Vargas in tribuna ma è già un idolo Il Palermo non sta a guardare, al 24' Budan libera Vazquez che davanti a De Sanctis spreca di sinistro. Al 35' non sbaglia Pandev che chiude in rete un bel contropiede Cavani-Gargano. Il macedone va anche vicino al 2-0 e il primo tempo si chiude con un gol annullato a Migliaccio (fuorigioco). Nella ripresa Mutti cambia modulo e il Napoli dilaga. Azioni, contrasti e gol Al 9' Cavani inventa uno splendido gol, non esulta e si merita gli applausi del suo ex pubblico. Azzurri sul 2-0, ma ancora affamati: al 13' Pandev colpisce il palo, al 15' Hamsik salta Benussi e segna il 3-0 chiudendo la partita. Palermo con il morale a terra, il Napoli non affonda i colpi e, al 44', arriva il gol della bandiera dei siciliani: segna capitan Miccoli di testa. Finisce 3-1 per i campani e tra i fischi del pubblico rosanero. L'esordio di Vasquez E a fine gara Cavani racconta: "Che emozione quegli applausi del pubblico palermitano dopo la mia rete, non mi era mai accaduto, fantastico". Un bel momento di sport in una notte rosa per il Napoli. PALERMO (4-3-1-2): Benussi 5.5; Munoz 5, Silvestre 6, Cetto 5.5, Balzaretti 5; Migliaccio 6, Della Rocca 5 (1' st Acquah 5.5), Barreto 4.5; Vazquez 6 (1' st Alvarez 5); Miccoli 6, Budan 6 (23' st Mehmeti sv). In panchina: Tzorvas, Mantovani, Bacinovic, Pinilla. Allenatore: Mutti 5.5. NAPOLI (3-4-2-1): De Sanctis 6; Campagnaro 6, Cannavaro 6, Aronica 6; Maggio 6, Gargano 6.5 (26' st Dzemaili sv), Inler 7, Dossena 6.5; Pandev 6.5 (36' st Chavez sav), Hamsik 7 (31' st Zuniga sv); Cavani 7.5. In panchina: Rosati, Fernandez, Grava, Mascara. Allenatore: Mazzarri 6.5. ARBITRO: Mazzoleni di Bergamo 5.5. RETI : 35' pt Pandev, 9' st Cavani, 15' st Hamsik, 44' st Miccoli. NOTE: Serata umida, terreno in discrete condizioni. Spettatori: 22.110 per un incasso di 333.870.00 euro. Ammoniti: Nessuno. Angoli: 4-3. Recupero: 1'; 2'. 
Juve e Milan vincono due partite difficilissime. Forse quella del Milan era più difficile per la caratura dell'avversario, anche se poi la bravura di Ibra e Thiago Silva la fanno sembrare molto più semplice. Si è rivelata più sofferta invece quella della Juve, che non cambia modo di giocare e mentalità ma ha fatto più fatica. Il campionato, con questo duello fino alla fine, sarebbe veramente degno del nome che porta. Speriamo quindi che nessuna delle due molli. Io vedo leggermente favorito il Milan, per il numero di giocatori straordinariamente importanti, ma la Juve ha dalla sua un allenatore che dimostra sempre più di avere gli attributi. E' chiaro che Conte ha semidistrutto il mercato della Juve dell'anno scorso: i giocatori più importanti erano Krasic e Toni e non li vuole proprio vedere, Motta non lo convoca quasi neanche per gli allenamenti. Ha chiesto e ottenuto il sostituito di Matri e ha avuto Borriello. E' un allenatore che, chiamato alla prima esperienza importante, se l'è giocata nel modo migliori: "Se ci sono errori li faccio io e mi prendo la responsabilità". Anche e soprattutto per le sue convinzioni nei confronti dei giocatori: in questo Marotta e Agnelli sono stati bravissimi. Non hanno perseverato, si sono fidati e il loro comportamento è stato premiato. Si sarebbero potuti dispiacere e invece hanno gestito e sostenuto alla grande le idee dell'allenatore. Si è creato così un gruppo unito e importante, che non sbaglia mai l'approccio e non sottovaluta mai l'avversario: è tornata la Juve di sempre. Sono sicuro che Agnelli e Marotta costruiranno una squadra che tornerà a vincere. E' molto salutare per il calcio italiano e romano la vittoria della Roma e sarà ancora più salutare se De Rossi firmerà il contratto: io lo considero uno dei ragazzi più intelligenti del calcio italiano. E' al centro del progetto dei prossimi 3-4 anni della Roma. Da romano e romanista, se non vivesse quest'esperienza sarebbe imperdonabile. A questo livello economico potrebbe anche rifiutare offerte maggiori: non sono uno o due milioni a fare la differenza. De Rossi potrebbe essere quello che è stato Di Bartolomei per la Roma di Viola e Liedholm, giocatore simbolo amato da tutta Roma. De Rossi lo è già ma si consacrerà quando la Roma tornerà a vincere. E la Roma non potrà vincere senza De Rossi. Quello della Lazio è stato un brutto tonfo. A Siena una prestazione abulica: inesistente dal punto di vista fisico e non pervenuta da quello mentale. Sinceramente non me l'aspettavo. Hernanes è un giocatore al quale non si può rinunciare, anche se reduce da un periodo difficile e non al meglio: è di gran lunga il migliore come tecnica e classe, è come rinunciare a Pirlo. Certo, la Lazio aveva tanti assenti, ma Reja forse questa volta ha qualcosa da farsi perdonare: però probabilmente ha già capito che il 4-4-2 con Lulic e Sculli all'esterno e Ledesma e Cana al centro non si può fare e sicuramente troverà i rimedi giusti. Quella di Ranieri all'Inter è veramente una bella storia: chissà perché Moratti non l'ha scelto dall'inizio. Forse c'era la necessità di cambiare troppi uomini e Gasperini è andato in difficoltà. Ranieri in questo ha maggiore esperienza. Il suo lavoro potrà ritenersi concluso quando sarà al sicuro in Champions e andrà avanti e poi, chissà, se Milan e Juve rallenteranno, potrebbe approfittare per inserirsi nella lotta scudetto. La Fiorentina ha ottenuto a Novara una grande vittoria, ma io penso che sarà convalescente per tutto il campionato. Credo che la squadra viola non debba prendere un centravanti per sostituire Gilardino. Devo fare un appunto alle curve di Juventus e Atalanta. Non capisco lo striscione della tifoseria bianconera contro Borriello: è una polemica che non dovrebbe interessare i tifosi. Borriello ha girato tantissime squadre, non capisco perché i tifosi bianconeri questo aspetto non lo abbiano considerato. Borriello è un professionista serio e farà anche in bianconero il suo dovere come sempre. I tifosi secondo me hanno sbagliato: non possono sentirsi traditi da un giocatore con la sua storia. Sembra quasi che abbiano voluto colpire un bersaglio che in realtà non esiste. E io penso che abbiano sbagliato anche i tifosi dell'Atalanta con Doni: capisco che sono in difficoltà perché Doni era il loro beniamino, ma ora è un uomo distrutto e forse deve solo essere lasciato in pace. Una cosa è certa: Doni ha dato il meglio con la maglia dell'Atalanta, quindi il suo dolore è ancora più grande. Io penso che con gli uomini in difficoltà si possano fare due cose: o gli sta accanto o li si lascia in pace. Io non so se Doni meriti la prima cosa, ma di certo non merita di essere messo ancora più in difficoltà. 
REGGIO CALABRIA - La Reggina ha esonerato il tecnico Roberto Breda: al suo posto arriva Angelo Gregucci. Lo ha reso noto la società calabrese con una nota sul proprio sito. Breda, che nell'ultima giornata disputata venerdì (la prima del 2012) aveva ottenuto un pareggio senza reti a Vicenza, lascia la squadra al sesto posto in classifica con 31 punti. Gregucci arriva a Reggio dopo la sua ultima esperienza conclusa in anticipo lo scorso anno alla guida del Sassuolo. Leggi i commenti I commenti dei lettori 
ROMA - Siena si rimette subito in carreggiata dopo lo scivolone interno contro Pesaro e coglie una vittoria convincente a Sassari (91-75): la Montepaschi torna quindi subito sola al comando dopo la 15esima giornata, grazie al ko di Milano a Teramo nell'anticipo. Cantù doma Biella 66-61, Cremona conquista due punti fondamentali in ottica salvezza contro Varese (69-61), Montegranaro fa il colpo a Caserta (75-66), mentre le due altre vittorie in trasferta sono sulla sirena: Roma passa a Casale Monferrato 93-92, Venezia si impone su Treviso nel derby del PalaVerde per 68-67. La Scavolini Siviglia ferma la corsa della Canadian Solar: 86-77 per i pesaresi. SIENA, RISCATTO IMMEDIATO - A Sassari non riesce il miracolo dello scorso anno: archiviata la sconfitta casalinga con Pesaro, Siena ritorna alla vittoria in Sardegna. Per i campioni d'Italia però, nonostante il finale netto, non è stata una passeggiata. Sassari ci ha provato a rendere difficile la vita agli uomini di Pianigiani e fino all'inizio dell'ultima frazione è stata in partita. Alla fine la classe di Moss e di Andersen (miglior marcatore della gara con 23 punti) hanno fatto la differenza. Nell'ultimo quarto, giocato quasi tutto senza Easley, Sassari prova a opporre resistenza nei primi minuti, con Devecchi e Hosley che tengono i sardi a meno sei: 64-70. Siena però cambia marcia e piazza l'allungo decisivo. Carraretto, Mc Calebb e Ross sono perfetti dalla lunetta, mentre Zisis (8 punti e 8 assist) rompe il gioco dei cugini Diener costringendo Sassari a cercare soluzioni complicate. ALLA REYER UN DERBY MOZZAFIATO - Venezia fa suo sulla sirena a Treviso il derby con la Benetton che mancava dalla stagione 1993-94. Gara mozzafiato caratterizzata da un lungo testa a testa tra le due squadre: una tripla di Szewczyk ad una manciata di secondi dalla fine ha dato il successo alla Reyer che raggiunge quota 16 in classifica mentre i biancoverdi, fermi a 10, hanno soltanto due punti di vantaggio dalla zona retrocessione. Treviso parte bene e domina il primo quarto, che si chiude 16-8. Venezia si sveglia e trova la solita velocità di Young che riporta sotto gli orogranata. Poi è punto a punto fino all'intervallo lungo. Si rientra sul parquet e Szewczyk sfodera la solita mano magica e riporta Venezia in vantaggio. La Benetton però rialza la testa con Jobey Thomas: 52-48 alla fine del terzo quarto. Ultimi 2' serrati: tripla di Thomas quando mancano 39", Treviso in vantaggio. Risponde da tre Szewczyk e Venezia in vantaggio, fallo su Clark quando mancano 3". Si va ai liberi, Clark sbaglia e si resta 67-68. CREMONA, VARESE MAI IN PARTITA - Successo che non fa una piega quello della Vanoli Braga (69-61) contro una Cimberio mai realmente in partita. La squadra di Caja punta tutto sulla difesa e alla fine la mossa paga. Varese, senza l'acciaccato Ranniko, non riesce a bucare il muro di Cremona e va subito sotto, senza mai dare cenni di recupero. Solamente nel terzo quarto la squadra di Recalcati ha un sussulto e arriva fino al -3, ma Cremona si porta di nuovo sul +10. La Vanoli Braga gestisce bene il vantaggio fino alla fine. Ottima la prestazione collettiva di Cremona che con questa vittoria fa un balzo avanti nella zona salvezza in attesa del turno di riposo di mercoledì. Per la Cimberio bene solo Diawara e Kangur. ROMA, VITTORIA DI CARATTERE - Tanto carattere e una tripla di Tucker a 10" dalla fine hanno permesso all'Acea Roma di espugnare il PalaFerraris di Casale Monferrato. Inizia bene la Novipiù con tre triple di fila di Janning: 13-4 al 3'. Casale vola fino al 16-4 al 4', ma con l'ingresso di Mordente Roma torna competitiva e rientra con Dedovic e Tucker (18-16 all'8'). Al riposo lungo si va sul 44-42 per i padroni di casa. Al rientro dagli spogliatoi Roma è micidiale con un parziale di 13-0: 44-55 al 23'. La partita va avanti a strappi fino al parziale di 8-0 che porta Casale sull'84-82 al 37'. Poi è punto a punto: Slokar impatta e poi Mordente mette un libero per il nuovo sorpasso: 84-85 al 38'. A rimbalzo Chiotti commette fallo: Dedovic fa due su due, imitato ancora da Shakur: 91-90 a -38". Maestranzi fallisce la conclusione dall'arco del nuovo vantaggio ospite, con Kakiouzis a commettere fallo su Shakur. A 22" dalla sirena il play casalese mette un solo libero. Roma va dall'altra con Tucker che si libera dalla marcatura e scaglia la tripla, quella della vittoria. CANTU' SOFFRE - Altra vittoria casalinga per Cantù che supera Biella dopo una partita combattuta fino all'ultimo minuto. Dopo tre parziali equilibrati, l'ultimo quarto si apre con la partenza sprint di Cantù che si porta sul +10 in poco più di un minuto. Biella è in difficoltà e ha uno dei suoi migliori marcatori, Miralles, in panchina con 4 falli. Trinchieri sprona i suoi a velocizzare il gioco ma la Bennnet non riesce a chiude la partita. Biella dal canto suo non ne approfitta: Soragna sbaglia una tripla e un contropiede a due minuti dalla fine e Cantù controlla il vantaggio fino al fischio finale. CASERTA, E' CRISI - La Juve Caserta targata Otto perde la sua quarta partita di fila, cedendo i 2 punti ad una Fabi Shoes Montegranaro cinica e concreta nei momenti chiave. La Juve gioca probabilmente la sua peggiore gara da inizio stagione con il tabellino di fine gara fermo ad appena 66 punti e statistiche che la dicono lunga: 53% da 2, 25% da 3, 19 palle perse contro le 6 recuperate. Alla fine tanti fischi per la squadra di Sacripanti. La prima parte di gara non concede grandi emozioni. Nell'ultima frazione di gioco i bianconeri sono più attenti in difesa e più precisi in attacco, al 33' una tripla di Fletcher porta la Otto avanti (54-53). Gli oltre 3 mila tifosi del Palamaggiò ci credono, ma Kirskey, il migliore in campo, e Ivanovic riportano la Sutor avanti di 8 (59-67) al 38'. E' l'allungo decisivo. PESARO SI CONFERMA - Nel posticipo della giornata, la Scavolini Siviglia Pesaro continua a vincere e stavolta, dopo il blitz di Siena, ha la meglio sulla Canadian Solar Bologna, reduce da quattro vittorie consecutive. Hickman protagonista della serata con 23 punti, seguito da White (20) e Jones (15), mentre da parte bolognese non sono bastati i 22 di Sanikidze. Dinamo Sassari-Montepaschi Siena 75-91 (20-26, 42-49, 60-68) Dinamo : Metreveli 8, Binetti ne, Hosley 12, Devecchi 4, Diener T. 11, Sacchetti, Plisnic 16, Diener D. 13, Vanuzzo, Pinton 3, Easley 8. All. Sacchetti. Montepaschi : Mc Calebb 17, Zisis 8, Andersen 23, Rakocevic 7, Carraretto 7, Thornton, Ress 3, Michelori 1, Landi, Lechthaler ne, Stonerook 3, Moss 22. All. Pianigiani. Arbitri : Luciano Tola, Marco Giansanti e Massimiliano Barni Note - Tiri da due: Sassari 22/44, Siena 24/45. Tiri da tre: Sassari 5/21, Siena 7/18. Totale tiri: Sassari 27/65 Siena 31/63. Tiri liberi Sassari 16/20 Siena 22/30. Rimbalzi: Sassari 31 - Siena 45. Usciti per falli: Easley (33'23") Spettatori: 4532. Incasso: 68.887 (compresi abbonati). Benetton Treviso-Umana Reyer Venezia 67-68 (16-8; 29-29; 52-48) Benetton : Ortner 7; Becirovic 6; Bulleri 18; De Nicolao; Thomas 16; Sandri; Ivanov; Cuccarolo 2; Gaspardo; Moldoveanu 11; Wojciechowski; Viggiano 7. All. Djordjevic. Umana Reyer : Clark 9; Allegretti; Causin; Slay 13; Szewczyk 10; Meini 3; Young 6; Fantoni 7; Bowers 8; Rosselli 6; Magro; Bryan 6. All. Mazzon. Arbitri : Pozzana, Lo Guzzo, Aronne. Note - Tiri da 2: Benetton 17/38; Reyer 20/34. Tiri da 3: Benetton 8/22; Reyer 5/19. Tiri Liberi: Benetton 9/11; Reyer 13/17. Rimbalzi: Benetton 34; Reyer 30. Falli : Benetton 19; Reyer 18. Usciti per 5 falli: 38'42" Young (Venezia); 39'57" Viggiano (Treviso). Novipiù Casale Monferrato-Acea Roma 92-93 (27-23, 44-42, 61-68) Novipiù : Shakur 24, Temple 15, Janning 18, Martinoni, Chiotti 6, Gentile 2, Malaventura 10, Pierich 6, Stevic 8, Ferrero 3. Ne Giovara, Di Prampero. All. Crespi. Acea : Dedovic 22, Gordic 2, Tucker 16, Kakiouzis 14, Crosariol 2, Tonolli, Mordente 3, Maestranzi 14, Slokar 20. Ne Marchetti. All. Lardo. Arbitri : Paternicò, Sardella, Gori. Note - Tiri da 2 Casale 13/27; Roma 27-40. Tiri da 3: Casale 15/29, Roma 9/19. Tiri liberi: Casale 21/25, Roma 12/16. Rimbalzi: Casale 25; Roma 18. Assist: Casale 16, Roma 18. Spettatori: 3.000 circa. Bennet Cantù-Angelico Biella  66-61 (16-21; 32-34; 51-45) Bennet : Micov 8, Markoishvili 4, Leunen 9, Marconato 12, Mazzarino 9, Abass ne, Diviach ne, Gianella 2, Shermadini 6, Cinciarini 4, Bolzonella ne, Basile 12. All.: Trinchieri. Angelico : Jurak 0, Minessi ne, Coleman 8, Soragna 21, Pullen 14, Laganà ne, Miralles 11, Rossi ne, Chessa 4, Dragicevic 3, De Vico ne, Tavernari 0. All.: Cancellieri. Arbitri : Cicoria, Duranti, Filippini. Note - Tiri liberi: Cantu 15/22; Biella 3/5. Tiri da due: Cantu 15/26; Biella 20/34. Tiri da tre: Cantu 7/24; Biella 6/20. Rimbalzi: Cantu 35; Biella 25. Usciti per 5 falli: Miralles (39'). Spettatori: 3.826 per un incasso di 43.746 euro. Otto Caserta-Fabi Shoes Montegranaro 66-75 (15-21, 28-38, 47-51) Otto : Rianna ne, Maresca 11, Righetti ne, Marzaioli ne, Collins 3, Smith 19, Stipanovic 4, Bell 8, Cefarelli ne, Loncarevic ne, Doornekamp 8, Fletcher 13. All: Sacripanti. Fabi Shoes : Karl 7, Piunti ne, Perini ne, Antonutti ne, Nicevic 6, Zorosky 14, Di Bella 6 , Mazzola 6, Kirksay 12, McNeal 13, Brunner 3, Ivanov 8. All: Valli. Arbitri : Sahin, Lazzarini, Bettini. Note - Tiri da due: Otto 17/32, Fabi Shoes 23/38. Tiri da tre: Otto 6/24, Fabi Shoes 4/22. Tiri liberi: Pepsi 14/15, Fabi Shoes 17/22. Falli: Otto 25, Fabi Shoes 21. 5 falli: Doornekamp (Otto). Spettatori: 3.891 per un incasso di 24.632 euro. Vanoli Braga Cremona-Cimberio Varese 69-61 (16-8, 36-26, 52-43) Vanoli Braga : Lighty 11, Cinciarini 11, Mazic ne, Lottici ne, Antonelli ne, Tabu 15, D'Ercole 3, Perkovic 8, Milic 7, Tusek 9, Belloni ne, Roderick 5. All. Caja. Cimberio : Demartini, Hurtt 4, Stipcevic 3, Rannikko ne, Talts 4, Diawara 21, Reati, Garri 2, Kangur 16, Ganeto 3, Bertoglio ne, Fajardo 8. All. Recalcati. Arbitri : Mattioli, Weidmann e Biggi. Note - usciti per 5 falli nessuno. Vanoli Braga tiri da due: 17/31, tiri da tre: 6/18, tiri liberi: 17/25, rimbalzi 28, falli 21; Cimberio tiri da due: 18/41, tiri da tre 4/21, tiri liberi 13/15, rimbalzi 43, falli 22. Spettatori 3.200. Scavolini Siviglia Pesaro-Canadian Solar Bologna 86-77 (27-19, 46-43, 69-62) Scavolini Siviglia : White 20, Cavaliero 8, Hickman 23, Cusin 2, Flamini 1, Hackett 7, Lydeka 10, Jones 15. N.e. Traini, Alibegovic e Cercolani. All. Dalmonte. Canadian Solar : Koponen 10, Vitali 3, Poeta 7, Gigli 4, Sanikidze 22, Gailius 9, Lang 5, Werner 4, Douglas 13. N.e. Vitali M., Canelo, Quaglia. All. Finelli. Arbitri : Lamonica, Seghetti, Provini. Note - Tiri da due punti: Pesaro 22/40, Bologna 23/46. Tiri da tre punti: Pesaro 10/19, Bologna 6/23. Tiri liberi: Pesaro 12/16, Bologna 13/16. Rimbalzi: Pesaro 30, Bologna 36. Nessuno uscito per 5 falli. Spettatori 4.597, incasso 38.994 euro. Leggi i commenti I commenti dei lettori 
