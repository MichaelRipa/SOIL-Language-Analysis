E’ una delle più interessanti novità del salone di Genova, il Saphire: si propone come monotipo per la famiglia e per le regate di club, si compra online scegliendo i colori, si può carrellare e varare con facilità Carrellabile, leggero, e versatile: si ala e si vara direttamente dal carrello stradale senza la gru e si compra sul web: è il Saphire 27 <http://www.saphire.com> . L’innovativo monotipo a vela di 8 metri è firmato da Claudio Maletto (progettista tra l’altro di ben 11 imbarcazioni di Coppa America) e costruito dal cantiere polacco Delphia Yachts. Il Saphire 27 sarà presentato ufficialmente in Italia al Salone Nautico Internazionale di Genova dal 6 al 14 ottobre prossimi. Saphire 27 è un’imbarcazione unica nel suo genere, in grado di garantire alte prestazioni insieme a facilità di utilizzo e di trasporto a un prezzo competitivo grazie a una strategia di vendita diretta, dal produttore al cliente finale senza intermediari. Saphire 27 si compra, infatti, anche on line su saphireboats.com  dove è inoltre possibile inoltre “costruire” la propria barca ideale, scegliendo <http://www.saphireboats.com/configurator/new?start>  il colore dello scafo, degli interni, degli arredi e aggiungere optional come il teak, il kit cucina, il frigo e gli strumenti di navigazione. Il Saphire 27 si rivolge ad una clientela che ama la velocità e le regate, ma allo stesso tempo non vuole rinunciare all’utilizzo dell’imbarcazione anche nel tempo libero in compagnia della famiglia o degli amici. Scafo ecoperta sono costruiti in infusione sottovuoto con sandwich e resina vinilestere con successiva postcottura. L’albero a crocette acquartierate è in fibra di carbonio e si monta facilmente come sulle derive, senza la necessità di particolari attrezzature. Il piano velico è offerto in due configurazioni: una più “ aggressiva” per i regatanti con randa allunata e full batten, realizzata in materiali avanzati, mentre la seconda la “family sail”, studiata per la crociera e per utenti meno esperti è  caratterizzata da una randa meno potente in poliestere. Completano il gioco di vele gennaker e un Code 0 per sfruttare al meglio anche le condizioni di vento leggero. Claudio Maletto descrive così il concept del progetto: “ Saphire 27 è il progetto più innovativo presente al momento sul mercato e il suo potenziale è enorme. L’obiettivo era disegnare una barca che potesse essere manovrata da una famiglia con bambini piccoli ma allo stesso tempo usata anche da velisti esperti nelle regate. E’ stato molto importante per me combinare sicurezza e alta velocità insieme, considerando che le moderne barche da competizione talvolta  possono essere rischiose in condizione di vento forte. La semplicità di trasporto e varo era un altro elemento chiave del progetto. Il linguaggio del design è moderno per garantire a lungo il valore della barca. Easy to sail era la linea guida per integrare tutte le idee innovative e creare una barca che è assolutamente unica sul mercato”. CARATTERISTICHE TECNICHE Lunghezza 8,00 m Larghezza 2,50 m Pescaggio 1,70 m (0,45 m con chiglia alzata) Peso 1.150 kg Peso deriva 500 kg Altezzaalbero 10,50 m Randa 29,00 m2 Fiocco 15,00 m” 4 postiletto Motore:elettrico o fuoribordo tradizionale Prezzo base: Euro 49.000,00 (IVA esclusa) con albero in carbonio e vele (randa e fiocco) in membrane. Saphire Il Saphire 27 è presente al Salone Nautico Internazionale di Genova dal 6 al 14 settembre 2012 al Marina 1 Banchina C  posto C123. Sul canale Barche & Saloni della webTV di Saily.it il video del Saphire al salone www.saphireboats.com Leggi i commenti I commenti dei lettori 
"I giorni festivi di apertura in più hanno creato nuovi posti di lavoro,  specialmente nei fine settimana. Certo non si tratta di contratti di  lavoro a tempo indeterminato, ma sempre di lavoro si tratta, qualcosa in  più rispetto a chi è costretto a restare a casa in cerca di un impiego". E' questo un passo della lettera aperta che il direttore di uno dei più grandi centri commerciali della Toscana, I Gigli di Campi Bisenzio, scrive al presidente della Regione Toscana Enrico Rossi. Domenica proprio ai Gigli si era tenuta una protesta di duecento fra sindacalisti e lavoratori (soprattutto donne, soprattutto commesse) che con cartelli, striscioni e slogan chiedevano il rispetto del riposo domenicale. "Domenica libera" si leggeva e: "Il lavoro è importante, la famiglia fondamentale". Ora Yashar Deljoye Sabeti, direttore dei Gigli torna sulla questione delle domeniche di shopping che non riguarda soltanto i centri commerciali, ma tutti i negozi, dai più grandi ai più piccoli, da quelli del centro alla periferia. Guarda le immagini della protesta delle commesse "Non  ha senso chiedere la chiusura nel giorno in cui la maggior parte delle  persone gode del proprio tempo libero. La società e le abitudini dei  cittadini sono cambiate profondamente negli ultimi anni, il commercio  non poteva non subire mutazioni e ora non possiamo pretendere di  rimanere indietro di decenni" prosegue Sabeti. "Forse la soluzione non è proibire  le aperture durante le domeniche e le festività, ma lavorare affinché  tutti i lavoratori possano godere di contratti e diritti che li tutelino  realmente, anche a fronte di un riconoscimento economico più cospicuo  rispetto all'attuale. Questa è la direzione da intraprendere, affinché  il lavoro domenicale e festivo non sia più tabù". Poi il direttore polemizza con il presidente della Regione: "Ci siamo mossi  fin da aprile di quest'anno, per invitarla come ospite speciale a Job  Zone, nella giornata conclusiva di domenica scorsa, per farle toccare  con mano quella che è una delle maggiori realtà per numero di dipendenti  in Toscana, ricevendo solo risposte elusive. Sarebbe stato bello averla  con noi il 7 ottobre, anche nel rispetto di quei 200 che hanno  manifestato, di quei 5mila che si sono presentati alla kermesse di Corte  Lunga in cerca di lavoro e dei 65mila cittadini toscani che hanno  scelto I Gigli per la loro domenica". Sabeti conclude la lettera aperta scrivendo che "senza le domeniche di apertura, quest'anno, I Gigli avrebbero rischiato risultati negativi; uno scenario che sarebbe probabilmente costato il posto di lavoro ad alcune centinaia degli attuali 1800 dipendenti dei 134 punti vendita". 
Si vendemmia a Pompei. E si beve un vino molto simile a quello di duemila anni fa. Giovedì 11 negli scavi dell'antica città romana si celebra il tradizionale taglio delle uve nei vigneti sperimentali dell'area archeologica. Ne sarà prodotto il rosso "Villa dei Misteri" in omaggio alla celebre domus suburbana, tra le maggiori produttrici di vino della città già nel II secolo avanti Cristo. La raccolta, aperta anche al pubblico,  si svolgerà fino alle 13 nei vigneti del Foro Boario, del Triclinio estivo, della Domus della Nave Europa, della Caupona del Gladiatore, di Eusino, e nell'Orto dei Fuggiaschi. L'esperimento nasce nel 1994, quando il Laboratorio di Ricerche della Soprintendenza archeologica (diretto allora da Annamaria Ciarallo, oggi da Ernesto De Carolis)  avvia studi di botanica applicata all'archeologia sugli antichi tralicci e vigneti carbonizzati dall'eruzione del 79. Nel 2003 la semina delle prime viti, secondo le tecniche di viticoltura antica. Oggi si estendono per circa un ettaro, sugli stessi luoghi di duemila anni fa, tra le Regiones 1 e 2. "Villa dei Misteri" è prodotto, con la collaborazione di "Mastroberardino", da uve di piedirosso e sciascinoso. 

"Le risorse - sottolineano i consiglieri Ferrari e Garbi (PD) - sono state distribuite secondo i criteri consolidati: 319,498 milioni sulla base della distribuzione della popolazione residente over 75 anni; 106,165 milioni sulla base delle medesime risorse attribuite nel 2011 a ciascuna Azienda Usl e destinate a finanziare gli interventi a favore delle persone con disabilità e 13,149 milioni sulla base del livello di risorse destinate nel 2011 a finanziamento delle gravissime disabilità acquisite. I Consiglieri PD, in una nota, esprimono soddisfazione per le scelte della Regione, "che a fronte dei mancati finanziamenti nazionali, ha stanziato ingenti risorse che rappresenteranno una risorsa fondamentale per tanti cittadini che non sono autosufficienti e per le loro famiglie, sempre più messe in difficoltà dalla crisi economica". 
Sarà bianco e nero, i colori dell'iPhone, il suo prodotto di grido. E' partito il conto alla rovescia per l'Apple store in centro a Torino. Per mesi si è nascosto dietro i teloni neri in via Roma, all'angolo con via Principe Amedeo. Una scatola di "scena" che ha protetto scenografie e addetti dell'inaugurazione del tempio digitale. Ogni volta uno spettacolo e sabato alle 10 si alza il sipario. Da giorni è sparito il catafalco nero che nascondeva l'interno e ora si intravedono le porte scorrevoli e gli spazi interni. Mille e quattrocento metri quadrati su due piani. Sarà il più grande store della mela morsicata in Italia, dove ce ne sono altri dodici, il secondo a Torino, dopo quello delle Gru a Grugliasco. E sarà il secondo posizionato in un centro storico. Oltre centoventi prodotti esposti da vedere e da toccare e cinquanta dipendenti, neo assunti, che di questi tempi è una buona notizia. E poi tutta l'offerta classica: corsi per imparare a usare e personalizzare computer, iPad, iPod, e iPhone, compreso il numero 5, già introvabile a due settimane dal lancio. Per i primi mille visitatori, come è consuetudine, ci sarà in regalo la maglietta dell'inaugurazione. Non si deve per forza comprare, si può entrare, curiosare un po' provare e testare la tecnologia per capire se è utile e se ti piace. Una strategia di marketing soft che però miete vittime in tutto il pianeta. Basta pensare alle code di tecno-appassionati che si formano ogni volta che l'azienda di Cupertino lancia un nuovo prodotto. La mela più comprata del mondo non è però la sola novità dell'autunno dello shopping. Il 25 ottobre aprirà, al 31 di via Lagrange, anche lo store monomarca di Italian Independent, la griffe di Lapo Elkann che apre i battenti a Torino a sei anni dalla sua nascita. Due piani, anche in questo caso, per occhiali, capi di abbigliamento, che saranno appesi su uno sfondo con lo skyline di Torino, e accessori. "Sappiamo che è un momento difficile  -  spiega Andrea Tessitore, presidente e ad dell'azienda  -  ma i nostri prodotti stanno riscontrando successo e poi essere indipendenti, come dice il nostro claim, è scrivere ogni giorno la nostra storia". Il negozio, che ormai non si chiama più così, ma piuttosto store, o concept monomarca, sarà in un interno cortile. A dispetto della discrezione del luogo però l'ingresso sarà sormontato da un paio d'occhiali, l'oggetto di grido dell'azienda in questo momento, appoggiati su una lastra di vernice bianca fluo, che di notte rifletterà la luce come un neon. E, con uno stile perfettamente in linea con quello il suo fondatore, non si potrà fare a meno di notarlo. 
ROMA - In un anno, tra giugno 2011 e giugno 2012 Italia e Spagna hanno sofferto di una fuga degli investitori a causa dell'intensificarsi della crisi del debito. Una fuga enorme: 235 miliardi in Italia, ovvero il 15% del pil e in Spagna di 296 miliardi, pari al 27% del pil. E' il c alcolo del Fondo Monetario internazionale nel Rapporto sulla stabilità finanziaria. "La crisi dell'area dell'euro rimane la principale fonte di preoccupazione", dice il Fmi "e nonostante i recenti favorevoli sviluppi sui mercati, i rischi per la stabilità finanziaria sono aumentati. "Ora bisogna agire ancor più velocemente". Come? "Elementi chiave a livello nazionale sono la realizzazione del consolidamento fiscale in modo tempestivo e favorevole alla crescita, riforme strutturali per ridurre gli squilibri esterni e promuovere la crescita, il completamento della ristrutturazione del sistema bancario". Ma questi sforzi dei singoli Paesi dovranno essere accompagnati a livello di Eurozona "da sufficienti fondi per le banche attraverso i programmi di liquidità della Bce. Più in particolare", si legge nel Rapporto, "progressi concreti verso la creazione di un'unione bancaria nell'Eurozona aiuterà a interrompere il pernicioso legame tra debiti sovrani e banche domestiche e aiuterà a migliorare la supervisione". 
Ghiretti sull'inceneritore: "Finora se n'è è parlato a spizzichi e bocconi: convochiamo un consiglio straordinario per discuterne". Poi: "Mi spiace di essere svisato". Capelli ricapitolando sul debito del Comune: "Orbene, il debito di questa società è di 20 milioni di euro". E ancora rivolto alla minoranza: "Volete la visione? Max Weber diceva andate al cinema…" Manno: "Vi leggo una lettera della commissione Audit sul debito: me ne faccio nuncius". Poi: "Non voglio sentire diatribe da romitorio". Ageno in difesa dell'assessore attaccato da Iotti: "Inviterò l'assessore Capelli a mettere delle pre-fìche davanti a lui". (intendendo dire prèfiche, le donne pagate per piangere davanti ai funerali nell'antica Roma) Sempre dalla consigliere grillina, una metafora noir: "Se io mi trovo davanti a uno che spara a un altro e devo scegliere tra inseguirlo o soccorrere la vittima, io mi concentro sulla vittima. Faccio tutto il possibile per salvarla e poi perseguo chi l'ha fatto". Buzzi opponendosi alla relazione dell'ex commissario: "Se vogliamo vedere Ciclosi come un novello nembo kid...". Sempre sui supereroi: "Contro chi vogliamo procedere, nei confronti di superman?". Ageno: "Non faccio giustizialini". (giustizialismi) Volta : "Occorre una scotomizzazione". (il processo di negazione inconscia come autodifesa) Ghiretti: "Un'economia andata a catafascio". Nuzzo: "Iotti, parlando di pre-dissesto, forse pensa al suo partito: il P. D.". Poi: "Il Ponte Nord è un'abominìa". Il sindaco Pizzarotti concludendo il suo intervento: "Cacchio, effettivamente l'ho tenuta un po' lunga". 
