MILANO - All'indomani dell'ondata provocata dalla visita di Roberto Mancini nella sede del Milan, tutti i protagonisti cercano di creare un clima di bonaccia. L'allenatore del Manchester City tenta di ridurre la portata dell'incontro: "Sono andato nella sede del Milan solo per una visita di cortesia - dice il tecnico di Jesi all'Ansa - tra l'altro a chiedermi di farlo è stato Adriano Galliani. Dunque, nessuna operazione di mercato in vista. Ero a Milano per vicende personali, Galliani mi ha chiesto di incontrarci. Sono stato dieci minuti, e non ho certo fatto alcuna proposta per Thiago Silva. Tantomeno ho offerto al Milan Balotelli o Tevez". Non vuole alimentare l'asta internazionale sul suo assistito nemmeno l'agente del difensore brasiliano, Paulo Tonietto: "Non abbiamo avuto contatti con City o Barcellona. Lui preferisce restare al Milan. Solo il Milan può decidere di cedere Thiago Silva". Di sicuro Thiago Silva è inseguito da Barça e City che lo ritengono l'elemento più indicato per rinforzare i loro reparti difensivi. Mentre al Milan, fin dalla sessione di mercato invernale, piace molto Carlos Tevez. Nei discorsi tra Milan e City potrebbe essere entrato anche Ibrahimovic, anche se fin dal momento dell'uscita dalla sede di Via Turati Mancini ha smentito ogni corteggiamento allo svedese. Nel pomeriggio, ad alimentare l'intreccio di mercato, è arrivato un messaggio su Twitter del numero 11 del Milan. "Molta gente si prende la briga di dire al posto mio cose che non mi sono nemmeno state dette. Se vado, vado. Se resto, resto. Questo è chiaro". Comunicazione piuttosto criptica che farebbe ipotizzare un certo fastidio per le voci di questi giorni, apparentemente foriere di sviluppi ignoti anche al diretto interessato descritto come assolutamente convinto di proseguire in maglia rossonera. In casa Milan precisano che Ibrahimovic non presta particolare attenzione a quello che viene pubblicato sul suo profilo Twitter, curato da suoi collaboratori in Svezia. E in ogni caso, di fronte alla considerazione che un messaggio simile difficilmente può essere attribuito all'iniziativa autonoma (se non piuttosto incauta) di un collaboratore, smorzano con una circostanza rassicurante: per le vicende di Ibrahimovic, il club rossonero presta attenzione solo alle dichiarazioni del diretto interessato o del suo agente Mino Raiola. Le questioni di mercato corrono parallele all'analisi delle cause del principale problema della stagione appena conclusa: gli infortuni che hanno falcidiato il Milan condizionando la corsa scudetto con la Juventus. "Sono io il responsabile di tutto quello che è successo quest'anno", ha detto Massimiliano Allegri a Milan Channel. L'allenatore livornese ha detto più volte che il suo rimpianto più grande è stato l'utilizzo di Thiago Silva tra Juventus e Roma nella settimana precedente l'andata col Barcellona, chiusa con il ko muscolare del brasiliano con i giallorossi. Poi il tecnico ha difeso Daniele Tognaccini, il preparatore atletico che da 14 anni si occupa di far carburare la rosa rossonera. "Lui è straimportante, gli sono state addossate colpe che non sono sue". Una frase che tiene conto dell'approccio con il quale si cercherà di capire le cause dei molti infortuni: un confronto aperto a tutte le componenti di Milanello (tecnica, atletica e medica) in programma nei prossimi giorni. Leggi i commenti I commenti dei lettori 
Il "mail bombing" a difesa di Villa Borghese. Un nutrito numero di associazioni, da Amici di Villa Borghese a Italia Nostra, da Legambiente al Fai, esprime così il proprio dissenso verso il concorso ippico nel parco storico . Gli Amici di Villa Borghese affermano che "il cantiere del concorso è stato avviato prima ancora che fossero richiesti i pareri alle autorità competenti. Ma nonostante le proteste il Comune continua a concedere che il parco sia distrutto ogni anno un po' di più". Il blog MiglioraRoma lancia dunque l'iniziativa: un testo standard da inviare a decine di caselle mail riferite ai soggetti istituzionali coinvolti nella realizzazione del concorso. La mail, che ha come oggetto "contro il concorso ippico a Villa Borghese", recita: "Gentili Signori, Vi scrivo per chiedervi di trasferire il Concorso ippico di Piazza di Siena fuori dal Parco storico di Villa Borghese. Questo evento, infatti, crea ogni anno notevoli disagi per i cittadini, oltre che danni irreparabili alla Villa. Per due mesi la parte centrale e più bella del Parco è invasa da mezzi pesanti che rendono inagibile la Villa oltre che pericoloso il gioco dei nostri figli. Il Parco viene sequestrato ai cittadini per il vantaggio degli organizzatori e degli sponsor. A farne le spese, oltre a noi, anche piante e alberi monumentali che da secoli adornano questa Villa protetta come monumento naturale, storico e artistico da leggi di Stato, regionali e convenzioni internazionali. Un "museo a cielo aperto", famoso a livello internazionale, che noi tutti abbiamo il dovere di rispettare e difendere. Se è vostra intenzione continuare a realizzare eventi di questa portata, sarebbe doveroso da parte Vostra trasferire Concorso e la relativa fiera che lo contorna (stand, villaggi commerciali e VIP, open bar, discoteche, ecc.) in un luogo alternativo e più consono. Vi ringrazio e in attesa di un Vostro gentile riscontro Vi porgo Cordiali saluti, (nome, cognome, indirizzo)" I destinanatari sono: segreteriaparticolare@comune.roma.it, ufficiostampa@comune.roma.it, giammario.nardi@comune.roma.it, patrizia.pavone@comune.roma.it, sovraintendenza@comune.roma.it, umberto.broccoli@comune.roma.it, a.campitelli@comune.roma.it, patrizia.cavalieri@comune.roma.it, ld.ambiente@comune.roma.it, mariacostanza.pierdominici@beniculturali.it, dino.gasperini@comune.roma.it,  segreteria.vcg@comune.roma.it, viscontipresidente@libero.it,  augusto.burini@comune.roma.it, claudio.turella@comune.roma.it,  guido.carati@comune.roma.it, antonio.mucci@comune.roma.it,  sbap-rm@beniculturali.it, sbap-laz@beniculturali.it, sara.deangelis@comune.roma.it, delegatosport@comune.roma.it,  scrivimi@alessandrocochi.it, presidenza@fise.it, segreteria@fise.it,  eventi@fise.it, m.solazzi@fise.it, p.silvestri@fise.it, f.gallone@fise.it,  clara.vaccaro@interno.it, giuliana.giaquinto@interno.it, cronacarm@rcs.it, cronaca@ilmessaggero.it ,  info@cinquegiorni.it, city@rcs.it, cronacaroma@iltempo.it,  redazione@omniroma.it , redazione@radiopopolareroma.it , enrico.fontana@paesesera.it, cronaca_di_roma@repubblica.it, romail@rcs.it,  leggocronaca@leggoposta.it, miglioraroma@gmail.com, sindaco@comune.roma.it, segreteriacapodigabinetto@comune.roma.it 
Dagli anni '90 a oggi il suo nome è finito più volte sui  giornali, legato a numerose vicende di truffe milionarie, maxi-evasioni  fiscali, operazioni finanziarie spericolate. Aldo Pietro Ferrari,  faccendiere tizzanese 66enne, è recentemente stato accusato di truffa  aggravata e continuata perché si sarebbe fatto consegnare oltre un  milione e mezzo di euro da decine di aziende del nord Italia con la  promessa di far ottenere finanziamenti pubblici per un miliardo di euro.  Soldi che non sono mai arrivati. La Procura di Parma avrebbe accertato  ben 45 raggiri. Inoltre, Ferrari sempre nel 2011 è stato denunciato da  tre aziende spagnole perché avrebbe fatto sparire nel nulla 625mila euro  versatigli dal 2005 a titolo di pagamento di spese di finanziamento,  commissioni e consulenze. Ora, anche il Comune di Parma bussa alla porta del faccendiere  chiedendo conto di danni subiti. Lo scorso 8 febbraio, infatti, il  66enne è stato rinviato a giudizio dal gup Alessandro Conti per il reato  di contraffazione di timbri, aggravato dalla continuazione. I fatti  risalirebbero al 2005. L'Amministrazione ha deciso di costituirsi parte  civile nel processo “attesa riprovevolezza del comportamento contestato,  che lede l’immagine ed il prestigio del Comune di Parma” e ha affidato  l'incarico all'avvocato Salvatore Caroppo al fine di ottenere il  risarcimento di tutti i danni, patrimoniali e non patrimoniali. 
MILANO - Che una delle principali finalità dell'acquisto della Parmalat fosse mettere le mani sulla liquidità del gruppo (circa 1,5 miliardi raccolti facendo cause alle banche), non c'era dubbio. Oggi è arrivata la conferma. La società di Collecchio ha annunciato che farà un'acquisizione. Non una azienda concorrente o un importante gruppo che opera in un settore affine, ma nientemeno che una società della stessa Lacatlis che fa capo alla famiglia Besnier. Si tratta di una operazione infragruppo che di fatto sposterà i soldi della Parmalat altrove. E quell'altrove sarà un'altra società della galassia Besnier, magari estera e con sede in un paradiso offshore. Il gioiello che rileverà la Parmalat si chiama Lactalis American Group, società che opera principalmente negli Stati Uniti nella produzione e distribuzione di formaggi e derivati dal latte. Il tutto sarà finanziato con mezzi propri entro luglio prossimo. L'Enterprise value (il valore complessivo) sarà pari a 904 milioni di dollari, 9,5 volte il margine operativo lordo del gruppo Usa. Una valutazione generosa, visto che la stessa Parmalat, secondo uno studio di Kepler, non vale più di 6,2 volte il margine operativo lordo. 
"Lucifero è con te". La luce bluastra della torcia elettrica illumina un disegno spettrale, il viso del Maligno incorniciato in un pentacolo: una stella a cinque punte rovesciata chiusa in un cerchio. Il cunicolo si snoda nel sottosuolo tra botole aperte e irte di frammenti metallici arrugginiti e acuminati come lance, sporcizia, resti di falò, qualche lumino votivo. "Questa scala porta all'inferno" avverte una scritta rossa con l'immancabile sigla 666, il numero dell'Anticristo. La scala a chiocciola è sbilenca, impraticabile, con parecchi scalini mancanti e conduce alla parte superiore del rifugio, il bunker antiaereo della famiglia reale costruito durante la seconda guerra mondiale per Vittorio Emanuele III, la regina Elena e la principessa Mafalda, uno dei tanti sotterranei abbandonati che si aprono nel sottosuolo della capitale, punto di ritrovo di senzatetto, tossicomani, ragazzini in vena di brivido e soprattutto satanisti. In superficie, le voci dei bambini che giocano nel parco di Villa Ada dove Niccolò Ammanniti ha ambientato il suo delirante "Che la festa cominci". Lo scrittore ha preso spunto da alcune delle tante leggende che circolano da anni sul parco come quella dello Yeti, un animale misterioso che avrebbe lasciato segni di unghiate sulla corteccia delle querce da sughero e che, inizialmente, fu identificato in un grosso tasso. Il problema è che i tassi, a Roma, non esistono e le "unghiate", probabilmente, sono lo scherzo di qualche buontempone. Ma le messe nere nell'ex bunker dei Savoia non sono uno scherzo nè una leggenda. Molte famiglie di abitanti della zona sono terrorizzate, parlano di cantilene sinistre e di apparizioni spettrali, impediscono ai figli di frequentare la parte alta della villa, nei pressi dell'ambasciata egiziana e del maneggio. L'entrata si spalanca in un viluppo di bosacglia e di rovi, un ingresso sempre aperto, circondato da una recinzione sfondata dove chiunque può intrufolarsi. Scritte e graffiti tappezzano l'entrata da "Katia ti amo" a "Magica Roma", qualche falce e martello e la sigla "Resistenza Rossa", la stessa che comparve su una bandiera lasciata appesa nella boscaglia con lo slogan: "Fuori i satanisti da Villa Ada". I segni dei bivacchi sono recenti e le scritte tracciate da mani sicure ed esperte. "Mi sono convertita a Satana" si legge all'interno di una delle nicchie che si aprono lungo il corridoio principale. Su un muro, una figura dipinta di bianco colpisce un'altra, accucciata, con un'arma simile a un'ascia: la raffigurazione stilizzata di un sacrificio umano che torreggia su una sorta di didascalia scritta in un alfabeto incomprensibile. E ancora: "Evil", "Satana esige accoliti", altri pentacoli, "Dio è con te", uno strano simbolo, in verde lucente, con un cerchio e quattro linee dritte che finiscono a uncino, a metà tra la svastica e la croce di Sant'Andrea. Avanziamo, alla luce della pila, verso la fine del bunker, una porta di ferro arrugginita chiusa da quello che sembra il portellone di un sottomarino: sul muro di sinistra una grande croce rovesciata, su quello di destra una stella a cinque punte capovolta, un'altra siglia "666" e quattro parole: "La porta dell'inferno". Sul pavimento, resti bruciacchiati, un frammento di metallo avvolto nella stoffa a cui qualcuno ha dato fuoco e un'arma stilizzata, una sorta di spada rituale intagliata in un bastone. Nel camminamento, largo abbastanza da far passare un'auto, un'altra botola aperta e pericolosissima. A sinistra una seconda porta, chiusa e murata che, probabilmente, portava agli alloggi di fortuna allestiti per la famiglia reale e ormai inaccessibili. Il rifugio, costruito su disposizione di Mussolini, fu definito "il più resistente e confortevole di Roma". Due bagni, due sistemi di filtraggio dell'aria e una cerniera stagna in caso di attacchi chimici, il bunker comprendeva anche un'uscita di emergenza. I progettisti sfruttarono le caverne del Colle delle Cavalle Madri e realizzarono un'idea ingegnosa: in superficie c'è una piastra di cemento armato, una sorta di scudo per resistere all'impatto degli ordigni mentre la cupola dei sotterranei, più in basso, ha un semplice rivestimento in mattoncini. Ogni tentativo di recuperare il sotterraneo o quantomeno di sbarrarne l'accesso ha cozzato contro il muro di gomma della burocrazia capitolina. Una delle tante trappole aperte nel ventre della città, come la cabina dell'Acea di Villa Borghese dove, un anno fa, fu stuprata una turista americana o le fungaie abbandonate del Prenestino dove fu ucciso un ragazzino di colore, Luca Amorese, 14 anni il "Pelè del Quadraro", scomparso nel nulla nel 94 e assassinato da Elvino Gargiulo e da suo figlio Mauro. "Nel 2010 il comune annunciò la messa in sicurezza delle voragini del parco e fu costruita una recinzione metallica sostenuta da pali di legno che durò pochi giorni  -  spiega Lorenzo Grassi, del circolo Legambiente Sherwood che organizza visite guidate all'interno del rifugio  -  da allora, nonostante le nostre sollecitazioni, l'ingresso è aperto a chiunque. Due mesi fa, assieme a un fabbro del comune, abbiamo preso le misure per una cancellata di ferro che potrebbe risolvere il problema in attesa di un intervento radicale di recupero ma da allora non è successo niente". In attesa che qualcuno si muova il bunker nel parco continua a ospitare sbandati, ragazzini e satanisti. E la tragedia, una caduta in una botolo, un'overdose o un rito demoniaco che finisce male, è sempre in agguato. 
Una porzione del soffitto del Teatro Comunale si è distaccata oggi senza procurare feriti. Si tratta di una porzione di circa trenta centimetri del tetto della sala grande in Corso Italia. La situazione è "sotto controllo" rassicurazione arriva la direzione del teatro. E informa che sono state "tempestivamente attivate tutte le procedure di sicurezza previste dall'Asl" e che comunque "le attività del teatro non vengono interrotte" (il prossimo spettacolo in programma è il dittico bartokiano composto da Il mandarino meraviglioso e Il Castello del Duca Barbablu , in scena dal 30 maggio) Dal teatro, inoltre, si sottolinea che dopo quanto avvenuto c'è stata la "chiusura temporanea della sala" e un "intervento immediato" per il "riconsolidamento della piccola parte della volta staccatasi". Oltre al "monitoraggio del materiale e dell'aria da parte dell'Università di Padova - si legge ancora nella nota - la direzione continua a monitorare passo a passo l'evolversi della situazione". 
BRUXELLES - Kim Clijsters ha annunciato per la seconda volta il ritiro. E stavolta sarà sul serio. Dopo il clamoroso abbandono del 2007 quando, in vista dell'imminente matrimonio con il cestista americano Brian Lynch, decise di lasciare per sempre il mondo della racchetta, alla soglia dei 29 anni, la  ex n. 1 mondiale ha convocato una conferenza stampa a Paal, nel nord del Belgio, per avvisare tutti che dopo l'US Open, in programma a New York dal 27 agosto al 9 settembre, lascerà definitivamente la scena. L'ADDIO DOPO L'US OPEN - "E' il torneo in cui ho conosciuto i miei maggiori successi e che dunque è speciale per me", ha detto. "Essendo lo stadio ad appena 45 minuti dalla nostra casa negli Stati Uniti, i miei suoceri potranno venire", ha aggiunto la campionessa belga che ha vinto il suo primo torneo del Grande Slam proprio a New York, nel 2005. IL RIENTRO TRIONFALE DEL 2009 - Nel primo stop della sua carriera, la Clijsters ha dato alla luce la piccola Jada. Poi è tornata prepotentemente sulla scena nel 2009 vincendo, dopo appena un mese, proprio gli Us Open. Un trionfo ripetuto in grande stile anche nell'anno dopo. DAL 2011 A OGGI TANTI INFORTUNI - Nel 2011 non ha potuto difendere il titolo per infortunio. E anche in questa stagione è stata bersagliata dalla sfortuna. Semifinalista in gennaio agli Open d'Australia, è rimasta fuori per un mese per un problema alla caviglia. A marzo è sopraggiunto un infortunio all'anca, che l'ha costretta a rinunciare alla stagione su terra battuta. Riprenderà al torneo sull'erba di Rosmalen, che comincia il 17 giugno, in preparazione a Wimbledon, uno degli ultimi grandi obiettivi di fine carriera, assieme alle Olimpiadi di Londra e, appunto, a Flushing Meadows. Leggi i commenti I commenti dei lettori 
