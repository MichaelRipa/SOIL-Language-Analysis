ROMA - Con un altro tre a zero l'Itas Diatec Trentino conferma il predominio nel campionato di serie A1 di volley. Nella sesta giornata di ritorno la capolista indiscussa del torneo piega Casa Modena in maniera netta e si lancia alla conquista della Coppa Italia (final four in programma sabato e domenica prossima a Roma). Rallentano le inseguitrici con la Lube Macerata, sorpresa della domenica, sconfitta in casa al tie break dalla Tonno Callipo Vibo Valentia. Mentre la partita della Bre Banca a Ravenna viene sospesa per impraticabilità del campo: piove dal tetto del PalaDeAndrè. Prosegue la marcia di avvicinamento al quarto posto dell'Acqua Paradiso Monza che batte Verona con poca difficoltà. Vincendo il derby veneto a Padova la Sisley Belluno consolida il sesto posto e chiude la parte alta della classifica. Salto in avanti della Copra Piacenza che prosegue la risalita della graduatoria con un successo ai danni dell'Andreoli Latina e mette in tasca la permanenza in A1. San Giustino espugna Roma e scavalca la Fidia Padova, sconfitta in casa, e torna in zona salvezza. Dopo un primo set spettacolare chiuso ai vantaggi a favore di Trento, la sfida con Modena finisce in discesa per il sestetto dolomitico. La squadra allenata da Radostin Stoytchev, in campo ancora senza Birarelli e Djuric sostituiti dalla coppia Brinkman-Burgsthaler autori dei sette degli otto muri complessivi, trova uno Stokr in serata di grazia che con i suoi 18 punti (63 per cento in attacco) accelera la conclusione del match. Al servizio letale Osmany Juantorena con quattro ace. In due cifre la differenza della sfida: i sette ace dell'Itas Diatec contro i quattro dei canarini e il 60 per cento in attacco di capitan Kaziyski e compagni superiore al 55 degli emiliani. Stoytchev guarda al futuro: "Soddisfatto per il gioco espresso dalla squadra. Solo nel primo set abbiamo dovuto soffrire per aver sprecato alcune situazioni favorevoli. Nonostante l'assenza dei due centrali titolari, buona prova di Brinkman e Burgsthaler che non sono qui a caso. Li abbiamo scelti per le loro caratteristiche". Sorpresa al Fontescodella di Macerata. Vibo Valentia diventa la bestia nera della Lube Macerata e bissa il successo ottenuto nella gara di andata. Questa volta ci vuole il tie break e un'alternanza di emozioni per decidere le sorti del match. Ai padroni di casa, freschi di qualificazione ai quarti di Champions league (affronteranno Trento), non bastano 28 punti di Savani e gli undici ace di squadra per avere ragione della Tonno Callipo. La nota negativa è l'infortunio al centrale Stankovic: contusione al pollice della mano destra. Per i ragazzi guidati in panchina da Alberto Giuliani non è il miglior viatico in vista delle final four di Coppa Italia del prossimo fine settimana. Viceversa il sestetto di Vibo pare aver recepito in pieno l'ammonimento del presidente della società giallorossa che in settimana esortava i suoi giocatori ha un maggiore attaccamento alla maglia. Tra gli uomini di Blengini spicca Klapwijk, mvp, della serata, autore di 23 punti e un muro ben impostato che ferma gli attaccanti biancorossi dodici volte, oltre a molti palloni sporcati. Le abbondanti nevicate hanno rotto il soffitto del palazzetto di Ravenna e procurato delle infiltrazioni di acqua che causano la sospensione della gara tra Cmc Ravenna e Bre Banca Cuneo. Il punteggio era di un set per parte e 8-7 nel terzo. Ma la coppia arbitrale ha pensato bene di sospendere un match diventato ingestibile per le continue interruzioni per asciugare il campo. La data del recupero verrà stabilità nei prossimi giorni. L'Acqua Paradiso Monza con i tre punti portati a casa stasera ai danni della Marmi Lanza Verona si trova a un solo punto dalla quarta posizione e parte l'assalto a Modena. Durante la sfida i brianzoli conducono il gioco con i veneti che solo a sprazzi fanno vedere delle buone cose. La squadra allenata da Bruno Bagnoli è stata penalizzata soprattutto dagli errori commessi in attacco e al servizio (regalati i set point proprio con battute fallose). Miglior realizzatore il mancino di Monza Gavotto con 12 punti seguito dall'americano Rooney 11 punti. Facile vittoria, la quinta consecutiva, di Belluno nel derby giocato a Padova (senza il bomber Simeonov). Nel primo set Ogurkac fa la differenza, mentre nel secondo parziale la Fidia tiene grazie anche a qualche errore in battuta di Belluno. Ma il finale è tutto orogranata. Terzo set equilibrato solo in avvio, poi ancora dominio della Sisley. Top scorer degli ospiti Horstink con 15 punti. Coach Piazza si gode il momento positivo del suo sestetto: "Bravi a mantenere sempre l'attenzione alta e non ci siamo fatto sorprendere dai nostri avversari. Ho visto una buona squadra a muro che ora dovrà pensare subito alla Coppa Italia". La Copra Piacenza si allontana dalla parte bassa della classifica e si affaccia prepotentemente nella parte alta del gruppo grazie a un'altra vittoria questa volta in casa contro l'Andreoli Latina. A trascinare gli uomini allenati da coach Monti Nikolov (28 punti) e Zlatanov (21 punti). Nell'anticipo di sabato San Giustino ottiene a Roma un'importante successo in chiave salvezza. Gli umbri trascinati da Urnaut, miglior atleta della sfida, con 18 punti ben coadiuvato da Patak (19 punti) cominciano a raccogliere i frutti della cura Held. Stop inatteso per il gruppo neroverde allenato da Andrea Giani che finora nel girone di ritorno, a parte la trasferta a Macerata, era andato sempre a punti. ITAS DIATEC TRENTINO - CASA MODENA 3-0 (34-32, 25-21, 25-15) - ITAS DIATEC TRENTINO: Kaziyski 12, Della Lunga, Juantorena 17, Zygadlo, Vieira De Oliveira 3, Brinkman 5, Lanza 1, Sokolov 1, Colaci (L), Stokr 18, Bari (L), Burgsthaler 8. Non entrati Djuric. All. Stoytchev. CASA MODENA: Manià (L), Sala 10, Dennis 11, Carletti, Kooy 11, Bellei, Esko 1, Martino 2, Anderson 12, Piscopo 8. Non entrati Catellani, Bossi, Casoli. All. Bagnoli. ARBITRI: Pol, Rapisarda. NOTE - Spettatori 3800, incasso 33000, durata set: 36', 26', 23'; tot: 85'. M. ROMA VOLLEY - ENERGY RESOURCES SAN GIUSTINO 1-3 (23-25, 27-29, 25-22, 21-25) - M. ROMA VOLLEY: Lebl 8, Passier, Paolucci, Paparoni (L), Maruotti 6, Zaytsev 19, Boninfante 1, Bencz 5, Sabbi 20, Cisolla 5, Bjelica 7. Non entrati Puliti, Corsano. All. Giani. ENERGY RESOURCES SAN GIUSTINO: Creus Larry 12, Rauwerdink 11, Patak 19, Mc Kibbin 1, Cozzi 3, Finazzi 2, Petkovic, Giovi (L), Sammelvuo 1, Urnaut 18. Non entrati Tholse, Lo Bianco. All. Held. ARBITRI: Gnani, Caltabiano. NOTE - Spettatori 946, incasso 1667, durata set: 27', 33', 31', 25'; tot: 116'. LUBE BANCA MARCHE MACERATA - TONNO CALLIPO VIBO VALENTIA 2-3 (25-21, 24-26, 17-25, 25-13, 16-18) - LUBE BANCA MARCHE MACERATA: Lampariello, Pajenk 13, Savani 28, Exiga (L), Parodi 5, Stankovic 5, Kovar 12, Monopoli, Van Walle 2, Travica 3, Omrcen 16, Podrascanin 2. All. Giuliani. TONNO CALLIPO VIBO VALENTIA: Falasca 1, Coscione, Mignolo (L), Cernic 9, Diaz 16, Grassano 2, Rak 10, Klapwijk 23, Fanuli (L), Nikolov 6. Non entrati Serafini, Banderò, Barone. All. Blengini. ARBITRI: Santi, Saltalippi. NOTE - Spettatori 1340, incasso 4525, durata set: 29', 34', 26', 23', 23'; tot: 135'. FIDIA PADOVA - SISLEY BELLUNO 0-3 (22-25, 23-25, 21-25) - FIDIA PADOVA: Schwarz 12, Gonzalez 6, Tiberti, Koshikawa 1, Giannotti, Rosso 10, De Marchi 12, Semenzato 3, Suljagic 5, Zingaro (L). Non entrati Garghella, Cricca. All. Montagnani. SISLEY BELLUNO: Abdelaziz, Fei 14, Horstink 15, Dolfo, Farina (L), Kohut 8, De Togni 5, Suxho, Antonov, Ogurcak 10. Non entrati Szabò, Curti, Sorato. All. Piazza. ARBITRI: Piersanti, Boris. NOTE - Spettatori 3000, incasso 9900, durata set: 28', 28', 26'; tot: 82'. ACQUA PARADISO MONZA BRIANZA - MARMI LANZA VERONA 3-0 (25-15, 25-19, 25-16) - ACQUA PARADISO MONZA BRIANZA: Ciabattini, Rossini (L), Nikic 6, Forni 9, Buti 6, Rooney 11, Kaszap, De Cecco 2, Gavotto 12. Non entrati Conte, Molteni, Roumeliotis. All. Zanini. MARMI LANZA VERONA: Popp 4, Kosmina, Ter Horst 2, Calderan, Meoni, Smerilli (L), Patriarca 8, Casarin, Kromm 9, Postiglioni 5, Gasparini 8. All. Bagnoli. ARBITRI: Satanassi, Tanasi. NOTE - Spettatori 1980, incasso 2380, durata set: 22', 23', 23'; tot: 68'. COPRA ELIOR PIACENZA - ANDREOLI LATINA 3-1 (25-14, 19-25, 25-20, 25-16) - COPRA ELIOR PIACENZA: Marra (L), Papi 10, Zhekov 1, Nikolov 28, Kampa 1, Zlatanov 21, Holt 9, Tencati 3. Non entrati Kral, Sidibé, Massari, De Oliveira, Marretta. All. Monti. ANDREOLI LATINA: Rivera Caamano 11, Gitto 2, Sottile, Jarosz 15, De Pandis (L), Troy 5, Galabinov 2, Diachkov, Cester 10, Fragkos 7. Non entrati Guemart, Tailli. All. Prandi. ARBITRI: Puecher, Zucca. NOTE - Spettatori 3300, incasso 11000, durata set: 23', 24', 26', 24'; tot: 97'. RISULTATI Itas Diatec Trentino-Casa Modena 3-0  (34-32, 25-21, 25-15), M. Roma Volley-Energy Resources San Giustino 1-3  (23-25, 27-29, 25-22, 21-25), CMC Ravenna-Bre Banca Lannutti Cuneo 1-1  (33-31, 24-26, 8-7) Partita sospesa per impraticabilità del campo; Lube  Banca Marche Macerata-Tonno Callipo Vibo Valentia 2-3 (25-21, 24-26,  17-25, 25-13, 16-18); Fidia Padova-Sisley Belluno 0-3 (22-25, 23-25,  21-25); Acqua Paradiso Monza Brianza-Marmi Lanza Verona 3-0 (25-15,  25-19, 25-16); Copra Elior Piacenza-Andreoli Latina 3-1 (25-14, 19-25,  25-20, 25-16) CLASSIFICA Itas Diatec Trentino  50, Lube Banca  Marche Macerata 40, Bre Banca Lannutti Cuneo 39, Casa  Modena 35, Acqua  Paradiso Monza Brianza 34, Sisley Belluno 32, Copra  Elior Piacenza 26,  Marmi Lanza Verona 25, M. Roma Volley 24, Andreoli  Latina 23, Tonno  Callipo Vibo Valentia 22, Energy Resources San  Giustino 19, Fidia Padova  18, CMC Ravenna 9. Note: 1 Incontro in meno: Bre Banca Lannutti Cuneo, CMC Ravenna; PROSSIMO TURNO Prossimo turno 26/02/2012 Ore: 18.00 Bre  Banca Lannutti Cuneo-Energy Resources San Giustino; CMC Ravenna-Itas  Diatec Trentino; Casa Modena-Lube Banca Marche Macerata Ore 17:30  Diretta RAI Sport 1; Andreoli Latina-M. Roma Volley; Sisley  Belluno-Acqua Paradiso Monza Brianza 25/02/2012 ore 17:30 Diretta RAI  Sport 1; Marmi Lanza Verona-Copra Elior Piacenza Diretta Sportube. tv;  Tonno Callipo Vibo Valentia-Fidia Padova Leggi i commenti I commenti dei lettori 
ROMA - Una domenica relativamente tranquilla, ma nelle regioni più colpite dalle nevicate dei giorni scorsi è ancora emergenza. Decine di paesi dall'Emilia all'Abruzzo sommersi da metri di neve, centinaia di sfollati e la perturbazione che non accenna a lasciare l'Italia. Nelle prossime ore l'aria gelida proveniente dall'Artico porterà nevicate sulle regioni meridionali e freddo intenso su quelle del centronord, con il rischio di gelate e ulteriori disagi per le migliaia di persone già provate da dieci giorni di maltempo. Secondo i meteorologi, il peggio è comunque alle spalle. Ma il bilancio è pesantissimo: tra senzatetto assiderati, persone morte mentre spalavano la neve, incidenti d'auto e malori, il freddo in Italia ha mietuto almeno 57 vittime dall'inizio del mese. Le ultime vittime . Elisa Fabi, 83 anni, è stata trovata morta nella neve nel suo orticello a Porto d'Ascoli. Un uomo di 45 anni è deceduto stamani nel reparto di rianimazione dell'ospedale di Piombino a causa di una grave crisi ipotermica: era ricoverato da ieri mattina, stava male da alcuni giorni ed è stato soccorso in una casa popolare priva di riscaldamento. A Parma è stata rinvenuta cadavere nella sua abitazione Graziella Boschesi, bidella di 61 anni, morta probabilmente di freddo. E a Modena un uomo di 78 anni, Ferdinando Bisini, è stato investito da un trattore spalaneve. Marche, danni anche al patrimonio artistico . Una domenica difficile, nelle Marche, con bufere di neve fino al primo pomeriggio, anche su Ancona, e un allentamento delle precipitazioni solo in serata. Strade ghiacciate e peso della neve sui tetti restano le principali criticità. Anche oggi sono crollate le coperture di fabbriche e stalle (30 milioni di danni al settore agricolo e zootecnico secondo una prima stima di Coldiretti Marche), che ormai non riguardano più soltanto il Montefeltro: i vigili del fuoco di Ancona hanno 290 richieste di soccorso da smaltire, e quasi tutte per capannoni e alberi caduti. Si iniziano a calcolare i danni al patrimonio artistico. A Urbania si è aperto uno squarcio di 80 metri quadrati nella campata della Chiesa del Crocifisso, che ospita la 'Madonna delle Nubi' di Federico Barocci, per fortuna ricoverata altrove. A Urbino cedimenti e infiltrazioni d'acqua hanno interessato la cattedrale e le chiese di San Francesco e dei Cappuccini: i vigili del fuoco tentano di rimuovere la neve dai tetti in una lotta contro il tempo. Il presidente della Regione, Gian Mario Spacca, ha chiesto altri mezzi alla Protezione civile nazionale. Migliora intanto la situazione della grande viabilità (autostrada e aeroporto aperti, sbarchi dei tir consentiti nel porto di Ancona), mentre anche domani le scuole di Ancona, della provincia di Pesaro Urbino, e quelle di Ascoli Piceno, Macerata e Fermo resteranno chiuse. Sempre allerta in Romagna . La neve è caduta a intermittenza e con meno intensità, ma la situazione resta pesante in Romagna . Nel Cesenate e nel Riminese la neve ha toccato sulle alture i quattro metri d'altezza. Tra il Forlivese e il Riminese sono oltre 400 le persone costrette ad abbandonare le proprie case, 286 nelle sole Valconca e Valmarecchia. Una domenica segnata anche dal terremoto: la terra ha tremato nel Forlivese e nel Parmense (3,3 la magnitudo in Romagna, 2,2 in Emilia) per fortuna senza danni a persone e immobili. La Protezione Civile regionale ha aggiornato l'allerta neve su tutto il territorio dalle 19 di oggi e per 29 ore, fino alla mezzanotte di domani: resta l'allerta neve, in particolare nel Cesenate e nel Riminese. Complicata la situazione dei servizi elettrici con disagi per circa 650 persone, soprattutto nelle zone di Rimini, Ferrara e Cesena. Domani saranno chiuse le scuole un po' in tutta la regione. Riaperti gli scali di Forlì e Rimini, non ha mai chiuso l'aeroporto di Bologna. Sul fronte viabilità, sono state riaperte otto delle dieci strade provinciali chiuse ieri, percorribili con catene montate. Di difficile percorrenza la maggior parte delle strade comunali e secondarie, con diverse frazioni isolate raggiungibili solo con mezzi speciali. Tutta la popolazione è comunque stata raggiunta ed è in costante contatto con l'Unità di crisi. Roma verso la normalità . Una domenica di sole ha aperto la speranza di un ritorno alla normalità per la Capitale. Da domani scuole e uffici pubblici di nuovo aperti , ma il Campidoglio continua a raccomandare le catene a bordo in auto e rimane il divieto di circolazione per moto, motorini e minicar. Ora è il ghiaccio il pericolo numero uno, ma non è escluso che possano cadere altri fiocchi durante la notte, con il calare delle temperature, e nella mattina di domani. Un vero miglioramento - fanno sapere dalla Protezione Civile - si avrà martedì, quando il cielo sarà poco nuvoloso con le temperature che però diminuiranno nei valori minimi "nettamente sotto lo zero con gelate estese e persistenti". Nel trasporto pubblico locale, il ripristino totale delle linee autobus avverrà durante la giornata di domani, salvo complicazioni. Dalle 5.30 saranno garantite le 79 linee del piano emergenza neve, oltre ad entrambe le metropolitane e all'intero tracciato delle ferrovie urbane, i cui lavori di ripristino dovrebbero concludersi in serata. Per agevolare la circolazione, il Campidoglio ha deciso di aprire le Ztl e di sciogliere i turni per i taxi, che saranno così più numerosi. Prorogata di una settimana, inoltre, la possibilità di riscaldare gli edifici privati per 16 ore. E' tornato alla normalità anche l'aeroporto di Fiumicino, dopo i molti voli annullati di ieri. Nel resto della regione permangono i disagi in Ciociaria e in Valle dell'Aniene, mentre in alcune zone è tornata a cadere la neve. Campania, famiglie evacuate in Irpinia . Situazione in lento miglioramento nelle zone interne, resta l'apprensione per la ripresa delle nevicate, seppur di minore intensità secondo le previsioni. Dall'Irpinia al Sannio, all'alto Casertano in queste ore di tregua si è iniziato a fare un bilancio dei danni, anche se il vero pericolo sono i "lastroni" di ghiaccio e la neve accumulatasi sui tetti. Problema ben presente in Irpinia. A San Sossio Baronia, sei appartamenti sono stati evacuati in via precauzionale. Tredici le famiglie allontanate a Chiusano San Domenico, due a Montefalcione, una a Montemiletto. Nel Beneventano, a Montauro, frazione di San Bartolemo in Galdo, i carabinieri hanno consentito al 118 di soccorrere un contadino caduto dal suo trattore a causa della neve: l'uomo è stato disteso su una lettiga trainata da una motoslitta fino all'ambulanza, bloccata più a valle da quattro metri di neve. A Benevento domani scuole chiuse, come pure nel salernitano, ad Auletta e Teggiano. In provincia di Napoli, nessun problema per i collegamento marittimi con le isole del Golfo. Ristabilita l'erogazione idrica nei Comuni serviti dal consorzio Alto Calore e Acquedotto Pugliese. Persistono disagi a Montaguto e a Bisaccia, a causa dei contatori ghiacciati dall'abbassamento notturno delle temperature. Basilicata, 500 persone isolate . Circa 500 persone sono "irraggiungibili" per la neve alta nelle campagne di paesi situati in prevalenza in Val d'Agri e nel Vulture, in provincia di Potenza. Sono tutte in buone condizioni di salute e provviste di acqua, corrente elettrica e gas, in contatto con la sala operativa della Protezione civile regionale. Anche oggi è continuata la distribuzione nelle campagne di generi alimentari e foraggio per gli animali. Mentre prosegue il lavoro di volontari, operatori, pompieri e militari, la Protezione civile ha emesso un avviso di "moderata criticità per rischio idrogeologico" che riguarda i bacini dei quattro maggiori fiumi lucani - Basento, Bradano, Agri e Sinni - legato alle conseguenze delle abbondanti nevicate che stanno interessando la regione. L'avviso è valido almeno fino a domattina. Riaperte le linee ferroviarie Potenza-Battipaglia e Potenza-Foggia. Trieste, la bora allenta la presa . Da domani, dopo due settimane ininterrotte, la bora dovrebbe allentare la presa su Trieste. Per il momento, soffia ancora molto forte, a una media di 55 chilometri orari con raffiche poco al di sotto dei 120 che creano disagi e fanno aumentare il numero delle strade chiuse. Le temperature sono molto basse da giorni, un paio di gradi sotto lo zero, e tali resteranno anche domani e nei giorni seguenti. Dunque, condizioni ancora molto dure, tanto che il sindaco, Roberto Cosolini, ha deciso di estendere a domani la chiusura delle scuole. Previsioni della Protezione civile: allerta nel Centro-sud . Una vasta area depressionaria di origine artica continua a interessare l'Italia, mantenendo condizioni di maltempo, in particolare sulle regioni meridionali, con nevicate a bassa quota e locali rovesci o temporali. Dalla mattina di domani si prevedono precipitazioni, anche a carattere di rovescio o temporale, su Campania, Basilicata e Calabria. I fenomeni saranno accompagnati da raffiche di vento e attività elettrica. Si prevedono, inoltre, nevicate con quantitativi cumulati moderati o localmente elevati, al di sopra di 100-300 metri di altitudine, su Campania, Basilicata, Puglia settentrionale e Calabria settentrionale. Al di sopra dei 400-600 metri i fenomeni nevosi interesseranno la Calabria centro-meridionale e la Sicilia, con quota neve in graduale abbassamento fino a 300-500 metri, con quantitativi cumulati deboli o moderati e localmente elevati sulla Calabria. 
Finisce ancora allo stesso modo. Il regista di questo incredibile film stagionale della Novipiù sicuramente non verrà ricordato per la grande fantasia. Caserta vince con un canestro di Smith a 3'' dalla fine che inchioda all'ultimo posto in solitaria la Junior. Casale che anche questa volta non riesce a dare il colpo mortale alla sfida, pagando a caro prezzo la cattiva gestione delle palle decisive. Pronti-via e la Junior va subito avanti. Il canestro da sotto di Chiotti scrolla di dosso a tutta Casale la tensione della settimana sicuramente più intensa da cinque anni a questa parte. Fa effetto vedere il fido scudiero Valentini sulla mattonella di quello che da queste parti ormai era considerato il vero e unico sinonimo della parola basket: Marco Crespi. Un sensazione surreale, ma Casale ha deciso di voltare pagina e la squadra fin dalle prime battute dimostra di avere tanta fame e voglia di mettersi alle spalle questo difficilissimo momento. Temple da tre manda il punteggio sul 9-3, ma è a rimbalzo che Casale domina senza discussioni, con Hukic e Chiotti in versione "acchiappa tutto" al servizio della squadra. Collins e i tiri liberi di Smith accorciano il distacco ed in chiusura di quarto Caserta fa anche in tempo a passare avanti con il punteggio che alla sirena si blocca sul 17-18. Le bombe di Malaventura e Hukic tengono a galla Casale che timidamente riprova a fare capolino. La schiacciata di Chiotti riporta i rossoblù sul +4 ed il PalaFerraris comincia a caricarsi di entusiasmo. È una partita però dove regna l'equilibrio e quando Maresca a metà quarto impatta sul 29-29, per Casale è di nuovo tutto da rifare. La presenza sotto canestro di Chiotti (16 punti e 7 rimbalzi totali) consente ai piemontesi di controllare in vantaggio la partita, ma la tripla di Collins in chiusura di tempo manda tutti negli spogliatoi sul 35-36. Tornati sul parquet Casale ha maggiori energie mentali da spendere e torna a condurre grazie al canestro da sotto del solito Chiotti. Smith però è l'uomo in più per Caserta. In area pitturata comanda e lui e coadiuvato dall'ottimo Collins dalla distanza, i campani tentano una nuova fuga. 45-50. Il ferro però sputacchia le conclusioni dalla distanza di Righetti e soci e due invenzioni di "Holly" Stevic riportano Casale davanti. Doornekamp e Gentile sparano gli ultimi petardi di un quarto super equilibrato: 57-57. Caserta comincia l'ultimo quarto con un piccolo ma pesante parziale di 4-0 che spezza in due l'equilibrio. Coach Valentini dà qualche minuto di riposo a Shakur e la Novipiù in attacco comincia ad accusare qualche colpo. La tripla di Collins e il colpo d'esperienza sotto canestro di Doornekamp proiettano Caserta ad un +8 che comincia a far preoccupare e non poco i tifosi di Casale, ma come spesso accade in questi casi a togliere le castagne dal fuoco ci pensa il cuore del gregario inossidabile Oliver Stevic, che dal nulla in due possessi porta a casa 5 punti dal valore inestimabile e disegna la rimonta per Casale. Caserta non vede più il canestro e quando Shakur, con la sua parabola da fuori, riporta Casale sul 68-69 a 4' dalla fine, il PalaFerraris è una bolgia. Il colpo del sorpasso porta il nome di Temple che con la sua tripla illude i cuori casalesi. L'ultimo minuto è un mix di emozioni e follia. Casale sciupa due volte dalla lunetta la possibilità di chiudere la partita. Shakur fa 1/2, Stevic addirittura 0/2 e quando Smith a 3'' dalla sirena infila il lay-up decisivo, quasi tutti immaginano il triste finale. Dopo la sosta per le finali di coppa Italia, Casale affronterà l'Olimpia Milano in trasferta. NOVIPIU' CASALE-OTTO CASERTA 76-77 (20-21; 35-38; 57-57) NOVIPIU' CASALE: Malaventura 4 (2/5, 0/2), Gentile 7 (2/3, 1/3), Hukic  11 (1/5, 3/4), Pierich (0/1, 0/2), Martinoni, Temple 13 (2/7, 3/6),  Stevic 9 (4/5 da 2), Giovara ne, Ferrero (0/1 da 3), Di Prampero ne,  Shakur 16 (4/11, 1/5). All.: Valentini OTTO CASERTA: Rianna ne, Maresca 5 (0/3, 1/2), Kudlacek 3 (1/1 da 2),  Righetti 8 (2/2, 0/3), Marzaioli ne, Collins 23 (4/6, 3/6), Smith 25  (7/12, 0/2), Stipanovic 6 (3/5), Bell (0/3 da 2), Di Monaco ne,  Cefarelli ne. Doornekamp 7 (2/5, 1/3). All: Sacripanti. 
Magarity, Devico, Minessi, Laganà e Lombardi: quattro giovanissimi e una vecchia bandiera. Questo il quintetto con cui Cancellieri ha finito il match con Siena e la dice lunga su di una partita in cui Biella ha tenuto testa ai pluricampioni d'Italia solo per diciotto minuti. Poi Rakocevic e Aradori hanno tracciato un solco in tre minuti che ha portato Siena avanti di 14 all'intervallo lungo, risultato quasi doppiato alla fine. Non era certo al PalaEstra di Siena che Biella doveva portare a casa i due punti e quindi è bene guardare al recupero di mercoledì prossimo contro Teramo, dove sarà importante giocare una partita attenta in difesa per portare a casa il bottino pieno. Le note positive in casa Angelico provengono dai giovani, minuti importanti per Lombardi e Laganà, che hanno giocato con buona personalità. A Pianigiani riesce invece tutto bene e questa partita sarà servita per preparare al meglio la prossima Final Eight di Coppa Italia che comincia giovedì prossimo al Palaolimpico di Torino. Sugli scudi Aradori, Rakocevic e Andersen che hanno martellato da sotto e dal perimetro con continuità. Ma veniamo alla partita: quintetto classico per Cancellieri, mentre Pianigiani oltre a Mc Calebb, Moss, Stonerook, Thornton, schiera a sorpresa Lechthaler. Match in sostanziale equilibrio nei primi dieci minuti, con Biella che mette il naso avanti grazie a Soragna ma soprattutto a un determinante Miralles che da sotto tabellone difende la posizione contro i lunghi di Siena con cinque canestri consecutivi. Pianigiani corregge la formazione e con Andersen e Rakocevic ottiene presenza e sostanza sia sotto tabellone che dalla lunga distanza. L'Angelico chiude avanti di un punto i primi dieci minuti. Il secondo quarto va avanti sulla falsariga del primo con le due squadre che vanno a braccetto. A 3'26'' dall'intervallo lungo il tabellone recita 36-35 per Siena dopo l'ennesimo canestro di Miralles. Poi si scatenano i padroni di casa che in pochi minuti, grazie a Rakocevic, a Stonerook e a un superlativo Aradori, mettono a segno un parziale di 18-5 che non lascia scampo agli ospiti. Biella rialza la testa nel terzo quarto che si apre con un canestro impossibile di Mc Calebb da tre, riesce infatti ad arrivare a meno otto (65-57) quando mancano tre minuti, frutto dell'iniziativa di un Coleman finalmente decisivo, ma ci pensano prima Carraretto (altro ex dell'incontro) e poi Andersen, a cui peraltro questa sera gli arbitri hanno concesso di lavorare troppo con i gomiti, a indirizzare la partita in modo definitivo. Il terzo quarto si chiude sul -18 per Biella (80-62). Gli ultimi dieci minuti servono solo per il tabellino e allora annotiamo con piacere una bella tripla di Laganà e due tiri liberi di Nicola Minessi. Il punteggio finale dice 104-78 per Siena, peggior sconfitta della stagione per Biella, ma non è il caso di fare drammi. Mercoledì di nuovo in campo a Teramo, sempre che il Generale Inverno conceda tregua. Montepaschi Siena-Angelico Biella 104-78 (20-21; 54-40; 80-62) Montepaschi Siena : l. Mc Calebb 9, N. Zisis 6, D. Andersen 19, I Rakocevic 18, M. Carraretto 8, B. Thorton 6, T. Ress 2, A. Michelori 2, L. Lechthaler 4, S. Stonerook 5, P. Aradori 19, D. Moss 6 Angelico Biella: G. Jurak 6, N. Minessi 2,  A. Coleman 17, T. Soragna 9,  J. Pullen 8, M. Laganà 3, A. Miralles  17, E. Lombardi 0, M. Chessa 2, W. Magarity 0, T. Dragicevic 14, N. De Vico 0 
Lunedì 13 I concerti della Casa della Musica: Omaggio a Claude Debussy Casa della Musica  -  Piazzale San Francesco, 1 Alle 20.30 concerto con Silvia Chiesa al violoncello, Corrado Giuffredi al clarinetto e Maurizio Baglini al pianoforte, musiche di Debussy e Faurè. Per informazioni e biglietti tel. 0521031170  -  0521992044. Teatro Due: stagione di prosa Viale Basetti, 12/a Alle 21.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Racconti e immagini di ciclo viaggi Sede di Bicinsieme  -  Via Bizzozero, 13 Alle 21.00 Beppe e Silvia presentano Laos e Bangkok: diario di ciclo-viaggio di due parmigiani in terra d'oriente. Ingresso gratuito. Per informazioni tel. 0521252843. Martedì 14 MiBACi? Galleria Nazionale, Teatro Farnese, Camera di San Paolo e Spezieria di San Giovanni I musei della Soprintendenza festeggiano San Valentino offrendo un ingresso di due visitatori al costo di un solo biglietto. I musei saranno aperti dalle 8.30 alle 14.00. Il Teatro Farnese e il percorso B della Galleria anche in orario straordinario, dalle 20.00 alle 23.00, con ingresso gratuito, inoltre verrà proposto un percorso di visita a cura del personale interno dal titolo Matrimoni, cortesie e altri affetti nella Galleria Nazionale di Parma, il percorso verrà ripetuto due volte nell'arco della serata con inizio alle 20.30 e alle 21.30. Per informazioni tel. 0521233309  -  233617. Innamorati dell'arte Museo Archeologico Nazionale - Palazzo Pilotta In occasione di S. Valentino per due visitatori un solo biglietto a pagamento. Il Museo è aperto dalle 9.00 alle 17.00. Per informazioni tel. 0521233718. Un anno d'argento Museo Archeologico Nazionale - Palazzo Pilotta Alle 15.00 Graecia capta. La Grecia conquistata conquista Roma, con Flavia Giberti. Ingresso gratuito. Numero partecipanti: max 30 su prenotazione tel. 052140521. The original ones Cinema D'Azeglio  -  Via D'Azeglio, 33 Alle 18.30 e alle 21.15 proiezione del film Les emotifs anonymes di Jean Pierre Améris, in francese con sottotitoli in italiano. Ingresso intero euro 6,00; ridotto studenti, anziani, Parma Cultura euro 4,50. Per informazioni tel. 0521281138. Teatro Due: stagione di prosa Viale Basetti, 12/a Alle 20.00 va in scena Tutto su mia madre, basato sul film di Pedro Almodòvar, con Elisabetta Pozzi, Alvia Reale, Eva Robins e Paola Di Meglio, regia di Leo Muscato. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Mercoledì 15 Ascoltar leggendo Sala dei Concerti Casa della Musica - Piazzale San Francesco, 1 Alle 18.00 incontro con Sara Dieci sulle diverse composizioni a tre voci, da pagine dell'Arte della fuga di Johann Sebastian Bach a brani per organo con partitura a 3 righi, e quindi sonate a tre in stile barocco e trio di stile classico con e senza pianoforte. Ingresso gratuito. Per informazioni tel. 0521031170. Teatro Due: stagione di prosa Viale Basetti, 12/a Alle 21.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Eventi al Caffè letterario Caffè letterario  -  Viale Fratti, 20/b Alle 21.30 80 Nostalgia, viaggio tra i cartoons degli anni 80 con Luca Alberici e Mary Berciga. Per informazioni tel. 0521037399. Giovedì 16 Parlare (di) Musica Casa della Musica  -  piazzale San Francesco, 1 Dalle 18.00 alle 19.30 Sguardi sull'Ottocento: La musica da camera, incontro con Quirino Principe. Ingresso gratuito, prenotazione obbligatoria. Per informazioni tel. 0521031170. Teatro Due: stagione di prosa Viale Basetti, 12/a Alle 21.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Rewind. Film da rivedere o da riscoprire Cinema Edison d'essai - Largo 8 marzo, 9a Alle 21.15 proiezione di Drive, di Nicolas Winding Refn. Ingresso intero euro 6,00; ridotto euro 4,50; abbonamenti 5 ingressi euro 20,00. Per informazioni tel. 0521964803. Venerdì 17 Cioccolato vero Piazza Garibaldi Dalle 10.00 alle 20.00 festival del cacao con i maestri cioccolatieri. Esposizioni, degustazioni, laboratori, esperimenti e giochi a base di cioccolato. Per informazioni tel. 0521227211. Incontri a Parma Lirica Auditorium di Parma Lirica  -  Via Gorizia, 2 Alle 15.30 si terrà l'incontro sull'Epica latina: Eneide, Enea e la ricerca dell'antica madre, con la prof. ssa Isa Guastalla. Ingresso gratuito. Per informazioni tel. 0521985868 - 0521253254. Diversità come ricchezza biologica genetica culturale Oratorio Novo - vicolo Santa Maria,  5 Alle 17.00 conferenza La situazione dei boschi: nel mondo, in Italia e a Parma, con Pier Luigi Fedele. Ingresso gratuito. Per informazioni cell 3387915373. Il viaggiatore incantato Teatro delle Briciole  -  Parco Ducale Alle 18.00 per la monografia di spettacoli e incontri per celebrare Marco Baliani, incontro con l'attore autore, conduce Silvia Bottiroli. Ingresso gratuito. Per informazioni tel. 0521989430  -  0521992044 Stagione concertistica 2012 Teatro Regio di Parma  -  Strada Garibaldi, 16 Alle 20.30 concerto di pianoforte con Lilya Zilbertsein, musiche di Brahms e Musorgskij. Ingresso a pagamento. Biglietti in vendita presso la biglietteria del Teatro Regio. Per informazioni tel. 0521039399. Nuove atmosfere Auditorium Paganini  -  Via Toscana, 5 Alle 20.30 stagione concertistica della Fondazione Toscanini. Direttore Roman Brogli, con Mario Brunello al violoncello, musiche di Glinka, Kabalevskij e Tchaikowski. Ingresso settore I euro 20,00; ridotto settore I over 60 e under 26 euro 15,00; settore II euro 15,00; ridotto settore II euro 12,00. Per informazioni sui biglietti tel. 0521200145. Teatro Due: stagione di prosa Viale Basetti, 12/a Alle 21.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 Opus 2, con Laurent Cirade al violoncello e Paul Staucu al pianoforte. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Il viaggiatore incantato Teatro delle Briciole  -  Parco Ducale Alle 21.00 per la monografia di spettacoli e incontri per celebrare Marco Baliani, va in scena Ho cavalcato in groppa a una sedia. Ingresso intero euro 12,00; ridotto euro 10,00. Per informazioni tel. 0521989430  -  0521992044. Theatro del Vicolo: stagione di prosa Vicolo Asdente, 9/a Alle 21.15 rassegna di cabaret con ospiti di Zelig. Ingresso euro 10,00; ridotto euro 7,00. Per informazioni tel. 3477699326  -  3683127917. Sabato 18 Cioccolato vero Piazza Garibaldi Dalle 10.00 alle 20.00 festival del cacao con i maestri cioccolatieri. Esposizioni, degustazioni, laboratori, esperimenti e giochi a base di cioccolato. Per informazioni tel. 0521227211. Un giro in Ghiaia Piazza Ghiaia Nel pomeriggio festa di Carnevale con saltimbanchi, dolci e bancarelle, tutti in maschera. Per informazioni tel. 0521251848. Quelle Sere al Regio... L'Opera dal palcoscenico allo schermo Sala dei Concerti - Casa della Musica Alle 15.30 proiezione su grande schermo della registrazione video dal vivo di La Bohème (stagione lirica 2003/2004) , musica di Giacomo Puccini, Maestro concertatore e direttore Stefano Ranzani. Ingresso gratuito. Per informazioni tel. 0521031170. Il viaggiatore incantato Teatro delle Briciole  -  Parco Ducale Alle 16.00 per la monografia di spettacoli e incontri per celebrare Marco Baliani, presentazione del libro e cortometraggio Mary sconta e la gallinella evasa. Ingresso gratuito. Per informazioni tel. m 0521989430  -  0521992044. Teatro del Cerchio: stagione di prosa Via Pini, 16/a Alle 21.00 va in scena La spremuta-Rosarno, migranti, 'ndrangheta. Di e con Beppe Casales. Per informazioni sui biglietti e prenotazioni tel. 335490376. Teatro Due: stagione di prosa Viale Basetti, 12/a Alle 21.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Due: stagione di prosa Viale Basetti, 12/a Alle 21.00 Opus 2, con Laurent Cirade al violoncello e Paul Staucu al pianoforte. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Il viaggiatore incantato Teatro delle Briciole  -  Parco Ducale Alle 21.00 per la monografia di spettacoli e incontri per celebrare Marco Baliani, va in scena Frollo. Ingresso intero euro 12,00; ridotto euro 10,00. Per informazioni tel. m 0521989430  -  0521992044. Auguri Faber 2012 Teatro E. Magliani  -  Corcagnano Alle 21.00 Posto Blocco 19 e Emiliy County Folk presentano il tributo a Fabrizio De Andrè. Ingresso gratuito. Theatro del Vicolo: stagione di prosa Vicolo Asdente, 9/a Alle 21.15 va in scena La contessa Deperitis, regia di Francesca Oddi e Iolanda Caroli. Ingresso euro 10,00; ridotto euro 7,00. Per informazioni tel. 3477699326  -  3683127917. Concerti all'Auditorium del Carmine Auditorium del Carmine  -  Via E. Duse, 1 Alle 21.30 concerto di Fennesz. Ingresso euro 15,00 (più prevendita). Per informazioni tel. 0521381911. Domenica 19 Cioccolato vero Piazza Garibaldi Dalle 10.00 alle 20.00 festival del cacao con i maestri cioccolatieri. Esposizioni, degustazioni, laboratori, esperimenti e giochi a base di cioccolato. Per informazioni tel. 0521227211. Un giro in Ghiaia Piazza Ghiaia Nel pomeriggio festa di Carnevale con saltimbanchi, dolci e bancarelle, tutti in maschera. Per informazioni tel. 0521251848. Il secolo lungo: sei conversazioni sul Novecento Camera di San Paolo  -  Via Melloni, 3 Alle 11.00 Tutte le avventure di un interprete del Novecento, con Mario Brunello. Ingresso gratuito. Theatro del Vicolo: stagione di prosa Vicolo Asdente, 9/a Alle 15.45 per la rassegna La magia della fiaba va in scena Il mago della Rocca. Ingresso euro 10,00; ridotto euro 7,00. Per informazioni tel. 3477699326  -  3683127917. Teatro Due: stagione di prosa Viale Basetti, 12/a Alle 16.00 va in scena L'amante di Harold Pinter, con Mascia Musy e Graziano Piazza, regia di Massimiliano Farau. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro delle Briciole: proposte di teatro per adulti e bambini insieme Teatro al Parco  -  Parco Ducale Alle 16.30 va in scena L'elefantino, di e con Bruno Cappagli. A partire dai 3 anni. Intero euro 8,50; ridotto dai 3 ai 14 anni, over 60 e abbonati cinema Edison euro 6,50. Per informazioni tel. 0521992044. I pomeriggi musicali al Petitot Palazzo Petitot  -  Piazzale del Risorgimento, 9/a Alle 17.00 Omaggio a Maria Luigia: concerto del soprano Tania Bussi con Carla They all'arpa. Ingresso gratuito. Per informazioni tel. 3474195255. Teatro del Cerchio: stagione per ragazzi Via Pini, 16/a Alle 17.00 va in scena Pinocchio cuoco nella tenda di Mangiafuoco, da Collodi, testo e regia di Mario Mascitelli. Per informazioni sui biglietti e prenotazioni tel. 335490376. 40 anni di scatti. D'amicizia Teatro Due - Viale Basetti, 12/a Alle 20.30 verranno battute all'asta 150 fotografie di Antonio Mascolo. Serata dedicata a Patrizia Grossi e Sergio Capobianco. L'intero incasso della serata (sarà infatti possibile acquistare il catalogo delle immagini, oltre che partecipare all'asta) andrà al Baby Hospital di Betlemme. Teatro Due: stagione di prosa Viale Basetti, 12/a Alle 21.00 va in scena La fila (Line) di Israel Horowitz, a cura di Walter Le Moli. Ingresso euro 18,00; ridotto under 25 e over 60 euro 16,00; ridotto under 18 euro 9,00. Per informazioni tel. 0521230242. Teatro Europa: stagione serale Via Oradour, 14 Alle 21.15 va in scena La fine del Titanic, di H. M. Enzensberger, esito del seminario Lo spazio oltre condotto da Gigi Tapella. Ingresso intero euro 10,00; ridotto euro 8,00. Per informazioni e prenotazioni tel. 0521243377. E IN PROVINCIA Mercoledì 15 Geniali follie Cinema teatro comunale  -  Via Verdi 2, Felino Alle 21.00 Van Gogh, primo dei quattro incontri di storia dell'arte condotti da Eles Iotti. Quota di partecipazione euro 30,00. Per informazioni e prenotazioni tel. 0521335920 - 0521335941. Giovedì 16 Carnevale Borgotaro Alle 15.00 apertura della Settimana grassa con musica, vino e mortadella per tutti in paese con il gruppo storico Nucleo; alle 17.00 mascherate e rappresentazioni carnevalesche a sorpresa con satira nelle vie; alle 22.00 al Palasabione veglione mascherato e musica dal vivo con Fabio Supernova & Energy band e dj Luca Barcella. Per informazioni tel. 052596796. Incontri con l'autore Centro polivalente di Monticelli Terme Alle 21.00 incontro con Amara Lakhous. Per informazioni tel. 0521657519. Venerdì 17 Carnevale Borgotaro Alle 22.00 al Palasabione revival anni 70/80 con musica e video e dance con dj Studio 54. Per informazioni tel. 052596796. Sabato 18 Borgo mascherato Piazza Garibaldi  -  Fidenza Dalle 14.30 tutti in piazza in maschera per la sfilata e premiazione dei costumi Re del Carnevale e la Ragassa ad Burag. Musica, dolcetti, coriandoli e animazione. In caso di maltempo la manifestazione verrà rinviata a martedì 21 febbraio. Per informazioni tel. 0524517411. Carnevale Borgotaro Alle 15.00 partenza della Coppa del Sabione, gara con i piccoli mezzi di fantasia a spinta, prove di abilità in un percorso tortuoso e spettacolare per le vie del paese; alle 22.00 al Palasabione veglione mascherato con musica dal vivo del complesso spettacolo Istericka band e dj Max. Per informazioni tel. 052596796. Weekend sul lupo Rifugio Lagdei  -  Corniglio Alle 16.30 presentazione del lupo, dopo cena alle 21.00 dimostrazione di wolf howling o ululato indotto, all'aperto. M'illumino di meno Rifugio Lagdei  -  Corniglio Alle 19.30 cena a lume di candela per il risparmio energetico. Prenotazione obbligatoria allo 0521889353  -  3332443053. Il Gusto della Cultura  -  speciale San Valentino Rocca Sanvitale di Fontanellato Dalle 20.30 visita guidata con animazione dedicata ai grandi amori cantati da Dante nella Divina Commedia e degustazione di prodotti tipici. Prenotazione obbligatoria. Per informazioni e prenotazioni tel. 0521829055. Campanile in festa Teatro parrocchiale di Ozzano Taro Alle 20.30 spettacolo di carnevale di arte varia e sfilata maschere. Per informazioni tel.  0521302502. Teatro Verdi: stagione di prosa Piazza Verdi  -  Busseto Alle 21.00 va in scena Brava!, con Anna Mazzamauro, commedia musicale di Gino Landi e Tommaso Paolucci, musiche di Michele Paulicelli. Ingresso platea e palco euro 25,00; loggione euro 15,00. Per informazioni tel. 052492487. Teatro di Fontanellato: stagione di prosa Teatro Comunale di Fontanellato Alle 21.15 va in scena Lasciateci perdere, regia di Bruno Stori e Fabrizio Visconti. Per informazioni, prezzi e prenotazioni tel. 3274089399 oppure teatrofontanellato@gmail. com Festa di Carnevale Teatro Comunale  -  Sissa Alle 21.30 maschere, cover band anni 60/70, dj. Ingresso libero per under 13; open bar euro 12,00. Per informazioni prolocosissa@jimdo. com Domenica 19 Mercatino dell'antiquariato Fontanellato Dalle 8.00 alle 18.00 attorno alla Rocca bancarelle con oggetti di antichità e modernariato. Per informazioni tel. 0521829055. Weekend sul lupo Rifugio Lagdei  -  Corniglio Alle 9.30 escursione con le ciaspole adatta a tutti, accompagnata da esperti del lupo, rientro alle 14.00. Per informazioni tel. 3895519311. Escursioni con le ciaspole Alta Val Parma Ciaspole Avventura nel Parco: escursione in Alta Val Parma, nel Parco Nazionale. Per informazioni e prenotazioni tel. 3384406874 oppure marcellocantarelli@virgilio. it Carnevale bussetano Busseto Dalle 14.30 sfilate e intrattenimento. Gruppo sbandieratori Fenagrò (CO); Gruppo folkloristico le fruste infuocate (MO); Gruppo bandistico Do re miusic con le majorettes; La piccola banda di Calestano con le majorettes Pietre di luna di Traversetolo (PR); Gruppo folkloristico Pavullese da Pavullo (MO); S. U. C. A band di Oleggio con il soggetto il mago Merlino (NO); Animazione carro musicale gruppo Slide A da Collecchio (PR); Torelli Team e le sue invenzioni (PR); Gruppo di animazione west Country Road. Carneval express Trenino trucca bimbi gratis per tutti. Ingresso a pagamento. Per informazioni tel. 052492487. Carnevale dei bambini Piazza Repubblica - Collecchio Dalle 14.30 festa di carnevale. In caso di maltempo la manifestazione si terrà presso il centro Egovillage. Per informazioni tel. 0521302502. Carnevale Borgotaro Dalle 15.00 grande sfilata dei carri allegorici per le vie del paese; alle 16.00 festa dei bambini al Palasabione con dj Antonello e musica, merende e sorprese. Ingresso gratuito. Per informazioni tel. 052596796. Teatro Magnani: in teatro, dove la festa continua per bambini e famiglie Teatro Magnani - Fidenza Alle 16.00 va in scena Il brutto anatroccolo. Ingresso gratuito. Per informazioni tel. 0524517510 - 0524517411. Aperitivo in maschera con delitto Rocca Sanvitale  -  Fontanellato Alle 17.30 si festeggia il Carnevale smascherando l'assassino. Pubblico atteso con mascherina sugli occhi, buffet con delizie dolci e salate. Prenotazione obbligatoria tel. 0521829055. MOSTRE A PARMA... FiNO  AL 19 FEBBRAIO Parma: immagini della città dal Ducato all'Unità d'Italia Palazzo Bossi-Bocchi  -  Strada al ponte Caprazucca, 4 Aperta al pubblico da martedì a domenica dalle 10.00 alle 12.30 e dalle 15.30 alle 18.00. Chiuso lunedì. Ingresso gratuito. Per informazioni tel. 0521532108. FINO AL 4 MARZO Glauco Lombardi, molto più di un collezionista Museo Glauco Lombardi  -  Strada Garibaldi, 15 La mostra monografica sarà aperta con gli orari del museo, da martedì a sabato dalle 9.30 alle 15.30; domenica e festivi dalle 9.00 alle 18.30. Chiuso lunedì. Ingresso gratuito. Per informazioni tel. 0521233727. FINO AL 29 FEBBRAIO Mostra personale di Antonio Alfonso Locuratolo Informagiovani - Via Melloni, 1/b Aperta lunedì, mercoledì e venerdì dalle 10.00 alle 13.00 e dalle 15.00 alle 19.00; martedì e giovedì dalle 10.00 alle 19.00; sabato dalle 10.00 alle 13.00. Chiuso domenica. Ingresso gratuito. Per informazioni tel. 0521218749. FINO  AL 22 FEBBRAIO Nature condivise. Mostra di Roberta Gherardi Palazzo Giordani - Viale Martiri della Libertà, 15 Inaugurazione giovedì 2 febbraio alle 17.30. Aperta da lunedì a giovedì dalle 8.00 alle 18.30; venerdì dalle 8.00 alle 17.00. Chiuso sabato e domenica. Ingresso gratuito. Per informazioni tel. 0521931800. FINO AL 26 FEBBRAIO Mediterraneo metropolitano Spazio Minimo e Spazio Caldaie Teatro Due  -  Viale Basetti, 12 Mostra dedicata a Pino Pascali. Aperta da martedì a sabato dalle 20.00 alle 23.30; domenica dalle 15.00 alle 18.00. Per informazioni tel. 0521230242. FINO AL 25 FEBBRAIO 5(-1) imaginary sound: mostra fotografica di Nur Moo* Spazio Audiomedica - Via della Repubblica, 49 (ingresso da B. go Collegio Maria Luigia) Aperta al pubblico da lunedì a venerdì dalle 9.00 alle 12.30 e dalle 15.00 alle 19.00; sabato dalle 9.00 alle 12.30. Domenica chiuso. Per informazioni  audiomedicart@yahoo. it FINO AL 18 GIUGNO Mostra collettiva di artisti parmigiani Galleria Lodi  -  Strada Garibaldi, 34/c Aperta da martedì a sabato dalle 9.30 alle 13.00 e dalle 16.00 alle 19.30. Chiuso domenica e lunedì. Ingresso gratuito. Per informazioni tel. 0521207172. FINO AL 30 MARZO Mattia Moreni. Fenomenologia e regressione Galleria Centro Steccata  -  Via Garibaldi, 23 Opere anni Cinquanta-anni Novanta. Aperta da lunedì a sabato dalle 10.30 alle 13.00 e dalle 15.30 alle 19.30. Visite nei festivi su appuntamento. Ingresso gratuito. Per informazioni tel. 0521285118  -  3401126164. FINO AL 18 FEBBRAIO Opus Alchemicum: i mosaici di Donatella Sassi Spazio Espositivo Rosso Amapola  -  Borgo del Correggio, 48/a Aperta al pubblico i giorni feriali dalle 16.00 alle 19.00. Chiuso giovedì e domenica. Ingresso gratuito. Per informazioni tel. 3333647622. FINOAL 22 FEBBRAIO Luce. Mostra fotografica di Claudia Bevini Ombre Rosse  -  Vicolo Giandemaria, 4 Inaugurazione 4 febbraio alle 20.00. Aperta lunedì, martedì, mercoledì e giovedì dalle 18.30 alle 21.00;  venerdì, sabato e domenica dalle 18.00 alle 2.00. Ingresso gratuito. Per informazioni tel. 3383895737. ... E PROVINCIA FINO AL  29 FEBBRAIO Anne Frank. Una storia attuale Reggia di Colorno Mostra  di fotografie (molte inedite), immagini e citazioni dalle pagine del famoso diario. Aperta al pubblico nei giorni feriali dalle 10.00 alle 12.00 su appuntamento; sabato dalle 10.00 alle 12.00 e dalle 15.00 alle 17.00; domenica dalle 10.00 alle 12.00. Ingresso gratuito. Inaugurazione sabato 28 gennaio alle 16.30. Per informazioni tel. 0521313790. a cura di IAT - Informazioni e Accoglienza Turistica Comune di Parma Via Melloni, 1/a - 43121 Parma Tel. +39 0521218889 - Fax +39 0521234735 www. turismo. comune. parma. it turismo@comune. parma. it 
