WASHINGTON - C'è un accordo per un aumento delle risorse per il Fmi per oltre 400 miliardi di euro, circa 420 miliardi di dollari. Lo afferma il viceministro Vittorio Grilli. E la conferma è venuta dal comunicato ufficiale: le risorse aggiuntive sono destinate al Fmi per contrastare la crisi del debito e saranno disponibili per tutti i membri del G20. "La ripresa economica globale sarà modesta". E' quanto si legge nel comunicato finale del G20, nel quale si segnala che i "rischi di coda per l'economia globale hanno iniziato a diminuiti". Inoltre il G20 "resterà vigile" sugli alti prezzi del petrolio ed è "pronto ad assumere azioni aggiuntive, se necessario per assicurare adeguate forniture". "Ci siamo impegnati per oltre 430 miliardi di dollari - spiega il direttore generale del Fmi Christine Lagarde - Questo significa che abbiamo quasi raddoppiato la capacità di prestito del Fondo". La mossa, spiega la Lagarde, "segnala la forte risoluzione della comunità internazionale ad assicurare la stabilità finanziaria globale e a mettere la ripresa economica mondiale su un passo più solido". Queste risorse, si legge nel comunicato finale, "saranno disponibili per tutti i paesi membri del Fmi e non saranno focalizzate in una particolare regione". Dal canto suo, il governatore della Banca d'Italia, Ignazio Visco, è intervenuto sulla volatilità dei mercati e sullo spread: "E' forte perchè c'è incertezza": è necessario "perseverare lungo la strada presa. C'è un accordo generale sul fatto che la strada intrapresa sia quella giusta". Il G20, comunque, ha promosso gli sforzi messi in campo dall'Italia per uscire dalla crisi. Non siamo più osservati speciali. Lo ha rilevato il viceministro dell'Economia, Vittorio Grilli, al termine della riunione del G20. "Tutti osservano tutti perchè la fase è delicata", ha detto, ma l'Italia "è rientrata in una fase di controlli di routine". I partner, ha detto il vice ministro dell'Economia, al termine della riunione, "hanno espresso soddisfazione. Stiamo procedendo lungo la strada giusta", ha aggiunto, "ma non abbiamo ancora finito". E anche il governatore della Banca d'Italia ha rilevato come ci siano stati "molti apprezzamenti per le misure prese da noi e dalla Spagna". 
Aggredito per due volte. Preso a calci e a pugni al volto e nello stomaco da un branco di sei, sette ragazzi davanti alla stazione della Cumana di Montesanto. Brutale violenza ai danni di un controllore della Sepsa che aveva cercato di fermare un ragazzo senza biglietto. L'uomo, quarant'anni, è stato portato in ospedale ma ha poi voluto tornare a casa dopo la tac e le medicazioni. In tarda mattinata il controllore della Sepsa al suo primo giorno di lavoro a Napoli - era stato infatti distaccato dalla società di trasporti Cstp di Salerno - si trovava agli ingressi della stazione della Cumana, dove arrivano le scale mobili dai binari. Stessa area dove venne ammazzato da un proiettile vagante, nel maggio 2009, il musicista rumeno Petru Birlandeanu. Arriva il ragazzo, zaino in spalla. Non ha il biglietto, il controllore si appresta a fargli la multa. Ma lui riesce a sfuggirgli, con un balzo in avanti esce dalla stazione e fugge. Il controllore gli corre dietro, ma arrivato al centro di piazzetta Montesanto non lo vede più. Si trova invece di fronte un branco di sette giovinastri che lo accerchiano, gli sferrano un pugno in pieno volto. La vittima, pur intontita, riesce a rifugiarsi nel bar di fronte alla stazione e il titolare chiude subito la porta di ingresso. Prigionieri nel locale. Passano i minuti il branco si allontana e finalmente il controllore può uscire. Ma una volta fuori vede il suo collega anche lui accerchiato dal branco: lo stanno picchiando. Quindi accorre: "Fermi, fermi, sono stato io a controllare quel ragazzo", grida. A quel punto i balordi lo aggrediscono, lo buttano per terra, gli tirano calci in faccia e allo stomaco. Tutti vedono, nessuno interviene, fino a quando non arriva una pattuglia dei Falchi che mette in fuga il branco. Il controllore viene subito portato al Vecchio Pellegrini. Si dovranno ora analizzare le videocamere della sorveglianza per identificare il branco. 
ROMA - Per quei lavoratori che dovrebbero andare in pensione al termine di un periodo di Cig o di mobilità si potrebbe guardare in prospettiva anche alla possibilità "di offrire nuove opportunità occupazionali". Lo scrive il ministro del Lavoro, Elsa Fornero, in una lettera inviata a Cgil, Cisl, Uil e Ugl in cui propone "un primo incontro per ricercare soluzioni quanto più condivise" alla delicatissima questione degli esodati. La missiva del ministro, che non individua una data,  sottolinea il "comune interesse del governo e delle parti sociali" a "collaborare per rassicurare i  lavoratori interessati, evitando incresciose incomprensioni e  fraintendimenti". Negativa la prima reazione del segretario della Cgil Susanna Camusso: "Mi sembra che la lettera sia arrivata senza una data, temo che sia un modo per prendere ulteriore tempo invece che per dare risposte alle persone che attendono di sapere qual è il loro destino". Apre invece il leader dell'Ugl Giovanni Centrella: "Apprezziamo l'invito del ministro Fornero e siamo pronti a dialogare con lei per trovare soluzioni ai problemi dei lavoratori italiani". Nella lettera Fornero afferma che l'incontro  "potrebbe costituire occasione utile anche per un esame delle  ricongiunzioni onerose disposte dalla legge numero 122 del 2010". Ogni  soluzione, comunque, precisa, dovrà essere ricercata "in  un quadro di compatibilità finanziaria, ancor più imposta dalla  persistente situazione di difficoltà economica". "Confido - continua la titolare del dicastero del Lavoro - che ove il lasso temporale che separa i lavoratori dalla pensione fosse ampio, non si debba ipotizzare solo il ricorso ad un accesso al trattamento pensionistico piuttosto che il prolungamento di integrazioni salariali, quanto lavorare anche nella prospettiva di offrire nuove opportunità occupazionali in funzione dell'auspicata ripresa economica così da evitare di disperdere professionalità utili". Nella lettera Fornero torna anche sulla questione di quanti siano gli esodati: "Sono dell'avviso che le incertezze e i dubbi siano stati determinati, in buona misura, dalla confusione tra platee ben distinte, i salvaguardati per i quali è prevista l'adozione del decreto ministeriale entro il 30 giugno 2012 e la platea del tutto diversa, dei lavoratori, per i quali, in base ad accordi collettivi stipulati entro il 4 dicembre 2011, fosse previsto, al termine di un percorso di fruizione di strumenti di integrazione reddituale (cig, mobilità), l'accesso al trattamento pensionistico". Relativamente all'ultima platea - afferma il ministro - "ho già avuto occasione di affermare che il governo sta valutando l'adozione di specifici interventi". 
Allo Stadio Paolo Rosi di Roma gli Azzurri affronteranno nuovamente gli Stati Uniti. Dopo la sfida della Nazionale Maggiore ai Western New England Golden Bears, toccherà alla rappresentativa giovanile a sfidare i pari età a stelle e strisce in vista del percorso di preparazione ai prossimi campionati di categoria che si svolgeranno nel 2014 in Russia. LEGGI/"Io, coach Leone vi racconto la mia giovane Italia" di Giovanni Marino Sulla panchina del Blue Team Gianluca Leone, responsabile tecnico degli azzurrini dal 2010, mentre su quella degli Stati Uniti ci sarà Jeff Scurren, al momento anche sulla panchina dei Guelfi Firenze. Gli americani sono imbattuti e sono i vincitori degli ultimi 4 Global Bowl, disputati in Giappone (le prime due edizioni), in Francia nel 2010, Germania lo scorso anno e la selezione raccoglie giocatori provenienti da una ventina di High School tra Alabama, Arizona, Florida, Ohio, Pennsylvania e Wisconsin. GLI AZZURRI CONVOCATI Name Pos Born Team MARINI LUCA DB 1993 BILLS ROLLE FABIO DT 1995 BLITZ BRAMBILLA ALESSIO OL 1993 DAEMONS BILACCHI FABIO DB 1994 DOVES GIOVETTI OMAR OL 1993 DOVES CORRADO  CLAUDIO WR 1993 DRAGHI TAVANO MICHAEL LB 1993 DRAGHI CACCIOLATTO DAVIDE DT 1994 GIAGUARI FERRARIS  FRANCESCO QB 1993 GIAGUARI ANGELUCCI ROBERTO OL 1993 GOBLINS DI  NUNZIO ANTHONY RB 1993 GOBLINS BARTOLI  TULLIO DE 1993 GRIFONI SERVADIO  SIMONE RB 1993 GRIFONI BARBA  EDOARDO OL 1994 GRIZZLIES CAPONERA  ALESSANDRO DT 1995 GRIZZLIES CINGOLANI TOBIA WR 1993 GRIZZLIES DI ROBERTO  MATTEO DB 1993 GRIZZLIES DULA FILIPPO DB 1993 GRIZZLIES MOREA ALESSANDRO RB 1993 GRIZZLIES PEDERSOLI CARLO LB 1993 GRIZZLIES FABIO TEDESCHI WR 1995 HOGS VEZZANI STEFANO LB 1995 HOGS TURRINI  MICHAEL WR 1994 KNIGHTS ARCHETTI MARCO OL 1995 LIONS PICARIELLO ALESSANDRO DE 1994 MARINES ROMOR MIRKO OL 1994 MARINES CARBONI LORENZO DE 1993 PANTHERS FORTE FRANCESCO QB 1993 PANTHERS GUIDETTI  LUCA K/P 1993 PIRATES DEL GIUDICE  ALESSANDRO DL 1995 PREDATORI PANICO ADRIANO OL 1993 PREDATORI SPIAGGI  FEDERICO WR 1994 PREDATORI CAVALLINI ALESSIO DB 1995 PUMA PILONI CARLO DB 1994 PUMA MINGOLI EMANUELE LB 1993 RAIDERS BASSO  ANDREA LB 1993 RHINOS OGADRI MATTIA LB 1994 SEAMEN SANTAGOSTINO  GIANLUCA WR 1993 SEAMEN SORTENI  GIANLUCA WR 1994 SEAMEN TURRIN FILIPPO RB 1993 SEAMEN ADDUCI  ALBERTO DT 1994 STORMS BALESTRI MARCO DB 1993 STORMS CASETTA  EMANUELE OL 1993 STORMS DALLE PIAGGE LORENZO DE 1993 STORMS CAVICCHIOLI NICCOLO' DE 1993 WARRIORS CHECCOLI ANDREA LB 1993 WARRIORS FAJETI  MATTEO DB 1993 WARRIORS GLI AMERICANI CONVOCATI Name Ht / Wt Position School Hometown 41 Jeshua  DeLorme 6'1" 200 RB/LB Brodhead Juda  High Brodhead,  WI 14 Mato Vunak  Jr 5'7" 130 DB Villa St Angela-St  Joseph Cleveland,  OH 21 Ryan  Gallagher 6'     170 WR/DB Villa St Angela-St  Joseph Cleveland,  OH 31 Chris  Pokorny 5'8" 140 WR/LB Villa St Angela-St  Joseph Cleveland,  OH 56 Daniel Ward 5'10" 167 C/DL Villa St Angela-St  Joseph Cleveland,  OH 58 De'Shawn  Kinton 5'6" 180 FB/DT Villa St Angela-St  Joseph Cleveland,  OH 62 Diante  Jackson 6'2" 204 DE Villa St Angela-St  Joseph Cleveland,  OH 66 Paul Rini 6'1" 170 OL/DL Villa St Angela-St  Joseph Cleveland,  OH 73 John Di  Donato 5'11" 170 OL/DL Villa St Angela-St  Joseph Cleveland,  OH 61 Anthony  Gianoni 6'4" 230 OL/DL Cathedral  Prep Erie,  PA 4 Cale Cuddie 6'2" 190 QB/DE Loyal High Loyal,  WI 5 Anthony Baker  Jr 6'5" 190 WR Carroll  High Ozark,  AL 44 Pat  Funchion 5'9" 165 LB Cardinal  O'Hara Philadelphia,  PA 11 Julian  O'Neill 6' DB Episcopal  Academy Philadelphia,  PA 6 David  Faraldo 6'     175 K/P Father  Judge Philadelphia,  PA 54 Eric  Condron 6'1"245 C/DL Father  Judge Philadelphia,  PA 22 Shawn  Wilson 5'9"195 RB/DB Malvern  Prep Philadelphia,  PA 63 Tyler  Mercer 6'2" 250 OL/DL William Penn  Charter Philadelphia,  PA 52 Derrek  Tarter 6'3" 200 OL/DL Somerset  High Somerset,  WI 12 Josh Brown 6'1" 180 WR/DB Canyon Del Oro  High Tucson,  AZ 20 Quintin  Kime 5'9" 170 WR/DB Canyon Del Oro  High Tucson,  AZ 27 Michael  Dehen 5'9" 170 DB Catalina Foothills  High Tucson,  AZ 17 Matt  Greenberg 5'11" 185 WR/DB Film School of  LA Tucson,  AZ 67 John Post 6'5" 265 OL Ironwood Ridge  High Tucson,  AZ 2 Greg Vinueza  Daly 5'7" 185 RB Rincon High Tucson,  AZ 15 Garrett  Conlon 6' 185 RB Sabino High Tucson,  AZ 71 Jake Laird 6'     225 OL/DL Sabino High Tucson, AZ 1 Rayvean  Moore 5'10" 156 R/DB Tucson High Tucson,  AZ 51 Calum  Walllace 5'11" 230 C Tucson High Tucson,  AZ 7 Nick Madden 5'11" 210 QB Vero Beach  High Vero Beach,  FL 55 Chris Salm 6'1" 170 OL/DE Winneconne  High Winneconne,  WI 84 Nathan  Gruootenhuis 6'4" 185 TE Winneconne  High Winneconne,  WI 

ROMA - La Lazio ha svolto una seduta di scarico a Formello, con diversi elementi che hanno lavorato in palestra. "Abbiamo fatto un po' di allenamento con il calcio tennis - ha dichiarato Reja a Lazio Style Radio - purtroppo anche questa seduta è stata condizionata dalle defezioni che ormai sono un'abitudine per noi in questa stagione". In difesa mancheranno Radu, Konko e Stankevicius. Konko ha proseguito l'allenamento differenziato, e non dovrebbe scendere in campo domenica a causa del fastidio dietro alla coscia sinistra. Radu sta curando un'infiammazione ai tendini del ginocchio, ed è indisponibile. Stankevicius è ancora out per il problema al tendine d'Achille. Per il resto, stagione finita per Brocchi, a causa della sublussazione al piede, mentre Lulic sta svolgendo fisioterapia in Germania per smaltire la lesione ai flessori della coscia. Corsa per Klose a Formello: il tedesco tornerà in patria per svolgere una settimana circa di cure per lo stiramento ai flessori. Agli infortunati vanno aggiunti Mauri e Kozak squalificati. Domani allenamento alle 15, mentre il tecnico biancoceleste Reja parlerà in conferenza stampa alle 14. Leggi i commenti I commenti dei lettori 
PADOVA - Il Pescara espugna l'Euganeo di Padova nell'anticipo della 36a giornata di Serie B. L'Undici di Zeman, torna al successo dopo tre stop di fila, rifilando un tennistico 6-0 ai ragazzi di Dal Canto e con i tre punti conquistati si porta al terzo posto a quota 65, ad una sola lunghezza del duo di testa formato da Torino e Verona. Al 38', Ruopolo atterra Cascione, Giacomelli indica immediatamemte il dischetto, sul quale si porta Immobile che trasforma portando in vantaggio il Pescara. Ad inizio ripresa, l'undici di Zeman mette definitivamente in cassaforte il risultato grazie ad una doppietta di Insigne che, all'8' salta secco Trevisan ed a tu per tu con Perin non sbaglia. Quattro minuti più tardi Eurogol del numero 11 biancoazzurro, che dal vertice sinistro dell'area di rigore lascia partire un tiro che si insacca all'incrocio opposto per il 3-0. Al 24', Verratti pesca Nielsen, che beffa Perin dal limite dell'area piccola per il 4-0. Il quinto gol arriva al 38' ancora con il capocannoniere della cadetteria Immobile che, pescato sul filo del fuorigioco da Sansovini, insacca sul primo palo, portandosi a quota 25. Set e match al 41' con la rete di Cascione che infila Perin con un tiro a giro sul secondo palo. PADOVA-PESCARA 0-6 (0-1) PADOVA (4-4-2): Perin; Donati, Portin, Trevisan, Renzetti; Lazarevic, Bovo, Bentivoglio, Franco (1' st Marcolini); Succi (13' st Cacia), Ruopolo (26' Drame). In panchina: Cano, Schiavi, Italiano, Jidayi. Allenatore: Dal Canto PESCARA (4-3-3): Anania; Balzano, Romagnoli, Capuano, Bocchetti; Nielsen (26' st Kone), Verratti, Cascione; Caprari (26' st Gessa), Immobile, Insigne (29' Sansovini). In panchina: Ragni, Brosco, Togni, Maniero. Allenatore: Zeman ARBITRO: Giacomelli di Trieste RETI: 38' pt (rig.) e 37' st Immobile, al 8' e 12' st Insigne, 24' st Nielsen, 41' st Cascione. NOTE: 8395 spettatori (4607 abbonati) per un incasso paganti di 33801,86 euro. Ammoniti: Portin, Trevisan, Marcolini, Kone. Angoli: 8-4 per il Pescara. Recupero: 1', 1'. Leggi i commenti I commenti dei lettori 
Neanche più di 'pane e pallone' ci si può cibare in città. In una piovosa settimana di aprile, Foggia si scopre orfana di un altro pezzo della sua storia. Traballante come quella guaina della tribuna che ha provocato l'inagibilità dello stadio prima, il sequestro del cantiere poi. E una stucchevole telenovela senza lieto fine. Foggia-Lumezzane si giocherà, ma al via del Mare di Lecce. Con buona pace di quel Pino Zaccheria, pioniere del basket  locale (un altro degli sport con alterne fortune in Capitanata), a cui è intitolato lo stadio foggiano. Scongiurato lo 0-3 a tavolino, dunque. La sfida che può garantire i punti decisivi per la propria salvezza, i rossoneri se la giocheranno sul campo. "Per noi sarà come una trasferta" commenta la società, e forse è meglio, visti i deludenti risultati casalinghi di questa sfortunata stagione. Per colpa di quella tribuna ovest che ventuno anni fa fu il fiore all'occhiello del nuovo stadio per il Foggia in serie A: un settore realizzato ad hoc per la promozione dei rossoneri, con patron Pasquale Casillo e allenatore Zdenek Zeman, capaci di costruire il pezzo di storia migliore per i rossoneri. Ricordi, solo ricordi. Che stridono troppo con la realtà. Perché quello che tanti non sono ancora riusciti a cogliere, intenti a rincorrere la vittoria sul campo, è che qualunque sia il risultato di domenica pomeriggio, Foggia terminerà la settimana con tre batoste sulla schiena, che valgono purtroppo molto di più di quello che accadrà sul campo salentino. La settimana "horribilis" di Foggia, infatti, rende la città più povera in tanti campi, non solo lo Zaccheria. La facoltà di Ingegneria dell'Università, un "prestito" di Bari, torna al mittente. Il corso di laurea decentrato non ci sarà più. Chi vuole studiare, deve affrontare obbligatoriamente i 120 km di trasferta per raggiungere il capoluogo pugliese. "Impossibile continuare senza fondi" ha spiegato il rettore del Politecnico. Appalti non autorizzati, iter burocratici, assenza di certificazioni: sono queste invece le motivazioni che in settimana hanno portato il Comune di Foggia a prendere la decisione di denunciare l'impresa a cui erano stati affidati i lavori di ristrutturazione del teatro Giordano, che così vede la data della sua riapertura slittare nuovamente.  Un'altra Cattedrale nel deserto, anzi no, perché anche il Duomo vero è attualmente un cantiere. Università, teatro, stadio: con questi tre macigni sul groppone, difficile pensare che un eventuale 0-3 a tavolino potesse costare di più a una città che sogna da troppo tempo il riscatto. E se qualcuno sta meditando di partire, può cambiare immediatamente idea: l'aeroporto Gino Lisa sostanzialmente non è più operativo (dallo scalo dauno, però, al posto di aerei partono bus per il Karol Wojtyla di Bari) e il taglio dei treni ha reso periferico uno snodo che prima era fondamentale per il Mezzogiorno. Fuggire non si può, e non è la soluzione. Foggia può riprendersi solo se riuscirà a non giocare in trasferta. In nessun campo. 
