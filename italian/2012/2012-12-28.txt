Musica DUEL BEAT Dalle nella sala 1 del Duel Beat di Agnano, via Antiniana 2/a, Cassy,  nome d'arte di Catherine Britton, padre caraibico e madre austriaca, per  anni dj resident al Panoramabar di Berlino, attualmente si divide tra  il Rex Club di Parigi e il Trouw di Amsterdam. Entrata libero entro  l'una. Segue Idriss D, resident al Cocoricò di Riccione e all'Amnesia di  Milano. Info 081 762 2533. ARENILE RELOAD Dalle 23 all'Arenile Reload, via Coroglio 14/b, The Sweet Life Society, con Matteo Marini (grafico e cantante nel gruppo reggae Dotvibes) e Gabriele Concas (fotografo ed ex chitarrista degli Hot Rod Dogs). Dj resident Cerchietto ed Enzo Cipolletta. Ingresso libero entro mezzanotte. Info 081 019 9156. BELLINI Dalle 21 al teatro Bellini, via Conte di Ruvo 14, Nino D'Angelo nello spettacolo "C'era una volta... un jeans e una maglietta". Info 081 549 9688. MUSEO ARCHEOLOGICO Dalle 12 al Museo archeologico nazionale, "Natale della resistenza: affabulazione pastorale per il divino avvento", per la regia di Mariano Bauduin. Musiche originali di Roberto De Simone. Si può accedere con Artecard, la tessera che consente l'accesso a due persone a numerosi musei cittadini e a tanti eventi, mostre, spettacoli. Info 800 600 601. LOFFREDO Dalle 17.30, alla libreria Loffredo, via Kerbaker 19/21, sarà presentato dal vivo il secondo disco della cantautrice Anna Cuomo dal titolo “Vacilla”. Prenderanno parte Mario Sellitto, Diego Moreno e Brunello Canessa. Modera il giornalista Gennaro Pasquariello. LIVE TONES Dalle 22.15 al Live Tones, via Rocco Galdieri 6,  si presenta il progetto "European Mood", con Vincenzo Saetta al sax, Antonello Rapuano al piano, Marco De Tilla al contrabbasso, Gino Del Prete alla batteria. Cena dalle 21.30. Info 380 387 5317. GALLERIA 19 Dalle 23 alla Galleria 19, via San Sebastiano 18/19, di scena The Cyborgs, il power-duo mascherato con l'anima elettro-funk-blues. Ingresso gratuito fino alle 23, dopo ingresso con consumazione obbligatoria. A seguire dj set Danylo. Info 081 198 101 00. TRIANON Dalle 21 al Trianon, piazza Vincenzo Calenda 9, Peppe Barra nella "Cantata dei pastori". Una produzione storica di successo del teatro della musica che nel 2004 ha vinto il prestigioso premio Eti, gli Olimpici del Teatro, come migliore commedia musicale, anche grazie all'apporto delle scene di Lele Luzzati. Info 081 225 8285. SORRENTO Dalle 20 in piazza Veniero, Sorrento, per la rassegna "Sorrento Jazz", concerto della Spaghetti Style Swing Band. Seguono "The Big Jazz Theory" e poi la cantante Mariasole Gallevi in quintetto per presentare "From Billie Holiday To Edith Piaf". Ingresso libero. Info 081 533 5227. AVERSA Dalle 21.30 all'hotel del Sole di Aversa, piazza Mazzini, il jazz club Lennie Tristano presenta il concerto per piano solo di Ivan Dalia. Al termine del concerto dell'artista, aversano di origine, ma naturalizzato berlinese, palco aperto per una jam session finale. Info 328 847 9115. SAPRI Dalle 21 nell'auditorio Comunale di Sapri, Arturo Annecchino,  compositore salernitano nato a Caracas, presenta il progetto Mid Piano. Ospite  Rossella Cosentino, cantante e autrice da anni impegnata nello studio di diversi linguaggi musicali in cui confluiscono la musica africana, il jazz, la sperimentazione. Classica SAN FRANCESCO DI PAOLA Dalle 19 nella basilica di San Francesco di Paola in piazza del Plebiscito, si terrà l'ultimo concerto di "Convivio Armonico", con l'ensemble "Le musiche da camera", che festeggia vent'anni di attività. Il programma prevede anche la prima esecuzione moderna della "Cavatina in pastorale", di Nicola Sabatino. Precede visita guidata alla basilica. Info 081 405 000. SAN CARLO Dalle 19 al San Carlo. per la stagione lirica e di balletto, "Lo schiaccianoci" di Pëtr Il'i? ? ajkovskij, da 120 anni un classico del Natale, con la coreografia di Luciano Cannito. Nei ruoli principali, Giuseppe Picone e Alessandro Macario (il Principe Schiaccianoci) e Ambra Vallo (Fata Confetto). In scena primi ballerini, solisti e Corpo di Ballo del San Carlo, diretto da Alessandra Panzavolta. Dirige l'Orchestra Giuseppe Finzi. Info 081 797 2331. DOMUS ARS Dalle 18 al Domus Ars, via Santa Chiara 10/c, per "I giorni delle calende", Carlo Dumont in un recital per violino solo. Musiche di Bach. Info 081 342 5603. AMALFI Dalle 18 nella chiesa dell'Addolorata di Amalfi, rassegna di cori polifonici "Amalfi Canta il Natale". Teatro ELICANTROPO Dalle 21 al teatro Elicantropo, vico Gerolomini 3, lo spettacolo "C'era una volta il '68", con la vivace forma teatrale del divertissement, regia di Carlo Cerciello. Info 081 296 640. BRACCO Dalle 21 al teatro Bracco, la commedia di Natale con Caterina De Santis, Umberto Bellissimo e Davide Ferri, "All'anema d' 'a palla". Con la partecipazione di Antonio Ottaiano. Info www. teatrobracco. it. NUOVO ASSOLI Dalle 20.30 nella sala Assoli del teatro Nuovo, vico Lungo Teatro Nuovo 110, la commedia "Jùcature" (Giocatori) di Pau Mirò. In scena quattro uomini di mezz'età, interpretati da Enrico Ianniello, Renato Carpentieri, Tony Laudadio e Marcello Romolo. Info 081 195 639 43. TIN Dalle 21 al Tin, Teatro Instabile Napoli, vico Fico Purgatorio ad Arco 38, "Very Christmas superstar", una piccola favola camp-musicale su un Natale che non c'è ma che potrebbe esserci. Da un'idea di Claudio Finelli e Luciano Correale, con Nicola Vorelli e Giorgio Sorrentino. Info 338 473 1271. THEATRE DE POCHE Dalle 21 al Théâtre de Poche, via Salvatore Tommasi 15, "Il gioco della coppia", liberamente ispirato a "Delirio a due" di Eugene Ionesco, con la regia di Sergio Di Paola. Info 081 549 0928. GALLERIA TOLEDO Dalle 21.30 alla Galleria Toledo, via Concezione a Montecalvario 34, Gino Curcione in "Nummere. Scostumatissima tombola napoletana". Una teatralizzazione dell'antico gioco con l'ausilio degli spettatori. Info 081 425 037. SANCARLUCCIO Dalle 21.15 al teatro Sancarluccio, via San Pasquale a Chiaia 49, "Eduardo a due voci": due noti protagonisti della scena napoletana, Pina Cipriani e Tommaso Bianco, entrambi festeggianti i cinquanta anni di carriera, propongono le loro visioni di Eduardo poeta. Su musiche di Franco Nico. Info 081 405 000. MARCIANISE Dalle 21.45 al centro commerciale Campania di Marcianise, in piazza Campania, il divertente spettacolo di Peppe Iodice, tra gag e monologhi che trasformano lo show in una festa. Info 0823 696 037. SALERNO NUOVO Dalle 21 al teatro Nuovo di Salerno, via Valerio Laspro 8, la Compagnia La Barcaccia interpreterà lo spettacolo "Il Natale di Eduardo", che comprende tre atti unici, con ambientazione natalizia, del grande drammaturgo partenopeo: "Il dono di Natale", "Natale in Casa Cupiello" e "E' venuto 'o 31". Info 089 220 886. EX SALID/GHIRELLI Alle 20 e alle 21 teatro Ghirelli ex Salid di Salerno, via Lungoirno, la Fondazione Salerno Contemporanea propone al pubblico la nuova performance di Peter Greenaway, "The seventh Wave - La settima onda", tratto da "La Tempesta" di William Shakespeare. Info 800 188 958. Libri MAIORI Dalle 18 nel salone di palazzo Mezzacapo, Maiori, si terrà la presentazione del libro di Rita Occidente Lupo "A te che leggi dopo mezzanotte". Con gli interventi dell'autrice e del consigliere delegato alla cultura, Mario Piscopo, l'accompagnamento musicale della pianista Michela Ruggiero con brani originali. Info 331 614 3261. SANTA MARIA CAPUA VETERE Dalle 18.30 alla libreria Spartaco di Santa Maria Capua Vetere, via Martucci 18, in occasione dei sei anni di attività, jam session letteraria "Contribuisci con un tuo verso", che trae ispirazione dalla poesia di Walt Whitman. Autori e lettori potranno declamare, interpretare e leggere una poesia o uno stralcio del libro che amano particolarmente, anche versi e brani di prosa scritti di propria mano. Info 0823 797 063. Agenda PROCIDA Dalle 10.30 al cinema Procida Hall, si svolgerà la cerimonia di premiazione del premio "Isola del Postino". Vincono per la sezione poesia Dante Iagrossi e Gian Maria Ranieri, per la sezione fotografia Maria Pagnotta e Giulia Maria De Giorgi, per un'altra sezione fotografia Francesco Paolo Esposito e Antonio Balasco, per i cortometraggi Niccolò Piccione, per i video Carmen Cristiana Baruffini. Info 366 611 8560. CASERTA CIVICO 14 Dalle 21 al teatro Civico 14 di Caserta, vicolo Della Ratta, lo spettacolo "'A Ragna", storia di una madre vedova che eredita il potere dal marito, un progetto di Ilaria Migliaccio, con Valentina Carbonara. Info 0823 441 399. CAPODIMONTE Dalle 16.30 al Museo di Capodimonte visita guidata alla nuova sezione permanente L'Ottocento e gli appartamenti della regina con la quale si valorizza il fascino ottocentesco degli spazi, con vista sul parco, sulla città e sui cortili monumentali del museo. Replica domani alle 11. Info 800 600 601. 
URNE aperte dalle 8 alle 21 per scegliere i candidati delle liste Pd.  Per votare, nei 37 seggi allestiti a Torino,  si pagano due euro. A disposizione una scheda dove si può segnare una preferenza o al massimo due, una delle quali deve essere però una donna. In lizza Silverio Benedetto, presidente del consiglio comunale di Settimo, Francesca Bonomo, candidata dei Giovani Democratici, Paola Bragantini, segretario del Pd di Torino, Umberto D’Ottavio, assessore provinciale alla Scuola, Elena Fissore, ex assessore al Bilancio di Moncalieri, Silvia Fregolent, capogruppo Pd Provincia di Torino, Andrea Giorgis, docente universitario e presidente dell’assembloea Regionale del Pd Piemonte, Maria Grazia Grippo, giornalista, Stefano Lepri, consigliere regionale, Stefano Lo Russo, capogruppo Pd della Città di Torino, Roberto Tricarico, consigliere Comunale di Torino, Magda Zanoni, assessore al Bilancio del Comune di Pinerolo. Nell’elenco anche i parlamentari uscenti Francesca Cilluffo, Cesare Damiano, Stefano Esposito, Pietro Marcenaro, Mauro Maria Marino, Fabrizio Morri, Magda Negri e Anna Rossomando. ll 25 novembre sono stati 103 mila i torinesi al voto per le primarie del centrosinistra, La vigilia delle primarie è stata animata dalle polemiche: una lettera di censura, dei vertici organizzativi delle primarie, ha stigmatizzato l'ecceso di pubblicità dei vari candidati. Ha dato il clima di questa campagna elettorale bonsai, giocata soprattutto su telefonate, sms, email, lanci di post sui social network. Oltre a tam tam ed endorsement improvvisati. Pietro Marcenaro, ad esempio, è sostenuto da Shirin Ebadi, avvocato iraniano che ha difeso un gran numero di vittime di violazioni dei diritti umani. Premio Nobel per la Pace nel 2003. "In questi anni ha sempre sostenuto la nostra lotta, spero che Marcenaro possa continuare". Più nostrano, invece, l'appoggio esterno per la segretaria Paola Bragantini. Carla Dappiano, classe 1929, sindacalista e partigiana: "Finalmente i parlamentari non saranno scelti dalle segreterie di partito. E potrò scegliere una donna, una donna giovane come Bragantini che negli anni si è mostrata molto sensibile verso le persone più anziane che nel quartiere di cui è presidente hanno bisogno". Ma gli appoggi che contano di più sono quelli interni. Insomma, il gioco di "chi appoggia chi". Ed in questo sono molto favorite le donne che possono accoppiarsi, essendo nove rispetto agli undici maschietti, con più candidati. Tra i portatori di voto c'è la famiglia Gallo, che sembra divisa tra il sostegno a Damiano, grazie al pressing di Fassino (che dà una mano anche ad Andrea Giorgis), e al ticket Stefano Lo Russo  -  Paola Bragantini, molto attivi anche in altri ambiti. Apprezzamenti, ad esempio, arrivano anche dall'assessore Lubatti e da ambienti insospettabili. Attenzione, però. Le geometrie in queste primarie sono variabili. Si dice, ad esempio, che l'uscente Stefano Esposito abbia chiuso accordi con molti. Oltre al ticket con Maria Grazia Grippo, proposta dall'area Laus, anche con Bragantini, con Silvia Fregolent, con Elena Fissore e con Magda Zanoni nell'area del Pinerolese. Quasi tutti gli ex renziani sembrano pronti a votare il duo Stefano LepriSilvia Fregolent (sostenuto in primis dal consigliere regionale Davide Gariglio), tranne nella zona di Nichelino, soprattutto per il gruppo che fa riferimento a Pino Catizone. Chi appoggia? In un primo momento sembrava Roberto Tricarico. Opzione, però smentita. E qualcuno narra di una visita ieri negli uffici di Fassino per studiare uno spostamento su Damiano. Si vedrà stasera con lo spoglio. Intanto l'assessore Diego Sarno, uno della squadra di Catizone, fa sapere "di non aver mai raccolto firme per Sandro Plano, ma per Francesca Bonomo, candidata dei Giovani Democratici". E la quota Placido a chi va? Incertezza. Poi è comparso un post di sostegno a Bonomo, Mauro Marino e Stefano Esposito, che raccoglie il favore anche di Antonio Boccuzzi, ex operaio Thyssen che non si ripresenterà. Voti di territorio per l'ex assessore Elena Fissore a Moncalieri, Umberto D'Ottavio a Collegno e Silviero Benedetto, portato dal sindaco Aldo Corgiat, a Settimo. In questi ultimi due Comuni diversi si sono lamentati per uno strano giro di telefonate dirette agli elettori delle passate primarie per verificare assenze e presenze. . 
IL PROGRAMMA DI MAESTRI Riceviamo e pubblichiamo Alla fine ha vinto il malanno fisico! Il destino ha voluto che questa mia opportunità di avere un minimo di visibilità e poter dare conoscenza dei contenuti in cui credo, sia sfumata. Per questo chiedo scusa a tutte le persone che hanno creduto e credono in me, continuerò a battermi con trasporto, indipendentemente dal risultato di domenica 30 dicembre. Il segnale che intendo lanciare non solo al mio partito, ma a tutte le persone che credono ancora nella Politica è quello di cercare di mettere in campo un reale rinnovamento. C'è modo e modo di rinnovare, non mi piace quello per cooptazione, solo perché si è giovani e ci si aggrega al capofila: credo che il vero rinnovamento debba partire dal radicamento nella Costituzione e dal merito. Il nostro Paese necessita di più lavoro, più giustizia sociale e in maniera urgente di una riduzione delle disuguaglianze. Occorreranno tante competenze specifiche per ricostruire l'Italia che vogliamo, quella che mette al centro il bene comune, quella che coinvolge ogni categoria sociale fra cui anche la classe operaia che io intendo rappresentare, ma non solo. Ma per riconnettere sentimentalmente la Politica con i cittadini, serve prima di tutto che diventi un nostro obiettivo caratterizzante il TAGLIO ai PRIVILEGI. Quindi occorre ridurre sensibilmente gli stipendi dei parlamentari con un'abolizione immediata dei vitalizi, un massimo di due mandati parlamentari; dimezzamento del numero dei parlamentari e dei membri delle commissioni. Togliere benefit e privilegi che non hanno ragione di esistere. LAVORO: il mondo del lavoro chiede da troppo tempo ascolto, ma per mille motivi è ancora in attesa di risposta. Abbiamo donne e uomini di oltre 40 anni che sono precari da sempre, non sono in grado di pianificare il loro futuro, non riescono a formare una famiglia e crescere i figli. La disoccupazione giovanile tra i 24 e i 35 anni è al 36,5%. Serve una riforma delle professioni che faciliti l'avvio al mondo del lavoro, anche per i neolaureati Occorrono risposte urgenti, sarebbe opportuno predisporre una mappatura dettagliata delle situazioni di crisi e uno studio che chiarisca come incanalare, parte delle risorse disponibili, verso lo sviluppo. Risulta fondamentale allentare il Patto di stabilità, almeno per i comuni virtuosi, in modo che gli enti locali, attraverso gli investimenti, possano rimettere in circolo energia e lavoro, di conseguenza un certo benessere per tutta la collettività e la classe media che risulterà determinante per la ripresa. Un italiano su quattro è a rischio povertà. Il 20% delle famiglie più povere detiene appena l'8% del reddito totale, mentre il 20% delle famiglie più ricche concentra nelle sue mani il 37,4% della ricchezza del Paese. Bisogna mettere in pratica ciò che la Costituzione prevede, ovvero la progressività della tassazione e quindi chi ha di più deve dare di più: l'evasione fiscale in Italia è stimata in 150 miliardi di euro. Basterebbe recuperare il 25% dell'intero importo evaso in un anno per diminuire sensibilmente le tasse alle imprese e ai lavoratori dipendenti; si potrebbero ridurre gradualmente, ma notevolmente, le aliquote IRPEF. ISTRUZIONE: lottare per una scuola equa, propositiva e innovativa che rispetti le diversità e crei opportunità e libertà di espressione, che offra un modello alternativo a quello meramente consumistico e piramidale, lasciando spazio alle attitudini di ognuno. Serve una riforma scolastica sulla sicurezza degli edifici, una scuola informatizzata che offra risposte ai bisogni individuali per diminuire l'abbandono scolastico creando anche progetti SCUOLA-LAVORO . Una scuola che rispetti la società attuale, quindi multietnica, diventando il centro dell'integrazione sociale e culturale: si parte dai bambini per costruire una società equa che possa rapportarsi con l'Europa e il Mondo. Valorizzare e sostenere il ruolo degli insegnanti che credono con forza nel valore dell'istruzione e dell'educazione; una scuola che coltivi il valore della legalità e che faccia comprendere che stare da quella parte conviene a tutti. AMBIENTE e TERRITORIO: abbiamo il dovere morale di lasciare a chi verrà dopo di noi, ai nostri figli e nipoti, un ambiente accogliente, dove sia possibile continuare a vivere decorosamente in equilibrio con ciò che ci circonda. Abbiamo l'urgenza di cambiare rotta al nostro modo di intendere la vita prima che sia troppo tardi. Non è certo seguendo una logica di profitto esasperato ed andando a trivellare l'Artico per sfruttare ciò che resta delle riserve naturali di gas e petrolio che noi salveremo la Terra. Noi la preserveremo se saremo in grado semplicemente di ascoltarla, diversamente la speranza di un futuro per il nostro pianeta sarà ridotta al lumicino. Per queste ragioni occorre che l'acqua sia e rimanga un bene pubblico. Occorre un riavvio delle politiche di green economy, defiscalizzando le aziende che investono in energie alternative; è necessario il ripristino della legge Galasso sui vincoli paesaggistici abrogata nel 2003 dal governo Berlusconi; bisogna migliorare la separazione dei rifiuti speciali da quelli solido urbani e procedere con le restrizioni delle autorizzazioni estrattive in cave. Investire in particolare sulle tecniche di smaltimento e recupero dei rifiuti e nel campo dell'energia. Anche per questo c'è bisogno di investire sul futuro della scuola e favorire la ricerca anche nel campo della green e blu economy e delle fonti di energia rinnovabile (FER). Il mio invito al voto non vuole proporre ricette magiche, vuole invece contagiarVi di passione civile, quella che può scalare montagne insormontabili, quella passione civile che diventa passione Politica, quella con la P maiuscola. Non è certo il denaro e l'accumulo a dare la felicità, la soddisfazione più grande per chi fa Politica è essere stimati dalle persone: è la consapevolezza di aver fatto il possibile per migliorare la vita della comunità, della Polis. Per questo ritengo fondamentale tenere i rapporti con le persone per ascoltarne i bisogni e cercare di dar loro risposte concrete. La gratificazione più bella e significativa è scoprire, senza infingimenti, di essere considerato una persona perbene. Questa è la mia concezione di Politica, il valore aggiunto, la differenza. Gramsci diceva che la Politica non è sempre forza, ma anche autorevolezza, e l'autorevolezza dei senza potere si chiama intelligenza. 
Riceviamo e pubblichiamo "Ho deciso di affrontare questa sfida elettorale per continuare a sostenere l'esigenza del cambiamento della politica e rappresentare le necessità e le istanze di Parma e il suo territorio nel Parlamento nazionale. Chiedo agli elettori di sostenermi per dare un segnale dalla nostra città che la politica intende riappropriarsi delle sue competenze e progettualità per ribaltare la prospettiva e l'approccio con cui affrontare le riforme istituzionali, quanto mai necessarie per evitare che gli sforzi fatti sinora siano stati inutili e andando oltre agli schereotipi che hanno prodotto immobilismo e politiche inefficaci, alle contrapposizioni che non tengono conto dei reali problemi dei cittadini. Le potenzialità del nostro territorio, dalla Food Valley alla cultura, non sono ancora state sufficientemente valorizzate, ma racchiuse in una dimensione provinciale che non ci consente di fare il salto di qualità che meritiamo. Ripensare la cultura e l'ambiente, ad esempio, come modelli di sostenibilità di sviluppo socioeconomico e di creazione di opportunità professionali per i giovani, avvalendosi anche di fondi europei; valorizzazione del merito e della trasparenza, un binomio indissolubile, capace di frenare e sanzionare qualsiasi deriva dalla legalità attraverso il rispetto delle regole; considerare l'innovazione come uno strumento che esalti le nostre tradizioni. Anche per queste ragioni e per la convinzione che sia doveroso dare un contributo in questa delicata situazione di crisi del nostro paese, vi chiedo di condividere con me, con il vostro voto, la voglia di rinnovamento ed equità che cresce nel Paese, lasciandoci il passato alle spalle e pensando a come realizzare insieme il nostro futuro". 
"Cosa significa, che se l'onorevole Cosentino si ricandida i magistrati lo riarrestano?", chiede il senatore Nitto Francesco Palma. Magistrato in pensione, già ministro della Giustizia, commissario del Pdl campano, Palma critica l'ordinanza con la quale il giudice Edoardo De Gregorio ha negato la revoca della misura cautelare nei confronti di Cosentino. E sulla ricandidatura dell'ex sottosegretario dice: "Le liste non le fanno i pm". I dettagli sul giornale in edicola 
NEW DELHI - E' morta la giovane 23enne vittima di uno stupro di gruppo, che ha suscitato un'ondata di reazioni in tutta l'India: ricoverata in un ospedale di Singapore, le sue condizioni erano disperate. Era stata violentata, picchiata e torturata su un autobus di New Delhi lo scorso 16 dicembre. A causa della violenza subita, aveva riportato un arresto cardiaco, infezioni ai polmoni e all'addome, oltre a un grave trauma cranico. Ieri una ragazza di 17 anni si è tolta la vita , dopo aver subito uno stupro di gruppo il 13 novembre scorso ( video ). L'ambasciatore indiano a Singapore, T.C.A. Raghavan, ha riferito che la famiglia della giovane donna deceduta in seguito allo stupro "è in uno stato di prostrazione" ma "ha ricevuto il conforto di un gran numero di messaggi di solidarietà pervenuti da ogni dove". E che "i genitori sperano che la morte della figlia porterà un futuro migliore per le donne a New Delhi e in tutta l'India". Dicendosi "profondamente addolorato" per la morte della ragazza e porgendo le condoglianze ai familiari "a nome di tutta l'India", il primo ministro Manmohan Singh ha assicurato che farà il possibile per tradurre le emozioni in azioni concrete. Il caso ha generato "energie" nei giovani indiani che vogliono cambiamenti nella società, ha affermato Singh. E "sarà un omaggio vero alla sua memoria se saremo capaci di canalizzare queste emozioni ed energie in un corso di azioni costruttivo. Spetta ora a tutti noi provare che la sua morte non è stata vana". Sulla stessa lunghezza d'onda il presidente Pranab Mukherjee, il quale ha aggiunto che "era una ragazza forte e coraggiosa che ha lottato fino all'ultimo minuto per la sua dignità e per vivere. Una vera eroina che simboleggia il meglio della gioventù indiana e delle donne". Prima della morte della giovane donna, aveva parlato del caso anche Sonia Gandhi, leader del Partito del Congresso, che finora aveva taciuto anche davanti alle manifestazioni di protesta contro il fenomeno degli stupri di gruppo: "I nostri pensieri sono con la giovane donna. Il nostro unico desiderio è che lei si riprenda e torni presto con noi e che non si perda tempo nel portare davanti alla giustizia coloro che si sono macchiati di questo barbaro crimine". Gandhi aveva annunciato di aver annullato le celebrazioni per il 127esimo anniversario della nascita del partito, che cade a fine dicembre, e non aveva voluto formulare auguri per il nuovo anno: ''Non ci saranno festeggiamenti", aveva chiarito. Nel timore di proteste violente, la polizia di New Delhi ha rivolto un appello alla calma e ha applicato un articolato piano di  sicurezza che prevede il blocco di alcuni quartieri e di tutte le strade che portano all'India Gate, dove nei giorni scorsi si sono svolte manifestazioni, la mobilitazione di migliaia di agenti a protezione degli edifici pubblici e la chiusura di una  decina di stazioni della metropolitana. In seguito alla morte della giovane, gli inquirenti hanno formalizzato l'accusa di omicidio nei confronti dei sei stupratori. Al via campagna arruolamento donne in polizia . Il governo federale indiano ha avviato una campagna per l'arruolamento di un significativo numero di donne nei ranghi della polizia. Si tratta di una prima risposta alle proteste che si sono svolte in tutto il Paese. Il basso numero di donne poliziotto viene considerato come una delle cause principali degli scarsi risultati prodotti dalle indagini sui crimini a sfondo sessuale, molto frequenti in India, soprattutto nella capitale. Nello stato del Bengala occidentale, Mamata Banerjee, leader del partito Trinamool al governo, ha annunciato la creazione di 65 commissariati di polizia composti da sole donne, per incoraggiare le vittime a denunciare le violenze subìte e per garantire loro maggiore sostegno. "Dieci di queste stazioni destinate specificamente a trattare questo tipo di crimini esistono già", ha aggiunto. Il governo: banca dati sui violenti. Il governo ha annunciato la costituzione di una banca dati contenente nomi, foto e indirizzi delle persone condannate per reati sessuali. Il database sarà accessibile al pubblico attraverso un semplice collegamento internet. Al riguardo il sottosegretario agli Interni, R.P.N. Singh, ha detto che "la creazione della banca dati è stato uno dei suggerimenti emersi durante le discussioni con i manifestanti". 
Punk oblige! I veterani milanesi Punkreas - una delle band più longeve del punk  italiano – sbarcano alle 22 all’Hiroshima Mon Amour in via Bossoli 83  per due ore di live show in occasione della presentazione dell’ultimo  album “Noblesse Oblige”. Il quintetto, che da anni si è guadagnato un  nome all’interno del background alternativo italiano, nel suo ottavo  lavoro vanta collaborazioni interessanti, come quella con Luca Zulù dei  99 Posse nel brano antileghista “Polenta e Kebab” e quella con la  sezione fiati dei Bluebeaters in “L’Aperitivo” e “La fine del mondo”,  caratterizzati da un groove marcatamente ska. Ingresso 12 euro  (biglietti disponibili negli abituali punti vendita. Info 011/3176636 e www.hiroshimamonamour.org IL NATALE CON I FIOCCHI GHIACCIO CINESE Dalle 10 in piazza Carlo Alberto si assiste alla realizzazione di sculture di ghiaccio a cura degli artisti della città di Harbin in Cina. CACCIA AL TESORO Alle 16 al Circolo dei Lettori in via Bogino 9 si organizza una caccia  al tesoro con indovinelli e trabocchetti. Una piccola merenda conclude  l’incontro. Ingresso 10 euro. Info e prenotazioni 011/4326827 . NATALE AL MAO Alle 16 al Museo d’Arte Orientale in via San Domenico 11 si organizza  una visita guidata alla nuova mostra temporanea “Riflessi d'Oriente” con laboratorio pratico per ragazzi i quali, utilizzando le postazioni informatiche dell’aula didattica realizzeranno uno specchio. Ingresso 5 euro; info e prenotazione 011/4436927 . MERENDA REALE Alle 16.30 alla Palazzina di Caccia di Stupinigi in piazza Principe  Amedeo 7 a Nichelino, si svolge una “Merenda Reale”: un tuffo goloso in  atmosfere di altri tempi, al costo di 10 euro per persona, con  prenotazione su www.turismotorino.org , con servizio di navetta gratuito con partenza da piazza Castello. A MILLE CE N’È Alle 17 al Jazz Club Torino in piazzale Valdo Fusi, per il ciclo di  favole “A mille ce n’è di fiabe da narrar… Ogni giorno una fiaba diversa  raccontata ai bambini” curato dalla Fondazione Teatro Ragazzi e Giovani  Onlus, va in scena “Il ritardo di Babbo Natale”, storia scritta da  Sabrina Gonzatto e Giulio Graglia. Tra tutti i bambini partecipanti,  sarà sorteggiata una penna Aurora. XMAS ON THE BUS Alle 17.30 in piazza Castello angolo via Po sul bus panoramico City Sightseeing si esibisce il quartetto gospel 4 Note Motrici. THE DRAGON SONG Cirko Vertigo presenta in piazza Castello alle 17.45 la sua nuova  produzione “Vertigo Cirque Carillon” di Paolo Stratta. Un imponente  carillon vivente animato da acrobati aerei, giocolieri e artisti a terra  e una scanzonata jazz band saranno protagonisti del centro di Torino.  Lo spettacolo ha come titolo “Dragon Song”. Info www.cirkovertigo.com IN MONTAGNA TUTTO A BARDONECCHIA Sabato fitto di eventi a Bardonecchia: alle 16 alla biblioteca civica  “L’ora del the: discussioni su letture “gustose”. Movimento conviviale  di lettura a “the e pasticcini””; alle 18 al Palazzo delle Feste  presentazione del libro “Logistica e Trasporti. Motore di sviluppo per  il cambio di passo del Paese” di Bartolomeo Giachino. In via Medail alle  18.15 e 18.45 “Bardo Flash Mob” danzereccio; alle 21 alla Tur d'Amun il  pubblico è protagonista dello spettacolo “Le lanterne alla Tur d’Amun”.  Alle 21 al Palazzo delle Feste i cabarettisti Marco e Mauro nello  spettacolo “Il varieTO” (ingresso 5 euro). Info www.bardonecchia.it ACCADE A CASA OLIMPIA Appuntamento alle 18.30 nell'ex casa cantoniera Casa Olimpia sul Colle  del Sestriere, dove si svolge la presentazione del libro “Cinque cerchi e  una stella” (Add Editore) di e con Andrea Schiavon. Segue alle 21.30 lo  show case jazz in salsa latino-americana dei Biz4tet che presentano il  loro secondo album “Pindorama” che ospita artisti come Gabriele  Mirabassi, Riccardo Tesi, Riccardo Tarlini e Lara Vecoli.  Info www.casa-olimpia.it MUSICA BLUESCREEN GILGAMESH Il quintetto BlueScreen approda alle 22.30 al Magazzino di Gilgamesh in  piazza Moncenisio 13bis. In scena, Denis Belgradi, Ermanno Piccolo,  Giorgio Riccomagno, Maurizio Lamberti e Maurizio Bagarotti. Ingresso  libero con prima consumazione a 8 euro; info 011/7492801 . THE DINNER IN JAZZ Alle 21 al Jazz Club Torino in piazzale Valdo Fusi, appuntamento con il  “Dinner in Jazz” sonorizzato dal Tiziana Cappellino Gigi Di Gregorio  Duo.  Si continua accompagnati dalla musica dal vivo sino alle 23 circa  per poi continuare la serata nella sala da ballo interna con il “Jazz  Dance Club” di dj Margiotta e i suoi vinili. Ingresso libero; info www.jazzclub.torino.it SWINGING IN THE PARK Appuntamento all’ora dell’aperitivo al Fluido nel parco del Valentino  (viale Cagni 7) con “Swinging@the park” e le selezioni ska, soul, beat  di Naska; dalle 23 “Homeless@the park” con dj Seba Mc. Info www.fluido.to.it 2013 WPTMWL@BOILER L'ultima notte del 2012 si trascorre in compagnia dei resident djs di We  Play The Music We Love al Boiler di via Nizza 37. Il 31, in consolle,  suoneranno a coppie Rills & Step, Marcelo Tag & The Taste,  Emiliano Comollo & un ospite a sorpresa. Ingresso ridotto con  braccialetto 15 euro; 20 alla porta. Info 339/5454752 . TEATRO ANDY, NORMAN, E GARYBALDI Oggi e domani alle 21 e lunedì alle 21.30 prima del Veglione di  Capodanno, al Teatro Garybaldi in via Partigiani 4 a Settimo Torinese va  in scena lo spettacolo “Andy e Norman” di Neil Simon con Paolo Di Nita,  Marco Crespi, Silvia Caltagirone, per la regia di Mauro Piombo con la  compagnia Quelli del ’29 che arriva da Novi di Modena. Info www.santibriganti.it UN PRINCIPINO AL MUSEO Oggi e domani al Museo Regionale di Scienze Naturali di via Giolitti 36,  alle 17.30 va in scena per i visitatori più piccini lo spettacolo  teatrale “I racconti del piccolo principe”. Ingresso 5/2.50 euro,  gratuito fino a 18 anni e over 65; info www.mrsntorino.it NOVECENTO AL CARIGNANO Anche oggi, Eugenio Allegri replica sul palco del Teatro Carignano  “Novecento. Ritorno alla prima edizione” di Alessandro Baricco, sulla  base dello spettacolo di Gabriele Vacis, Lucio Diana e Roberto Tarasco,  in scena fino al 6 gennaio. Biglietti 34/31 euro; info www.teatrostabiletorino.it e 800/235333 . UN PIGIAMA PER SEI Da oggi al 6 gennaio al Teatro Astra in via Rosolino Pilo 6 va in scena  lo spettacolo “Pigiama per 6” con Carlotta Iossetti, Claudio Insegno e  Andrea Beltramo: una commedia degli equivoci che si innesta sullo schema  classico da vaudeville. Biglietti 18/15/13 euro; info www.fondazionetpe.it e 011/5634352 . L’ARSENICO ALL’ERBA Alle 21 al Teatro Erba in corso Moncalieri 241 va in scena “Arsenico e  vecchi merletti” con Adriana Innocenti: la commedia di Joseph  Kesselring, prodotta originariamente a Broadway da Howard Lindsay e  Russel Crouse, si avvale della regia di Piero Nuti nell’originale  allestimento di Giancarlo Zanetti per Torino Spettacoli. Info www.torinospettacoli.it SWISH 10 ANNI DOPO Si ride alle 21 al Teatro Gioiello in via Colombo 31 con lo spettacolo  commedia comica di vera Matthews “Swish 2… 10 anni dopo! Tutto il mondo  in salotto”, seguito della commedia-evento “Swish Swish, l'amore  assoluto” che raccontava le vicende di alcuni trentenni. Info 011/5805768 . AL CONFINE DELLA MENTE È possibile indovinare il pensiero altrui, scavare nella memoria di uno  sconosciuto, leggere nei libri chiusi, influenzare scelte ibere, predire  un avvenimento? Risponde a questo e altro, lo spettacolo  dell’illusionista Alexandrer “Sinapsi. Viaggio ai confini della mente”,  in scena alle 21 al cineteatro Beretti al numero 4 della via omonima.  Info 011 655187 CINEMA BELLAS MARIPOSAS Alle 20.30 nella sala tre del Cinema Massimo in via Verdi 18 si proietta  la pellicola “Bellas Mariposas” del 2012 di Salvatore Mereu: dramma  ambientato in una Cagliari assolata che evolve intorno alle vite di due  ragazzine che vivono in un ambiente difficile, sia dal punto di vista  familiare sia sociale. Info www.museocinema.it TRA ORSI E TOPI Alle 16 e alle 18 nella sala tre del Cinema Massimo in via Verdi 18, si  proietta il film “Ernest e Celestine/Erneste et Celestine” girato nel  2012 da Benjamin Renner, Stéphane Aubier e Vincent Patar. In un mondo  abitato in superficie dagli orsi e nel sottosuolo dai topi, due  personaggi appartenenti alle due rispettive comunità s’incontrano  mettendo alla prova ogni pregiudizio. Info 011/8138574 . 

Riceviamo e pubblichiamo "Ho deciso di affrontare questa sfida elettorale per continuare a sostenere l'esigenza del cambiamento della politica e rappresentare le necessità e le istanze di Parma e il suo territorio nel Parlamento nazionale. Chiedo agli elettori di sostenermi per dare un segnale dalla nostra città che la politica intende riappropriarsi delle sue competenze e progettualità per ribaltare la prospettiva e l'approccio con cui affrontare le riforme istituzionali, quanto mai necessarie per evitare che gli sforzi fatti sinora siano stati inutili e andando oltre agli schereotipi che hanno prodotto immobilismo e politiche inefficaci, alle contrapposizioni che non tengono conto dei reali problemi dei cittadini. Le potenzialità del nostro territorio, dalla Food Valley alla cultura, non sono ancora state sufficientemente valorizzate, ma racchiuse in una dimensione provinciale che non ci consente di fare il salto di qualità che meritiamo. Ripensare la cultura e l'ambiente, ad esempio, come modelli di sostenibilità di sviluppo socioeconomico e di creazione di opportunità professionali per i giovani, avvalendosi anche di fondi europei; valorizzazione del merito e della trasparenza, un binomio indissolubile, capace di frenare e sanzionare qualsiasi deriva dalla legalità attraverso il rispetto delle regole; considerare l'innovazione come uno strumento che esalti le nostre tradizioni. Anche per queste ragioni e per la convinzione che sia doveroso dare un contributo in questa delicata situazione di crisi del nostro paese, vi chiedo di condividere con me, con il vostro voto, la voglia di rinnovamento ed equità che cresce nel Paese, lasciandoci il passato alle spalle e pensando a come realizzare insieme il nostro futuro". 
URNE aperte dalle 8 alle 21 per scegliere i candidati delle liste Pd.  Per votare, nei 37 seggi allestiti a Torino,  si pagano due euro. A disposizione una scheda dove si può segnare una preferenza o al massimo due, una delle quali deve essere però una donna. In lizza Silverio Benedetto, presidente del consiglio comunale di Settimo, Francesca Bonomo, candidata dei Giovani Democratici, Paola Bragantini, segretario del Pd di Torino, Umberto D’Ottavio, assessore provinciale alla Scuola, Elena Fissore, ex assessore al Bilancio di Moncalieri, Silvia Fregolent, capogruppo Pd Provincia di Torino, Andrea Giorgis, docente universitario e presidente dell’assembloea Regionale del Pd Piemonte, Maria Grazia Grippo, giornalista, Stefano Lepri, consigliere regionale, Stefano Lo Russo, capogruppo Pd della Città di Torino, Roberto Tricarico, consigliere Comunale di Torino, Magda Zanoni, assessore al Bilancio del Comune di Pinerolo. Nell’elenco anche i parlamentari uscenti Francesca Cilluffo, Cesare Damiano, Stefano Esposito, Pietro Marcenaro, Mauro Maria Marino, Fabrizio Morri, Magda Negri e Anna Rossomando. ll 25 novembre sono stati 103 mila i torinesi al voto per le primarie del centrosinistra, La vigilia delle primarie è stata animata dalle polemiche: una lettera di censura, dei vertici organizzativi delle primarie, ha stigmatizzato l'ecceso di pubblicità dei vari candidati. Ha dato il clima di questa campagna elettorale bonsai, giocata soprattutto su telefonate, sms, email, lanci di post sui social network. Oltre a tam tam ed endorsement improvvisati. Pietro Marcenaro, ad esempio, è sostenuto da Shirin Ebadi, avvocato iraniano che ha difeso un gran numero di vittime di violazioni dei diritti umani. Premio Nobel per la Pace nel 2003. "In questi anni ha sempre sostenuto la nostra lotta, spero che Marcenaro possa continuare". Più nostrano, invece, l'appoggio esterno per la segretaria Paola Bragantini. Carla Dappiano, classe 1929, sindacalista e partigiana: "Finalmente i parlamentari non saranno scelti dalle segreterie di partito. E potrò scegliere una donna, una donna giovane come Bragantini che negli anni si è mostrata molto sensibile verso le persone più anziane che nel quartiere di cui è presidente hanno bisogno". Ma gli appoggi che contano di più sono quelli interni. Insomma, il gioco di "chi appoggia chi". Ed in questo sono molto favorite le donne che possono accoppiarsi, essendo nove rispetto agli undici maschietti, con più candidati. Tra i portatori di voto c'è la famiglia Gallo, che sembra divisa tra il sostegno a Damiano, grazie al pressing di Fassino (che dà una mano anche ad Andrea Giorgis), e al ticket Stefano Lo Russo  -  Paola Bragantini, molto attivi anche in altri ambiti. Apprezzamenti, ad esempio, arrivano anche dall'assessore Lubatti e da ambienti insospettabili. Attenzione, però. Le geometrie in queste primarie sono variabili. Si dice, ad esempio, che l'uscente Stefano Esposito abbia chiuso accordi con molti. Oltre al ticket con Maria Grazia Grippo, proposta dall'area Laus, anche con Bragantini, con Silvia Fregolent, con Elena Fissore e con Magda Zanoni nell'area del Pinerolese. Quasi tutti gli ex renziani sembrano pronti a votare il duo Stefano LepriSilvia Fregolent (sostenuto in primis dal consigliere regionale Davide Gariglio), tranne nella zona di Nichelino, soprattutto per il gruppo che fa riferimento a Pino Catizone. Chi appoggia? In un primo momento sembrava Roberto Tricarico. Opzione, però smentita. E qualcuno narra di una visita ieri negli uffici di Fassino per studiare uno spostamento su Damiano. Si vedrà stasera con lo spoglio. Intanto l'assessore Diego Sarno, uno della squadra di Catizone, fa sapere "di non aver mai raccolto firme per Sandro Plano, ma per Francesca Bonomo, candidata dei Giovani Democratici". E la quota Placido a chi va? Incertezza. Poi è comparso un post di sostegno a Bonomo, Mauro Marino e Stefano Esposito, che raccoglie il favore anche di Antonio Boccuzzi, ex operaio Thyssen che non si ripresenterà. Voti di territorio per l'ex assessore Elena Fissore a Moncalieri, Umberto D'Ottavio a Collegno e Silviero Benedetto, portato dal sindaco Aldo Corgiat, a Settimo. In questi ultimi due Comuni diversi si sono lamentati per uno strano giro di telefonate dirette agli elettori delle passate primarie per verificare assenze e presenze. . 
Musica DUEL BEAT Dalle nella sala 1 del Duel Beat di Agnano, via Antiniana 2/a, Cassy,  nome d'arte di Catherine Britton, padre caraibico e madre austriaca, per  anni dj resident al Panoramabar di Berlino, attualmente si divide tra  il Rex Club di Parigi e il Trouw di Amsterdam. Entrata libero entro  l'una. Segue Idriss D, resident al Cocoricò di Riccione e all'Amnesia di  Milano. Info 081 762 2533. ARENILE RELOAD Dalle 23 all'Arenile Reload, via Coroglio 14/b, The Sweet Life Society, con Matteo Marini (grafico e cantante nel gruppo reggae Dotvibes) e Gabriele Concas (fotografo ed ex chitarrista degli Hot Rod Dogs). Dj resident Cerchietto ed Enzo Cipolletta. Ingresso libero entro mezzanotte. Info 081 019 9156. BELLINI Dalle 21 al teatro Bellini, via Conte di Ruvo 14, Nino D'Angelo nello spettacolo "C'era una volta... un jeans e una maglietta". Info 081 549 9688. MUSEO ARCHEOLOGICO Dalle 12 al Museo archeologico nazionale, "Natale della resistenza: affabulazione pastorale per il divino avvento", per la regia di Mariano Bauduin. Musiche originali di Roberto De Simone. Si può accedere con Artecard, la tessera che consente l'accesso a due persone a numerosi musei cittadini e a tanti eventi, mostre, spettacoli. Info 800 600 601. LOFFREDO Dalle 17.30, alla libreria Loffredo, via Kerbaker 19/21, sarà presentato dal vivo il secondo disco della cantautrice Anna Cuomo dal titolo “Vacilla”. Prenderanno parte Mario Sellitto, Diego Moreno e Brunello Canessa. Modera il giornalista Gennaro Pasquariello. LIVE TONES Dalle 22.15 al Live Tones, via Rocco Galdieri 6,  si presenta il progetto "European Mood", con Vincenzo Saetta al sax, Antonello Rapuano al piano, Marco De Tilla al contrabbasso, Gino Del Prete alla batteria. Cena dalle 21.30. Info 380 387 5317. GALLERIA 19 Dalle 23 alla Galleria 19, via San Sebastiano 18/19, di scena The Cyborgs, il power-duo mascherato con l'anima elettro-funk-blues. Ingresso gratuito fino alle 23, dopo ingresso con consumazione obbligatoria. A seguire dj set Danylo. Info 081 198 101 00. TRIANON Dalle 21 al Trianon, piazza Vincenzo Calenda 9, Peppe Barra nella "Cantata dei pastori". Una produzione storica di successo del teatro della musica che nel 2004 ha vinto il prestigioso premio Eti, gli Olimpici del Teatro, come migliore commedia musicale, anche grazie all'apporto delle scene di Lele Luzzati. Info 081 225 8285. SORRENTO Dalle 20 in piazza Veniero, Sorrento, per la rassegna "Sorrento Jazz", concerto della Spaghetti Style Swing Band. Seguono "The Big Jazz Theory" e poi la cantante Mariasole Gallevi in quintetto per presentare "From Billie Holiday To Edith Piaf". Ingresso libero. Info 081 533 5227. AVERSA Dalle 21.30 all'hotel del Sole di Aversa, piazza Mazzini, il jazz club Lennie Tristano presenta il concerto per piano solo di Ivan Dalia. Al termine del concerto dell'artista, aversano di origine, ma naturalizzato berlinese, palco aperto per una jam session finale. Info 328 847 9115. SAPRI Dalle 21 nell'auditorio Comunale di Sapri, Arturo Annecchino,  compositore salernitano nato a Caracas, presenta il progetto Mid Piano. Ospite  Rossella Cosentino, cantante e autrice da anni impegnata nello studio di diversi linguaggi musicali in cui confluiscono la musica africana, il jazz, la sperimentazione. Classica SAN FRANCESCO DI PAOLA Dalle 19 nella basilica di San Francesco di Paola in piazza del Plebiscito, si terrà l'ultimo concerto di "Convivio Armonico", con l'ensemble "Le musiche da camera", che festeggia vent'anni di attività. Il programma prevede anche la prima esecuzione moderna della "Cavatina in pastorale", di Nicola Sabatino. Precede visita guidata alla basilica. Info 081 405 000. SAN CARLO Dalle 19 al San Carlo. per la stagione lirica e di balletto, "Lo schiaccianoci" di Pëtr Il'i? ? ajkovskij, da 120 anni un classico del Natale, con la coreografia di Luciano Cannito. Nei ruoli principali, Giuseppe Picone e Alessandro Macario (il Principe Schiaccianoci) e Ambra Vallo (Fata Confetto). In scena primi ballerini, solisti e Corpo di Ballo del San Carlo, diretto da Alessandra Panzavolta. Dirige l'Orchestra Giuseppe Finzi. Info 081 797 2331. DOMUS ARS Dalle 18 al Domus Ars, via Santa Chiara 10/c, per "I giorni delle calende", Carlo Dumont in un recital per violino solo. Musiche di Bach. Info 081 342 5603. AMALFI Dalle 18 nella chiesa dell'Addolorata di Amalfi, rassegna di cori polifonici "Amalfi Canta il Natale". Teatro ELICANTROPO Dalle 21 al teatro Elicantropo, vico Gerolomini 3, lo spettacolo "C'era una volta il '68", con la vivace forma teatrale del divertissement, regia di Carlo Cerciello. Info 081 296 640. BRACCO Dalle 21 al teatro Bracco, la commedia di Natale con Caterina De Santis, Umberto Bellissimo e Davide Ferri, "All'anema d' 'a palla". Con la partecipazione di Antonio Ottaiano. Info www. teatrobracco. it. NUOVO ASSOLI Dalle 20.30 nella sala Assoli del teatro Nuovo, vico Lungo Teatro Nuovo 110, la commedia "Jùcature" (Giocatori) di Pau Mirò. In scena quattro uomini di mezz'età, interpretati da Enrico Ianniello, Renato Carpentieri, Tony Laudadio e Marcello Romolo. Info 081 195 639 43. TIN Dalle 21 al Tin, Teatro Instabile Napoli, vico Fico Purgatorio ad Arco 38, "Very Christmas superstar", una piccola favola camp-musicale su un Natale che non c'è ma che potrebbe esserci. Da un'idea di Claudio Finelli e Luciano Correale, con Nicola Vorelli e Giorgio Sorrentino. Info 338 473 1271. THEATRE DE POCHE Dalle 21 al Théâtre de Poche, via Salvatore Tommasi 15, "Il gioco della coppia", liberamente ispirato a "Delirio a due" di Eugene Ionesco, con la regia di Sergio Di Paola. Info 081 549 0928. GALLERIA TOLEDO Dalle 21.30 alla Galleria Toledo, via Concezione a Montecalvario 34, Gino Curcione in "Nummere. Scostumatissima tombola napoletana". Una teatralizzazione dell'antico gioco con l'ausilio degli spettatori. Info 081 425 037. SANCARLUCCIO Dalle 21.15 al teatro Sancarluccio, via San Pasquale a Chiaia 49, "Eduardo a due voci": due noti protagonisti della scena napoletana, Pina Cipriani e Tommaso Bianco, entrambi festeggianti i cinquanta anni di carriera, propongono le loro visioni di Eduardo poeta. Su musiche di Franco Nico. Info 081 405 000. MARCIANISE Dalle 21.45 al centro commerciale Campania di Marcianise, in piazza Campania, il divertente spettacolo di Peppe Iodice, tra gag e monologhi che trasformano lo show in una festa. Info 0823 696 037. SALERNO NUOVO Dalle 21 al teatro Nuovo di Salerno, via Valerio Laspro 8, la Compagnia La Barcaccia interpreterà lo spettacolo "Il Natale di Eduardo", che comprende tre atti unici, con ambientazione natalizia, del grande drammaturgo partenopeo: "Il dono di Natale", "Natale in Casa Cupiello" e "E' venuto 'o 31". Info 089 220 886. EX SALID/GHIRELLI Alle 20 e alle 21 teatro Ghirelli ex Salid di Salerno, via Lungoirno, la Fondazione Salerno Contemporanea propone al pubblico la nuova performance di Peter Greenaway, "The seventh Wave - La settima onda", tratto da "La Tempesta" di William Shakespeare. Info 800 188 958. Libri MAIORI Dalle 18 nel salone di palazzo Mezzacapo, Maiori, si terrà la presentazione del libro di Rita Occidente Lupo "A te che leggi dopo mezzanotte". Con gli interventi dell'autrice e del consigliere delegato alla cultura, Mario Piscopo, l'accompagnamento musicale della pianista Michela Ruggiero con brani originali. Info 331 614 3261. SANTA MARIA CAPUA VETERE Dalle 18.30 alla libreria Spartaco di Santa Maria Capua Vetere, via Martucci 18, in occasione dei sei anni di attività, jam session letteraria "Contribuisci con un tuo verso", che trae ispirazione dalla poesia di Walt Whitman. Autori e lettori potranno declamare, interpretare e leggere una poesia o uno stralcio del libro che amano particolarmente, anche versi e brani di prosa scritti di propria mano. Info 0823 797 063. Agenda PROCIDA Dalle 10.30 al cinema Procida Hall, si svolgerà la cerimonia di premiazione del premio "Isola del Postino". Vincono per la sezione poesia Dante Iagrossi e Gian Maria Ranieri, per la sezione fotografia Maria Pagnotta e Giulia Maria De Giorgi, per un'altra sezione fotografia Francesco Paolo Esposito e Antonio Balasco, per i cortometraggi Niccolò Piccione, per i video Carmen Cristiana Baruffini. Info 366 611 8560. CASERTA CIVICO 14 Dalle 21 al teatro Civico 14 di Caserta, vicolo Della Ratta, lo spettacolo "'A Ragna", storia di una madre vedova che eredita il potere dal marito, un progetto di Ilaria Migliaccio, con Valentina Carbonara. Info 0823 441 399. CAPODIMONTE Dalle 16.30 al Museo di Capodimonte visita guidata alla nuova sezione permanente L'Ottocento e gli appartamenti della regina con la quale si valorizza il fascino ottocentesco degli spazi, con vista sul parco, sulla città e sui cortili monumentali del museo. Replica domani alle 11. Info 800 600 601. 
IL PROGRAMMA DI MAESTRI Riceviamo e pubblichiamo Alla fine ha vinto il malanno fisico! Il destino ha voluto che questa mia opportunità di avere un minimo di visibilità e poter dare conoscenza dei contenuti in cui credo, sia sfumata. Per questo chiedo scusa a tutte le persone che hanno creduto e credono in me, continuerò a battermi con trasporto, indipendentemente dal risultato di domenica 30 dicembre. Il segnale che intendo lanciare non solo al mio partito, ma a tutte le persone che credono ancora nella Politica è quello di cercare di mettere in campo un reale rinnovamento. C'è modo e modo di rinnovare, non mi piace quello per cooptazione, solo perché si è giovani e ci si aggrega al capofila: credo che il vero rinnovamento debba partire dal radicamento nella Costituzione e dal merito. Il nostro Paese necessita di più lavoro, più giustizia sociale e in maniera urgente di una riduzione delle disuguaglianze. Occorreranno tante competenze specifiche per ricostruire l'Italia che vogliamo, quella che mette al centro il bene comune, quella che coinvolge ogni categoria sociale fra cui anche la classe operaia che io intendo rappresentare, ma non solo. Ma per riconnettere sentimentalmente la Politica con i cittadini, serve prima di tutto che diventi un nostro obiettivo caratterizzante il TAGLIO ai PRIVILEGI. Quindi occorre ridurre sensibilmente gli stipendi dei parlamentari con un'abolizione immediata dei vitalizi, un massimo di due mandati parlamentari; dimezzamento del numero dei parlamentari e dei membri delle commissioni. Togliere benefit e privilegi che non hanno ragione di esistere. LAVORO: il mondo del lavoro chiede da troppo tempo ascolto, ma per mille motivi è ancora in attesa di risposta. Abbiamo donne e uomini di oltre 40 anni che sono precari da sempre, non sono in grado di pianificare il loro futuro, non riescono a formare una famiglia e crescere i figli. La disoccupazione giovanile tra i 24 e i 35 anni è al 36,5%. Serve una riforma delle professioni che faciliti l'avvio al mondo del lavoro, anche per i neolaureati Occorrono risposte urgenti, sarebbe opportuno predisporre una mappatura dettagliata delle situazioni di crisi e uno studio che chiarisca come incanalare, parte delle risorse disponibili, verso lo sviluppo. Risulta fondamentale allentare il Patto di stabilità, almeno per i comuni virtuosi, in modo che gli enti locali, attraverso gli investimenti, possano rimettere in circolo energia e lavoro, di conseguenza un certo benessere per tutta la collettività e la classe media che risulterà determinante per la ripresa. Un italiano su quattro è a rischio povertà. Il 20% delle famiglie più povere detiene appena l'8% del reddito totale, mentre il 20% delle famiglie più ricche concentra nelle sue mani il 37,4% della ricchezza del Paese. Bisogna mettere in pratica ciò che la Costituzione prevede, ovvero la progressività della tassazione e quindi chi ha di più deve dare di più: l'evasione fiscale in Italia è stimata in 150 miliardi di euro. Basterebbe recuperare il 25% dell'intero importo evaso in un anno per diminuire sensibilmente le tasse alle imprese e ai lavoratori dipendenti; si potrebbero ridurre gradualmente, ma notevolmente, le aliquote IRPEF. ISTRUZIONE: lottare per una scuola equa, propositiva e innovativa che rispetti le diversità e crei opportunità e libertà di espressione, che offra un modello alternativo a quello meramente consumistico e piramidale, lasciando spazio alle attitudini di ognuno. Serve una riforma scolastica sulla sicurezza degli edifici, una scuola informatizzata che offra risposte ai bisogni individuali per diminuire l'abbandono scolastico creando anche progetti SCUOLA-LAVORO . Una scuola che rispetti la società attuale, quindi multietnica, diventando il centro dell'integrazione sociale e culturale: si parte dai bambini per costruire una società equa che possa rapportarsi con l'Europa e il Mondo. Valorizzare e sostenere il ruolo degli insegnanti che credono con forza nel valore dell'istruzione e dell'educazione; una scuola che coltivi il valore della legalità e che faccia comprendere che stare da quella parte conviene a tutti. AMBIENTE e TERRITORIO: abbiamo il dovere morale di lasciare a chi verrà dopo di noi, ai nostri figli e nipoti, un ambiente accogliente, dove sia possibile continuare a vivere decorosamente in equilibrio con ciò che ci circonda. Abbiamo l'urgenza di cambiare rotta al nostro modo di intendere la vita prima che sia troppo tardi. Non è certo seguendo una logica di profitto esasperato ed andando a trivellare l'Artico per sfruttare ciò che resta delle riserve naturali di gas e petrolio che noi salveremo la Terra. Noi la preserveremo se saremo in grado semplicemente di ascoltarla, diversamente la speranza di un futuro per il nostro pianeta sarà ridotta al lumicino. Per queste ragioni occorre che l'acqua sia e rimanga un bene pubblico. Occorre un riavvio delle politiche di green economy, defiscalizzando le aziende che investono in energie alternative; è necessario il ripristino della legge Galasso sui vincoli paesaggistici abrogata nel 2003 dal governo Berlusconi; bisogna migliorare la separazione dei rifiuti speciali da quelli solido urbani e procedere con le restrizioni delle autorizzazioni estrattive in cave. Investire in particolare sulle tecniche di smaltimento e recupero dei rifiuti e nel campo dell'energia. Anche per questo c'è bisogno di investire sul futuro della scuola e favorire la ricerca anche nel campo della green e blu economy e delle fonti di energia rinnovabile (FER). Il mio invito al voto non vuole proporre ricette magiche, vuole invece contagiarVi di passione civile, quella che può scalare montagne insormontabili, quella passione civile che diventa passione Politica, quella con la P maiuscola. Non è certo il denaro e l'accumulo a dare la felicità, la soddisfazione più grande per chi fa Politica è essere stimati dalle persone: è la consapevolezza di aver fatto il possibile per migliorare la vita della comunità, della Polis. Per questo ritengo fondamentale tenere i rapporti con le persone per ascoltarne i bisogni e cercare di dar loro risposte concrete. La gratificazione più bella e significativa è scoprire, senza infingimenti, di essere considerato una persona perbene. Questa è la mia concezione di Politica, il valore aggiunto, la differenza. Gramsci diceva che la Politica non è sempre forza, ma anche autorevolezza, e l'autorevolezza dei senza potere si chiama intelligenza. 
NEW DELHI - E' morta la giovane 23enne vittima di uno stupro di gruppo, che ha suscitato un'ondata di reazioni in tutta l'India: ricoverata in un ospedale di Singapore, le sue condizioni erano disperate. Era stata violentata, picchiata e torturata su un autobus di New Delhi lo scorso 16 dicembre. A causa della violenza subita, aveva riportato un arresto cardiaco, infezioni ai polmoni e all'addome, oltre a un grave trauma cranico. Ieri una ragazza di 17 anni si è tolta la vita , dopo aver subito uno stupro di gruppo il 13 novembre scorso ( video ). L'ambasciatore indiano a Singapore, T.C.A. Raghavan, ha riferito che la famiglia della giovane donna deceduta in seguito allo stupro "è in uno stato di prostrazione" ma "ha ricevuto il conforto di un gran numero di messaggi di solidarietà pervenuti da ogni dove". E che "i genitori sperano che la morte della figlia porterà un futuro migliore per le donne a New Delhi e in tutta l'India". Dicendosi "profondamente addolorato" per la morte della ragazza e porgendo le condoglianze ai familiari "a nome di tutta l'India", il primo ministro Manmohan Singh ha assicurato che farà il possibile per tradurre le emozioni in azioni concrete. Il caso ha generato "energie" nei giovani indiani che vogliono cambiamenti nella società, ha affermato Singh. E "sarà un omaggio vero alla sua memoria se saremo capaci di canalizzare queste emozioni ed energie in un corso di azioni costruttivo. Spetta ora a tutti noi provare che la sua morte non è stata vana". Sulla stessa lunghezza d'onda il presidente Pranab Mukherjee, il quale ha aggiunto che "era una ragazza forte e coraggiosa che ha lottato fino all'ultimo minuto per la sua dignità e per vivere. Una vera eroina che simboleggia il meglio della gioventù indiana e delle donne". Prima della morte della giovane donna, aveva parlato del caso anche Sonia Gandhi, leader del Partito del Congresso, che finora aveva taciuto anche davanti alle manifestazioni di protesta contro il fenomeno degli stupri di gruppo: "I nostri pensieri sono con la giovane donna. Il nostro unico desiderio è che lei si riprenda e torni presto con noi e che non si perda tempo nel portare davanti alla giustizia coloro che si sono macchiati di questo barbaro crimine". Gandhi aveva annunciato di aver annullato le celebrazioni per il 127esimo anniversario della nascita del partito, che cade a fine dicembre, e non aveva voluto formulare auguri per il nuovo anno: ''Non ci saranno festeggiamenti", aveva chiarito. Nel timore di proteste violente, la polizia di New Delhi ha rivolto un appello alla calma e ha applicato un articolato piano di  sicurezza che prevede il blocco di alcuni quartieri e di tutte le strade che portano all'India Gate, dove nei giorni scorsi si sono svolte manifestazioni, la mobilitazione di migliaia di agenti a protezione degli edifici pubblici e la chiusura di una  decina di stazioni della metropolitana. In seguito alla morte della giovane, gli inquirenti hanno formalizzato l'accusa di omicidio nei confronti dei sei stupratori. Al via campagna arruolamento donne in polizia . Il governo federale indiano ha avviato una campagna per l'arruolamento di un significativo numero di donne nei ranghi della polizia. Si tratta di una prima risposta alle proteste che si sono svolte in tutto il Paese. Il basso numero di donne poliziotto viene considerato come una delle cause principali degli scarsi risultati prodotti dalle indagini sui crimini a sfondo sessuale, molto frequenti in India, soprattutto nella capitale. Nello stato del Bengala occidentale, Mamata Banerjee, leader del partito Trinamool al governo, ha annunciato la creazione di 65 commissariati di polizia composti da sole donne, per incoraggiare le vittime a denunciare le violenze subìte e per garantire loro maggiore sostegno. "Dieci di queste stazioni destinate specificamente a trattare questo tipo di crimini esistono già", ha aggiunto. Il governo: banca dati sui violenti. Il governo ha annunciato la costituzione di una banca dati contenente nomi, foto e indirizzi delle persone condannate per reati sessuali. Il database sarà accessibile al pubblico attraverso un semplice collegamento internet. Al riguardo il sottosegretario agli Interni, R.P.N. Singh, ha detto che "la creazione della banca dati è stato uno dei suggerimenti emersi durante le discussioni con i manifestanti". 

Punk oblige! I veterani milanesi Punkreas - una delle band più longeve del punk  italiano – sbarcano alle 22 all’Hiroshima Mon Amour in via Bossoli 83  per due ore di live show in occasione della presentazione dell’ultimo  album “Noblesse Oblige”. Il quintetto, che da anni si è guadagnato un  nome all’interno del background alternativo italiano, nel suo ottavo  lavoro vanta collaborazioni interessanti, come quella con Luca Zulù dei  99 Posse nel brano antileghista “Polenta e Kebab” e quella con la  sezione fiati dei Bluebeaters in “L’Aperitivo” e “La fine del mondo”,  caratterizzati da un groove marcatamente ska. Ingresso 12 euro  (biglietti disponibili negli abituali punti vendita. Info 011/3176636 e www.hiroshimamonamour.org IL NATALE CON I FIOCCHI GHIACCIO CINESE Dalle 10 in piazza Carlo Alberto si assiste alla realizzazione di sculture di ghiaccio a cura degli artisti della città di Harbin in Cina. CACCIA AL TESORO Alle 16 al Circolo dei Lettori in via Bogino 9 si organizza una caccia  al tesoro con indovinelli e trabocchetti. Una piccola merenda conclude  l’incontro. Ingresso 10 euro. Info e prenotazioni 011/4326827 . NATALE AL MAO Alle 16 al Museo d’Arte Orientale in via San Domenico 11 si organizza  una visita guidata alla nuova mostra temporanea “Riflessi d'Oriente” con laboratorio pratico per ragazzi i quali, utilizzando le postazioni informatiche dell’aula didattica realizzeranno uno specchio. Ingresso 5 euro; info e prenotazione 011/4436927 . MERENDA REALE Alle 16.30 alla Palazzina di Caccia di Stupinigi in piazza Principe  Amedeo 7 a Nichelino, si svolge una “Merenda Reale”: un tuffo goloso in  atmosfere di altri tempi, al costo di 10 euro per persona, con  prenotazione su www.turismotorino.org , con servizio di navetta gratuito con partenza da piazza Castello. A MILLE CE N’È Alle 17 al Jazz Club Torino in piazzale Valdo Fusi, per il ciclo di  favole “A mille ce n’è di fiabe da narrar… Ogni giorno una fiaba diversa  raccontata ai bambini” curato dalla Fondazione Teatro Ragazzi e Giovani  Onlus, va in scena “Il ritardo di Babbo Natale”, storia scritta da  Sabrina Gonzatto e Giulio Graglia. Tra tutti i bambini partecipanti,  sarà sorteggiata una penna Aurora. XMAS ON THE BUS Alle 17.30 in piazza Castello angolo via Po sul bus panoramico City Sightseeing si esibisce il quartetto gospel 4 Note Motrici. THE DRAGON SONG Cirko Vertigo presenta in piazza Castello alle 17.45 la sua nuova  produzione “Vertigo Cirque Carillon” di Paolo Stratta. Un imponente  carillon vivente animato da acrobati aerei, giocolieri e artisti a terra  e una scanzonata jazz band saranno protagonisti del centro di Torino.  Lo spettacolo ha come titolo “Dragon Song”. Info www.cirkovertigo.com IN MONTAGNA TUTTO A BARDONECCHIA Sabato fitto di eventi a Bardonecchia: alle 16 alla biblioteca civica  “L’ora del the: discussioni su letture “gustose”. Movimento conviviale  di lettura a “the e pasticcini””; alle 18 al Palazzo delle Feste  presentazione del libro “Logistica e Trasporti. Motore di sviluppo per  il cambio di passo del Paese” di Bartolomeo Giachino. In via Medail alle  18.15 e 18.45 “Bardo Flash Mob” danzereccio; alle 21 alla Tur d'Amun il  pubblico è protagonista dello spettacolo “Le lanterne alla Tur d’Amun”.  Alle 21 al Palazzo delle Feste i cabarettisti Marco e Mauro nello  spettacolo “Il varieTO” (ingresso 5 euro). Info www.bardonecchia.it ACCADE A CASA OLIMPIA Appuntamento alle 18.30 nell'ex casa cantoniera Casa Olimpia sul Colle  del Sestriere, dove si svolge la presentazione del libro “Cinque cerchi e  una stella” (Add Editore) di e con Andrea Schiavon. Segue alle 21.30 lo  show case jazz in salsa latino-americana dei Biz4tet che presentano il  loro secondo album “Pindorama” che ospita artisti come Gabriele  Mirabassi, Riccardo Tesi, Riccardo Tarlini e Lara Vecoli.  Info www.casa-olimpia.it MUSICA BLUESCREEN GILGAMESH Il quintetto BlueScreen approda alle 22.30 al Magazzino di Gilgamesh in  piazza Moncenisio 13bis. In scena, Denis Belgradi, Ermanno Piccolo,  Giorgio Riccomagno, Maurizio Lamberti e Maurizio Bagarotti. Ingresso  libero con prima consumazione a 8 euro; info 011/7492801 . THE DINNER IN JAZZ Alle 21 al Jazz Club Torino in piazzale Valdo Fusi, appuntamento con il  “Dinner in Jazz” sonorizzato dal Tiziana Cappellino Gigi Di Gregorio  Duo.  Si continua accompagnati dalla musica dal vivo sino alle 23 circa  per poi continuare la serata nella sala da ballo interna con il “Jazz  Dance Club” di dj Margiotta e i suoi vinili. Ingresso libero; info www.jazzclub.torino.it SWINGING IN THE PARK Appuntamento all’ora dell’aperitivo al Fluido nel parco del Valentino  (viale Cagni 7) con “Swinging@the park” e le selezioni ska, soul, beat  di Naska; dalle 23 “Homeless@the park” con dj Seba Mc. Info www.fluido.to.it 2013 WPTMWL@BOILER L'ultima notte del 2012 si trascorre in compagnia dei resident djs di We  Play The Music We Love al Boiler di via Nizza 37. Il 31, in consolle,  suoneranno a coppie Rills & Step, Marcelo Tag & The Taste,  Emiliano Comollo & un ospite a sorpresa. Ingresso ridotto con  braccialetto 15 euro; 20 alla porta. Info 339/5454752 . TEATRO ANDY, NORMAN, E GARYBALDI Oggi e domani alle 21 e lunedì alle 21.30 prima del Veglione di  Capodanno, al Teatro Garybaldi in via Partigiani 4 a Settimo Torinese va  in scena lo spettacolo “Andy e Norman” di Neil Simon con Paolo Di Nita,  Marco Crespi, Silvia Caltagirone, per la regia di Mauro Piombo con la  compagnia Quelli del ’29 che arriva da Novi di Modena. Info www.santibriganti.it UN PRINCIPINO AL MUSEO Oggi e domani al Museo Regionale di Scienze Naturali di via Giolitti 36,  alle 17.30 va in scena per i visitatori più piccini lo spettacolo  teatrale “I racconti del piccolo principe”. Ingresso 5/2.50 euro,  gratuito fino a 18 anni e over 65; info www.mrsntorino.it NOVECENTO AL CARIGNANO Anche oggi, Eugenio Allegri replica sul palco del Teatro Carignano  “Novecento. Ritorno alla prima edizione” di Alessandro Baricco, sulla  base dello spettacolo di Gabriele Vacis, Lucio Diana e Roberto Tarasco,  in scena fino al 6 gennaio. Biglietti 34/31 euro; info www.teatrostabiletorino.it e 800/235333 . UN PIGIAMA PER SEI Da oggi al 6 gennaio al Teatro Astra in via Rosolino Pilo 6 va in scena  lo spettacolo “Pigiama per 6” con Carlotta Iossetti, Claudio Insegno e  Andrea Beltramo: una commedia degli equivoci che si innesta sullo schema  classico da vaudeville. Biglietti 18/15/13 euro; info www.fondazionetpe.it e 011/5634352 . L’ARSENICO ALL’ERBA Alle 21 al Teatro Erba in corso Moncalieri 241 va in scena “Arsenico e  vecchi merletti” con Adriana Innocenti: la commedia di Joseph  Kesselring, prodotta originariamente a Broadway da Howard Lindsay e  Russel Crouse, si avvale della regia di Piero Nuti nell’originale  allestimento di Giancarlo Zanetti per Torino Spettacoli. Info www.torinospettacoli.it SWISH 10 ANNI DOPO Si ride alle 21 al Teatro Gioiello in via Colombo 31 con lo spettacolo  commedia comica di vera Matthews “Swish 2… 10 anni dopo! Tutto il mondo  in salotto”, seguito della commedia-evento “Swish Swish, l'amore  assoluto” che raccontava le vicende di alcuni trentenni. Info 011/5805768 . AL CONFINE DELLA MENTE È possibile indovinare il pensiero altrui, scavare nella memoria di uno  sconosciuto, leggere nei libri chiusi, influenzare scelte ibere, predire  un avvenimento? Risponde a questo e altro, lo spettacolo  dell’illusionista Alexandrer “Sinapsi. Viaggio ai confini della mente”,  in scena alle 21 al cineteatro Beretti al numero 4 della via omonima.  Info 011 655187 CINEMA BELLAS MARIPOSAS Alle 20.30 nella sala tre del Cinema Massimo in via Verdi 18 si proietta  la pellicola “Bellas Mariposas” del 2012 di Salvatore Mereu: dramma  ambientato in una Cagliari assolata che evolve intorno alle vite di due  ragazzine che vivono in un ambiente difficile, sia dal punto di vista  familiare sia sociale. Info www.museocinema.it TRA ORSI E TOPI Alle 16 e alle 18 nella sala tre del Cinema Massimo in via Verdi 18, si  proietta il film “Ernest e Celestine/Erneste et Celestine” girato nel  2012 da Benjamin Renner, Stéphane Aubier e Vincent Patar. In un mondo  abitato in superficie dagli orsi e nel sottosuolo dai topi, due  personaggi appartenenti alle due rispettive comunità s’incontrano  mettendo alla prova ogni pregiudizio. Info 011/8138574 . 
"Cosa significa, che se l'onorevole Cosentino si ricandida i magistrati lo riarrestano?", chiede il senatore Nitto Francesco Palma. Magistrato in pensione, già ministro della Giustizia, commissario del Pdl campano, Palma critica l'ordinanza con la quale il giudice Edoardo De Gregorio ha negato la revoca della misura cautelare nei confronti di Cosentino. E sulla ricandidatura dell'ex sottosegretario dice: "Le liste non le fanno i pm". I dettagli sul giornale in edicola 
