GENOVA - "È stata una vittoria soffertissima ma meritata: la squadra ha cercato di fare gioco, ha creato molto ma non ha saputo chiudere i conti nel primo tempo". Vincenzo Montella è entusiasta per il successo di Marassi: la sua Fiorentina consolida il quinto posto e si avvicina a Lazio e Napoli. "Vedo una crescita costante, sia a livello individuale che a livello di squadra. Ci manca l'abilità nel concretizzare, non sempre in Serie A si riesce a vincere col minimo scarto, oggi abbiamo dovuto rischiare fino alla fine". NON CI NASCONDIAMO - Il tecnico dei viola analizza il match e le ambizioni dei suoi. "Oggi volevamo a tutti i costi il successo, senza snaturare le nostre caratteristiche e nonostante le pessime condizioni del terreno: la squadra è stata più brava rispetto a Verona, creando molte occasioni da gol. Nel primo quarto d'ora della ripresa siamo rimasti ad alti livelli, per poi calare nel finale. Questo successo legittima il lavoro che abbiamo fatto fino a oggi. Fare proclami serve a poco, se non a disturbare noi stessi: siamo ambiziosi e vogliamo andare avanti con questo passo. Non possiamo né fermarci, né nasconderci". LA SCELTA IN ATTACCO - Luca Toni sembrava poter scendere in campo dal primo minuto, poi le cose sono andate diversamente: Montella spiega la sua scelta. "Sta molto bene e avevo pensato di farlo giocare dall'inizio, poi per come si è messa la partita mi serviva maggiormente un giocatore di movimento come El Hamdaoui, che ha fatto bene. Da quando è arrivato non ha avuto continuità di allenamenti, a causa di qualche problema fisico: palla al piede è molto abile, gli sto chiedendo di attaccare maggiormente la profondità. Delneri? Ho avuto modo soltanto di salutarlo ma ribadisco la mia stima nei suoi confronti, con lui ho avuto un buon rapporto quando mi ha allenato a Roma". Leggi i commenti I commenti dei lettori 
"Sono appena arrivato, sto cercando di inquadrare la squadra e farle passare questo momento difficile. Rispetto alla gara persa contro la Roma, almeno dal punto di vista mentale, era una squadra diversa. I giocatori hanno lottato fino alla fine e sotto il profilo dell'impegno non ho niente da dire". Così il tecnico del Genoa, Luigi Delneri, ai microfoni di Sky Sport. "Per il Genoa assenze come quelle di Borriello, Jankovic e Marco Rossi sono pesanti - ha aggiunto - quando li recupereremo il Genoa avrà una sua filosofia e potrà portarla avanti". "Perchè ho scelto la difesa a tre? Tutte le cose nascono con un senso logico - ha spiegato Delneri - Dovevo marcare Cuadrado e Pasqual, ho scelto Sampirisi e Antonelli e mi sembra che abbiano fatto abbastanza bene. Abbiamo concesso il palleggio alla Fiorentina, ma questo l'hanno fatto tutti, poi abbiamo sofferto perchè ci mancano giocatori di qualità. In ogni caso la squadra mi è piaciuta per l'atteggiamento mentale, per l'applicazione, per la voglia messa in campo". "Abbiamo sbagliato molto ma anche lottato fino alla fine e cercato di attaccare, mentre la Fiorentina è rimasta chiusa e ha giocato bene nelle ripartenze" ha aggiunto Del Neri che ha poi difeso le scelte fatte, a partire da Hallenius schierato titolare vicino a Immobile. "Voi sorridevate - ha osservato il tecnico del Genoa rivolgendosi ai giornalisti presenti nello studio Sky - e questo mi dispiace. Questo ragazzo ha grande qualità, ma viene da un infortunio, bisogna sapere tutte le cose per parlare. Il vostro comportamento non è stato tanto delicato, tra l'altro Hallenius è stato premiato per il grande gol fatto all'Europeo, come Van Basten. Per dare giudizi bisogna aspettare". "Jorquera escluso? Deve migliorare come tutti, l'atteggiamento è importante. E poi pensavo che Hallenius potesse dare più aiuto a Immobile nel primo tempo, perchè da solo soffre un po', avrebbe bisogno di Borriello". Infine Del Neri ha analizzato la rete subita al 14' del primo tempo, decisiva per il risultato finale: "Quando si prende gol si sbaglia un pò tutti - ha osservato il tecnico del Genoa - Certo era un lancio lungo e quella palla rimbalza anche in area di rigore. Tra l'altro Pasqual è partito in posizione dubbia, mi pare oltre la linea dei difensori. Comunque fa niente, tanto non cambia il risultato". 
GENOVA - "Dal punto di vista della concentrazione e dell'applicazione, oggi ho visto una squadra molto diversa rispetto a quella con la Roma. Abbiamo preso gol su un lancio lungo, era evitabile e probabilmente anche in fuorigioco. Sotto il profilo dell'impegno non ho nulla da dire a questi ragazzi". Gigi Delneri non fa drammi dopo il ko interno con la Fiorentina: il tecnico difende il lavoro del suo Genoa, in attesa di tempi migliori. HALLENIUS VA DIFESO - L'allenatore di Aquileia trova anche modo per fare polemica con gli opinionisti di Sky: "Ho visto dello scetticismo e dell'ilarità su Hallenius: è un ragazzo che ha grandi qualità e devo valutarlo anche in campo, stiamo parlando di un calciatore giovane, non merita questo trattamento. Ho scelto lui perché vedo Immobile meglio con una punta  al suo fianco, ci vorrebbe Borriello ma al momento è fuori. Jorquera? Deve migliorare come tutti, lo voglio in una forma fisica migliore". CERCHIAMO L'IDENTITA' - La scelta della difesa a tre dall'inizio ha sorpreso. "Tutte le cose nascono con una logica: dovevamo controllare Cuadrado e Pasquale, ho scelto Sampirisi e Antonelli. Abbiamo concesso il palleggio alla Fiorentina ma lo hanno fatto con tutti: andiamo avanti lo stesso. Il problema sarà dare un'identità di gioco: in questo momento ci mancano elementi importanti come Rossi, Jankovic, Vargas, Borriello. Quando avremo recuperato tutti ritroveremo una fisionomia precisa e la porteremo avanti". Leggi i commenti I commenti dei lettori 
NOTE E SAPORI Fabrizio Casapietra Al Bar Continental (all'angolo dall'imbocco di via San Lorenzo, sotto i portici di Sottoripa) dalle 19 alle 21 recital del cantautore genovese Fabrizio Casapietra, ingresso libero. Da Erasmo A Voltri (via Don Giovanni Verità 2G/r) dalle 21.30 Angela Macheda con la Band di Stephy e gli Emisferi Diversi . Caribe Dalle 22.30 al Caribe Club di Puntavagno (Corso Italia 3; tel. 335207103) serata evento per la presenza di Johhny Vasquez ovvero il "Principe della Salsa" che con la partner Ana Zidaru presenterà in anteprima per la Liguria il suo ultimo Show "Man's World". Alla consolle il dj El Papi e l'animazione di Caribe Team. Nella Sala Miami alla consolle i dj Julian e Marlon con l'animazione in pista del gruppo di Bianconerolatino. Estoril Nel locale di Corso Italia 7 (tel. 010 3623754), dalle 22 in poi serata disco con alla consolle dj Max Giannini e Mimmo Roselli che accompagneranno i venerdì di tutta la stagione invernale. Cezanne In Via Cecchi 7r la disco Cezanne (010541607) propone la sua serata Over 30 con cena a buffet e colonna sonora con il resident dj Carlo Scaramuzzino e il guest dj Giancarlo Perugin La Bellezza Dalle 21.30 al Circolo Arci La Bellezza (Largo Pietro Gozzano 13A, Sampierdarena, tel. 010467066 o 348 2238325) karaoke di Marco Vacca e Maurizio Mu. La Claque Nello spazio-off del Teatro della Tosse (vico San Donato 9, angolo vico Biscotti), concerto di Zibba, con gli Almalibre. La serata, dai ritmi folkpop, comincia alle 22.30. Danza Allo Spazio Mai Uei, in salita San Matteo 19, comincia la tre giorni dedicata alla danza orientale. Alle kermesse, nel cuore del Centro storico, possono partecipare tutti coloro che sono interessati alla disciplina. MOSTRE Mirò A Palazzo Ducale "Mirò! Poesia e luce", rassegna dell'opera di Joan Miró (18931983), oltre 80 lavori mai giunti prima nel nostro Paese. Ore 10-19. Intero 13 euro. Mc Curry A Palazzo Ducale mostra dedicata a Steve McCurry, uno dei più grandi maestri della fotografia del nostro secolo, prodotta e organizzata dalla Palazzo Ducale Fondazione per la Cultura e da Civita con oltre 200 foto. Ore 10-19. Guglielmo Bozzano Mostra antologica di Guglielmo Bozzano, Accademia Ligustica di Belle Arti, Largo Pertini 4 (Piazza De Ferrari). Orario: 14.30-18.30. Ingresso gratuito. Okhros Al Museo di Sant'Agostino "Okhros", opere di Liliana Bastia. Ore 9-19, ingresso libero. Con la partecipazione della Fondazione Garaventa. Punti di fuga Mostra di Nancy Goldring "Punti di fuga, altri paesaggi", alla Galleria Martini & Ronchetti, via Roma 9. Orario 16-19.30. Slideshows Al Museo di Arte Contemporanea Villa Croce in via Jacopo Ruffini 3, mostra personale di Massimo Grimaldi "Slideshows". Ore 9-18.30. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Orario: 10-17. MUSEI Strada Nuova Palazzo Rosso, Palazzo Bianco e Palazzo Tursi. Via Garibaldi. Orario: 9-19. Via del Campo 29r Nell'ex negozio-museo di Gianni Tassio spazio per la conservazione del patrimonio culturale e musicale della "scuola genovese", la sua valorizzazione e la sua diffusione. via del Campo 29r, ore 10.30-12.30 e 14-19. Museo Navale Villa Doria, piazza Bonavino 7 (Pegli). Nella villa rinascimentale di Giovanni Andrea Doria sono esposte le collezioni marittime relative a Genova e alle Riviere che vanno dal XV al XIX secolo. Ore 9-13. Tesoro di S. Lorenzo Cattedrale, piazza San Lorenzo. Ore 9-12 e 15-18. Castello D'Albertis Corso Dogali 18: ore 10-17 (ultimo ingresso ore 16). Storia naturale Museo "Giacomo Doria", via Brigata Liguria 9. Ore 9-19. Risorgimento Casa di Mazzini, via Lomellini 10. Ore 9-19. Galata Darsena, Calata De Mari 1. Ore 10-19.30, ultimo ingresso alle 18. Galleria Spinola Piazza di Pellicceria 1. Ore 13.30-19.30. Palazzo Reale Via Balbi 10. Aperto 9-19. Gam Villa Saluzzo Serra, via Capolungo 3. Ore 10-19. Raccolte Frugone Via Capolungo 9. Ore 9-19. Wolfsoniana Via Serra Gropallo 4. Ore 10-18. Luzzati Porta Siberia, Porto Antico. Ore 10-13 e 14-18. Acquario Ponte Spinola. Aperto dalle 9 alle 19.30 (ultimo ingresso ore 18). Villa Croce Museo d'arte contemporanea, via Jacopo Ruffini 3. Ore 9-18.30. 

E' morto questa sera, all'ospedale Santa Corona di Pietra Ligure, Renzo Mantero, il celebre chirurgo della mano di Savona, luminare a livello italiano ed internazionale. Mantero, 82 anni, era stato colpito da un ictus l'altra sera quando si trovava nella sua abitazione di Corso Italia. La moglie, Maria Bragantini, lo aveva trovato disteso sul pavimento del suo studio privo di sensi ed aveva immediatamente chiamato i soccorsi. Il professor Mantero è stato quindi trasportato al reparto di rianimazione dell'ospedale Santa Corona di Pietra Ligure dove è stato intubato e collegato ad una apparecchiatura per la respirazione. Le sue condizioni sono state subito definite molto gravi. Mantero non ha più ripreso conoscenza e questa sera ha cessato di vivere. Renzo Mantero era conosciuto in tutto il mondo per i suoi interventi ed è stato il fondatore della scuola di chirurgia della mano. 
GENOVA - Il colpo esterno, quello che mancava. La Fiorentina è una realtà di questo campionato, sia di classifica (quinto posto a quota 18 punti, uno in meno della Lazio, quattro in meno del Napoli) che di gioco: merito di un tecnico preparato come Vincenzo Montella, la cui mano è già riconoscibilissima nonostante il robusto stravolgimento estivo in sede di mercato. I viola tornano a sbancare Marassi, sponda Genoa, trent'anni dopo: era il 19 settembre del 1982 quando Antognoni, Pecci e Bertoni affossarono i rossoblù a domicilio. LA DIFESA A 3 NON PAGA - Delneri, vista l'emergenza, si affida a sorpresa al 3-4-1-2, con Hallenius preferito a Jorquera. Bertolacci avrebbe il compito di infastidire Pizarro, di nuovo nell'undici titolare assieme a Roncaglia dopo la squalifica: il cileno è invece il padrone incontrastato della manovra viola, sublimata dai movimenti di Cuadrado e dal fosforo di Borja Valero. La Fiorentina, che rischia grosso al secondo minuto su un cross di Hallenius, si piazza stabilmente nella trequarti genoana, sbloccando però su un'azione estemporanea. Lancione di Rodriguez, Moretti tiene in gioco Pasqual e la difesa del Grifone non reagisce, così come Frey, che sbaglia il tempo dell'uscita: l'esterno viola ringrazia e in pallonetto fa 0-1. Il Genoa subisce il possesso palla ospite, al 24' è Jovetic a provarci da fuori: stavolta l'estremo francese, ex di giornata, respinge. POCO CINISMO - Alla mezz'ora Immobile cerca di scuotere i suoi, andando via a Rodriguez per poi mettere in mezzo un pallone basso e teso dalla linea di fondo: Roncaglia allontana, il contropiede della Fiorentina è da manuale. Borja Valero irride Merkel in dribbling e serve Jovetic, tocco dentro per Ljajic che allarga su Cuadrado, il cui destro viene deviato provvidenzialmente da Bovo. L'esterno colombiano è il protagonista del primo tempo: al 34' mette in mezzo per Jovetic, conclusione respinta. Un minuto più tardi guida centralmente la transizione, lanciando Ljajic solo davanti a Frey: il serbo non cade sulla trattenuta di Antonelli e calcia sul corpo del portiere avversario. Al 42' Borja Valero scatena nuovamente Cuadrado, cross da destra per il velo di Jovetic: altra palla gol per Ljajic, la botta è giusta, si oppone Granqvist negando il raddoppio. JORQUERA NON CAMBIA LE COSE - Durante l'intervallo, Delneri rinnega la scelta iniziale: fuori Hallenius, dentro Jorquera e conseguente passaggio al 3-4-2-1. In campo continua a vedersi soltano la Fiorentina: Jovetic irride sullo scatto la retroguardia genoana e mette in mezzo per Ljajic, destro su cui Frey è chiamato al doppio intervento per blindare la porta. Montella vede il suo centrocampo calare di ritmo col passare dei minuti e inserisce Aquilani e Migliaccio, richiamando Fernandez e Borja Valero. Dentro anche El Hamdaoui per Ljajic, mentre Delneri gioca, senza successo, le carte Said e Tozser. L'unico pericolo lo porta Immobile: minuto 41, il centravanti scuola Juve mette giù palla spalle alla porta e gira con il destro, sfera che termina fuori e scrive la parola fine. Successo meritato per gli ospiti, sempre più in alto e a cui manca solo un pizzico di cinismo in più per accreditarsi stabilmente al ballo di vertice. È invece il secondo ko in altrettante partite per Delneri: è presto per discuterne la panchina, vista anche l'emergenza, ma il Genoa, al momento, non ha né forma, né sostanza. Genoa-Fiorentina 0-1 (0-1) Genoa (3-4-1-2): Frey 5.5; Granqvist 5.5, Bovo 6, Moretti 5; Sampirisi 5.5, Kucka 6, Merkel 5 (8' st Tozser 6), Antonelli 5.5; Bertolacci 5 (36' st Said sv); Hallenius 5 (1' st Jorquera 5.5), Immobile 5.5. (Tzorvas, Donnarumma, Canini, Anselmo, Seymour, Melazzi, Piscitella). All.: Delneri Fiorentina (3-5-2): Viviano 6; Roncaglia 7, Rodriguez 6, Savic 6; Cuadrado 7, Fernandez 5.5 (14' st Aquilani 6), Pizarro 6.5, Valero 6.5 (33' st Migliaccio sv), Pasqual 6.5; Jovetic 6, Ljajic 6.5 (22' st El Hamdaoui 6). (Neto, Cassani, Hegazy, Tomovic, Llama, Romulo, Olivera, Toni, Seferovic). All.: Montella Arbitro : Banti di Livorno Rete : 14' pt Pasqual Ammoniti : Moretti, Sampirisi, Bertolacci, Cuadrado, Pizarro, Immobile e Pasqual per gioco falloso, Kucka per proteste Recupero : 0 e 3' Leggi i commenti I commenti dei lettori 
Con un gol di Pasqual nel primo tempo, e nessuna parata del suo portiere Viviano, la Fiorentina espugna dopo trent'anni il Ferraris rossoblù battendo un Genoa sempre più in crisi nonostante il cambio di allenatore. Montella conquista la prima vittoria esterna di questo campionato dopo una partita dominata dai suoi, favoriti anche dalla pochezza dell'avversario. I tre punti portano in alto i viola, quinto posto a una lunghezza dalla Lazio. La Fiorentina conferma quanto di buona mostrato finora: gioca bene grazie a tecnica e velocità, prende possesso del centrocampo con Pizarro e Borja Valero e crea pericoli in continuità grazie alla sempre ottima vena di Jovetic e Ljajic. Del Neri, invece, battezza il proprio esordio in casa facendo esordire in A un giovane attaccante, Hallenius, 23 anni, svedese, che mostra però troppi limiti. Manca  Borriello al Genoa, e si vede. Inutile la piccola rivoluzione a centrocampo dove giocano, male, Merkel e Bertolacci, insieme a Kucka, il migliore, e Antonelli. Dietro, la difesa più collaudata ad eccezione di Canini che riposa per domenica. LE FOTO Montella risponde con l'attacco Ljaic-Jovetic, il centrocampo a cinque con Fernandez preferito a Migliaccio vicino a Cuadrado, Pizarro, Borja Valero e Pasqual , la difesa a tre con Savic al posto dell'ex Tomovic. La Fiorentina rompe l'equilibrio già al 14' con Paqual, bravo a fuggire sulla sinistra sul filo del fuorigioco su lancio di Rodriguez e a battere Frey, uscito male, con un pallonetto. La squadra viola fa girare palla e quando affonda, specie sulla fascia di Antonelli e Moretti, taglia come burro la doppia linea di difesa e centrocampo avversaria, che fatica a trovare distanze e tempi equilibrati. La squadra di Montella è ispirata da Pizarro e Valerio, ed è anche favorita anche dallo spuntato attacco avversario e dai troppi errori di palleggio dei vari Bertolacci, Merkel, Antonelli. I viola potrebbero andare sul 2-0 al 35' su contropiede ma Frey si riscatta e respinge il tiro di Ljajic. Premono fino all'intervallo e impegnano ancora il portiere di Del Neri. Sull'altro fronte solo poche iniziative di Immobile, fermate senza affanno prima del tiro. Nella ripresa Del Neri mette Jorquera per Hallenius, ma non serve. Poi prova Tozser al posto di un inguardabile Merkel. Il campo resta possesso della Fiorentina che sfiora ancora il raddoppio con Ljajic, fermato ancora da Frey, che si salva in due tempi facendo carambolare la palla sulla traversa. Vista la pochezza avversaria, Montella approfitta per fare giocare Aquilani, reduce da infortunio. Potrebbe segnare ancora la squadra di Montella ma Frey salva il Genoa. Alla fine i viola arretrano ma neppure quando si avvicinano all'area i rossoblù riescono a inventare qualcosa di serio. Per loro terza sconfitta di fila e classifica pericolosa. 
