BELGRADO - Sorpresa al secondo turno di ballottaggio delle elezioni presidenziali in Serbia: il leader conservatore Tomislav Nikolic ha battuto il presidente uscente Boris Tadic, dato come nettamente favorito da tutti i sondaggi della vigilia. Tadic, che cercava un terzo mandato, ha ammesso la sconfitta. "Esiste la giustizia divina. Stasera ho vinto grazie a tutti i cittadini della Serbia. La Serbia continuerà lungo la strada dell'integrazione europea", ha detto Nikolic parlando ai suoi sostenitori in festa a Belgrado subito dopo la diffusione dei primi risultati del ballottaggio. Sottolineando la sua volontà di continuare sulla linea della integrazione europea della Serbia, Nikolic ha addossato ai suoi avversari politici del Partito democratico di Boris Tadic la volontà di presentarlo come un anti-europeo. "Dobbiamo liberarci della povertà, della corruzione e della criminalità, dell'oligarchia dei partiti. Voglio essere il presidente di tutti i serbi", ha ancora detto Nikolic. Il presidente uscente, che aveva già sconfitto Nikolic nel 2004 e nel 2008, si è congratulato con lo sfidante "per la vittoria, corretta e ben meritata", augurandogli buona fortuna e aggiungendo che avrà un compito molto difficile. "Non sono deluso", ha aggiunto Tadic. "Abbiamo avuto tempi molto difficili, era logico che gran parte della responsabilità sarebbe caduta sulle mie spalle. Nessuno in Europa in questi quattro anni è rimasto al potere dopo le nuove elezioni". Al primo turno elettorale, il 6 maggio, Tadic - che ha ricoperto due mandati - e il rivale Nikolic avevano ottenuto entrambi circa il 25%. Dopo un passato di estremismo nazionalista, Nikolic si è convertito poi a posizioni più moderate, orientando la sua campagna quasi esclusivamente nel contestare i successi rivendicati da Tadic: riforme, status candidato alla Ue, investimenti esteri, cattura ultimi criminali di guerra, dialogo con il Kosovo, riconciliazione regionale. Ed ha invitato ad andare a votare in massa per "punire Tadic per tutte le promesse non mantenute". 
CASARES - Il belga Nicolas Colsaerts si è aggiudicato la 47  edizione del Volvo World Match Play Championship battendo in finale per 1 up il nordirlandese Graeme McDowell. Il torneo dell'European Tour si è disputato sul tracciato del Finca Cortesin GC, a Casares sulla Costa del Sol spagnola. con la partecipazione di 24 giocatori tra i quali non vi erano italiani. In semifinale Colsaerts ha eliminato lo scozzese Paul Lawrie (alla 20 ), che ha disputato la gara numero 500 nel circuito, e McDowell ha regolato lo spagnolo Rafael Cabrera Bello (2 up). Colsaerts, 30enne di Bruxelles, è al secondo successo nell'European Tour dopo quello conseguito nel Volvo China Open (2011), mentre MdDowell, 33enne di Portrush è rimasto fermo a sette titoli, tra i quali spicca un major (US Open, 2012). Al belga sono andati 700.000 euro, 100.000 in meno dello scorso anno, su un montepremi di 2.750.000 (contro i 3.400.000 in palio nel 2011). Leggi i commenti I commenti dei lettori 
BRESCIA - Sul trono della pallanuoto c'è sempre Recco. La squadra ligure ha vinto lo scudetto battendo a Brescia l'AN Brescia 12-8 (9-8 la partita d'andata) e chiudendo la serie di finale dei play off sul 2-0: per la Ferla Pro Recco è il ventiseiesimo titolo italiano, il settimo consecutivo. Miglior marcatore il centroboa montenegrino dei liguri Boris Zlokovic con quattro gol. Per la Pro Recco si chiude così un'annata trionfale: en plein in campo maschile e femminile con scudetto e Champions League. Leggi i commenti I commenti dei lettori 
L'AQUILA - E' stato trovato in acqua. Senza vestiti, con lividi e altri segni di percosse. Un giovane di 30 anni, Roberto Bonura, originario dell'Aquila, è stato trovato senza vita nelle isole Canarie, in Spagna. Figlio dell'avvocato Angelo - ex vicesindaco del capoluogo abruzzese - il ragazzo era in viaggio per festeggiare il compleanno ed è morto in circostanze ancora da chiarire completamente. Il corpo è stato rintracciato dopo le ricerche dovute a una denuncia al consolato italiano e alle forze dell'ordine. Tra le ipotesi c'è quella dell'omicidio. Nei giorni scorsi Bonura aveva avvertito il padre di essere stato rapinato ed era stato invitato a tornare a casa. La famiglia era già stata duramente colpita nel 2009: la madre del ragazzo, Nadia Ciuffini, era morta nel terremoto. 
