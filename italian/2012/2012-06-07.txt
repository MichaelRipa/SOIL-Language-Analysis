OSLO - Il tempo mediocre di Ostrava può consierarsi uno sbiadito ricordo. Usain Bolt è sempre più in rampa di lancio per una grande prestazione ai giochi di Londra: a una settimana dalla sfida di Roma, vinta dal pluricampione olimpico con uno strepitoso 9"76 (record del meeting), una nuova superba prestazione nel meeting di Oslo, quinta tappa della Diamond League. Il giamaicano vince i 100 in 9"79, battendo ancora una volta l'amico e connazionale Asafa Powell, secondo in 9"85. Dietro l'ex primatista mondiale, che riesce comunque a migliorare il suo crono stagionale (il precedente era 9"88), un altro giamaicano, Lerone Clarke (10"10). Settimo e ultimo l'italiano Fabio Cerutti in 10"52. Leggi i commenti I commenti dei lettori 

È una delle accademie dedicate al fumetto e all'illustrazione più conosciute in ambito nazionale e interna¬zionale, un marchio che anno¬vera tra i suoi docenti alcuni tra gli artisti più apprezzati nel cam¬po del disegno e della narrazio¬ne per immagini. L'8 giugno alle 18, verrà inaugurata la sede napoletana della Scuola Internazionale di Comics (in via Tarsia, 44), una realtà creativa che conta da tempo numerose sedi in tutto il centronord (a Ro¬ma, Torino, Firenze, Pescara, Je¬si, Reggio Emilia, Brescia e Pa¬dova) e che si propone adesso di diventare un importante punto di riferimento per la Campania e il Sud in generale. Fondata nella Capitale da Dino Caterini nel 1979, la Scuola Interna¬zionale di Comics accoglie da sem¬pre il gotha dell'arte illustrativa po¬polare italiana: maestri come Pao¬lo Eleuteri Serpieri (autore di mera¬vigliose storie western nonché del ciclo fantaerotico di "Druuna") e Giancarlo Alessandrini (creatore grafico del "Martin Mystère" edito dalla Sergio Bonelli Editore); giova¬ni star quali Giuseppe Camuncoli (apprezzato cartoonist della Mar¬vel e della DC Comics), Grazia Lo¬baccaro (disegnatrice di "Carriera criminale di Clelia C.") e Giuseppe Di Bernardo (disegnatore di "Dia¬bolik" e ideatore della serie "L'in¬sonne"); sceneggiatori del calibro di Claudio Chiaverotti ("Dylan Dog" e "Brendon" per la Bonelli), Lorenzo Bartoli (ideatore di "John Doe" per l'Editoriale Aurea) e Mat¬teo Casali (noto per le sue storie su¬pereroistiche pubblicate negli USA e per l'adattamento a fumetti del romanzo "La neve se ne frega" di Luciano Ligabue). L'apertura della sede napole¬tana della scuola rappresenta un vero e proprio evento oltre che un'audace sfida imprendi¬toriale. Figura di spicco del cen¬tro è Giuliano Monni, già fonda¬tore del GG Studio, laboratorio artistico e casa editrice che è riu¬scita a ritagliarsi uno spazio im¬portante anche negli Stati Uniti Accanto a lui, due direttori ar¬tistici: Fabrizio Fiorentino, dise¬gnatore dal tratto plastico e di¬namico, i cui lavori hanno im¬preziosito le testate della DC Co¬mics e della Marvel, e Lorenzo Ruggiero, che per la cosiddetta Casa delle Idee ha realizzato di¬versi archi di storie di "Fantasti¬ci Quattro", "Vedova Nera", "XMen", impegnandosi anche nel delineare alcuni storyboard del¬la recente serie animata "Ulti¬mate SpiderMan", mentre per l'editore di Superman e Batman ha disegnato parecchie avven¬ture ambientate nell'universo urbano di Gotham City. "Questa per noi è una sfida professionale estremamente stimolante", ha dichiarato Rug¬giero, "e la struttura di formazio¬ne sarà dinamica, moderna, dal¬le caratteristiche inedite per la città di Napoli. E avrà alle spalle un brand riconosciuto da anni sia in Italia che all'estero". La scuola, che occupa un inte¬ro piano del seicentesco Palazzo del Conte di Tarsia, propone non solo corsi dedicati al fumet¬to  -  che comunque, fin dal no¬me, resta la sua peculiare ragio¬ne di essere  -  ma anche di illu¬strazione (il docente sarà Ric¬cardo Federici), animazione tradizionale e in stop motion (a cura del maestro Alessandro Rak), colorazione digitale (con Alessia Nocera), sceneggiatura (che coinvol¬gerà Davide Ai¬cardi, autore dei te¬sti del televisivo "Ca¬mera Cafè"), fotogra¬fia (con Crescenzo Mazza), manga (che ve¬drà impegnata Midori Yamane) e scultura. "Il ruolo di Giuliano, di Fabri¬zio, mio e di tutti gli altri docenti della scuola", ha aggiunto Rug¬giero, "ci vedrà partecipi sia co¬me insegnanti che nella gestio¬ne organizzativa. Speriamo, in questo modo, di poter far pesare la nostra esperienza sul campo per la valorizzazione immediata di quei nuovi talenti che doves¬sero emergere dai nostri corsi". In occasione dell'inaugura¬zione, verrà allestita anche una ricca mostra di tavole originali  -  incentrata su Tex, Diabolik, Bonerest, i variopinti personag¬gi dei comics statunitensi, ecc.  -  intitolata "Eroi". Contatti: napoli@scuolaco¬mics. it; www. scuolacomics. it; numero verde 800 300 229 
Aguardarli dall'alto, quei 300 ettari di hangar e capannoni di area industriale sono estesi persino più di Pomigliano. L'Alfa Romeo della città operaia compie quarant'anni, e si racconta in "Un'auto targata Sud", documentario di 55 minuti curato da Giuseppe Pesce con Aldo Zappalà. Sarà proiettato in anteprima nazionale domani alle 11 al Suor Orsola Benincasa. Il filmato, elogiato in una lettera agli autori anche dal presidente Napolitano, andrà poi in onda su Rai 2 martedì 12 alle 23.45, nel programma "La Storia siamo noi" di Giovanni Minoli. "Raccontiamo  -  spiega Pesce - gli anni dell'Alfa Romeo prima della privatizzazione da parte della Fiat nel 1986". Una storia di motori e operai, aerei e automobili, specchio riflesso dell'Italia dell'ultimo secolo dal Fascismo alla crisi degli anni Ottanta. Con i suoi 5300 operai, lo stabilimento pomiglianese oggi copre un terzo di tutto il settore secondario campano, rappresentando, anche con le sue periodiche lotte tra sindacati e aziende (non ultimo il "lodo Marchionne"), un punto di riferimento per tutto il polo industriale del Meridione. Tutto cominciò quasi cent'anni fa, quando nel 1926 il napoletano Nicola Romeo, già dirigente dell'Alfa milanese, decise di avviare proprio a Pomigliano la produzione di motori aerei. In meno di dieci anni, il neo Centro aeronautico "Avio", diretto poi da Ugo Gobbato, divenne una punta di diamante dell'Iri, tra gli stabilimenti più all'avanguardia in Europa. Fu allora che iniziò la costruzione del quartiere operaio di viale Alfa: 500 abitazioni, ognuna con un piccolo giardino. I bombardamenti alleati del 1943, spazzarono via l'intera area, utilizzata come hangar di riparo per aerei tedeschi. "Bisognerà attendere il 1967  - prosegue Pesce perché parta la produzione automobilistica "Alfasud" pomiglianese". Lo stabilimento fu inaugurato nel 1972, con Giuseppe Luraghi, "non senza una vera e propria frizione da guerra fredda da parte della Fiat degli Agnelli, in quel periodo impegnati nel lancio della 500 e 600". Il boom era ormai passato, e cominciare a produrre automobili in quel periodo, nel pieno delle rivolte studentesche e operaie, fu quasi un suicidio. Furono gli anni dei Zezi e delle Nacchere Rosse, gruppo operaio che riuscì a trasformare la protesta in musica. Ma l'Alfa sopravvisse, producendo auto di successo del calibro della 156 e 147. Oggi, intitolata a Giambattista Vico, e specializzata nella produzione della nuova Panda, continua a rappresentare saldamente l'identità di un'intera città. 
Gaspare Spatuzza, il collaboratore di giustizia che ha permesso alla Procura di Caltanissetta di aprire un nuovo filone di indagini sulla strage di via D Amelio, procurò la Fiat 126 usata come autobomba ma non sapeva che sarebbe servita per uccidere il giudice Paolo Borsellino. Lo capì quella tragica domenica del 19 luglio 1992 quando apprese dai telegiornali dell'attentato e collegò i fatti. La ricostruzione è stata fornita dal pentito nel corso dell'incidente probatorio davanti al Gip di Caltanissetta, Alessandra Giunta, nell'aula di Rebibbia a Roma. "Non sapevamo a cosa servisse la 126    nè io, nè Tutino", ha detto Spatuzza. Il pentito ha affermato che quando consegnò l'auto ai suoi capi erano presenti diverse persone, tra le quali il boss di Brancaccio, Filippo Graviano. All'indomani dell eccidio, Graviano esultò per come era andata la strage, ha raccontato Spatuzza: "Graviano - ha detto - era contento e anch'io ero contento perchè in qualche modo avevo fornito il mio contributo. Adesso mi pento per quello che ho fatto". Spatuzza ha iniziato la sua deposizione chiedendo scusa ai familiari delle vittime per il male che ha provocato, e si è poi soffermato sulla fase preparatoria dell attentato contro Borsellino. Ha confermato che fu lui ad occuparsi del furto della Fiat 126, a procurarsi l'antenna e le targhe, su mandato del boss Giuseppe Graviano. Il collaboratore ha riferito che durante il suo periodo di detenzione, venne in contatto con Profeta, Scotto, Orofino, Murana, condannati per la strage di via D'Amelio con una sentenza ora rivista. Spatuzza ha sostenuto di aver sofferto perchè sapeva che in carcere c'erano delle persone innocenti, che stavano scontando una pena per un reato che non avevano commesso. Il pentito ha detto di aver intuito subito che Scarantino, il personaggio sulle cui dichiarazioni si era basato il primo processo su via D'Amelio, mentiva e di aver collegato quel comportamento alla durezza del regime del 41 bis e a maltrattamenti che i mafiosi subivano nelle carceri dopo le stragi del '92 e di cui gli aveva parlato un certo Di Trapani. Secondo Spatuzza, Scarantino potrebbe aver deciso di collaborare perche' non sopportava più quei maltrattamenti, ma si sarebbe autoaccusato di cose che non avrebbe mai potuto fare: "Diceva cose che non stavano nè in cielo, nè in terra. Io sapevo -ha affermato Spatuzza- che Scarantino non diceva la verità, perchè fui io a rubare la 126". Domani nell'aula bunker di Rebibbia si riprenderà con il controesame di Spatuzza da parte dell'avvocato Flavio Sinatra. Oggi il collaboratore ha risposto alle domande dei Pm Domenico Gozzo e Stefano Luciani. 
ROMA - La legge 194 sull'aborto arriva davanti alla Corte Costituzionale, che il 20 giugno esaminerà la legittimità dell'art.4 sulle circostanze che legittimano l'interruzione di gravidanza. Alla Consulta si è rivolto un giudice tutelare di Spoleto dopo la richiesta di una sedicenne di abortire senza coinvolgere i genitori. La questione sollevata davanti ai giudici costituzionali riguarda l'interruzione della gravidanza nei primi novanta giorni dal concepimento e la facoltà della gestante che accusi circostanze comportanti un "serio pericolo" per la sua salute fisica o psichica: secondo il giudice di Spoleto, tale norma viola in particolare, gli articoli 2, (diritti inviolabili dell'uomo), e 32 I Comma (tutela della salute) della Costituzione e rappresenta una possibile lesione del diritto alla vita dell'embrione, in quanto uomo in fieri. Il caso è stato sollevato nell'ambito di un procedimento, riguardante una minorenne - nata nel 1995 - che aveva manifestato la volontà di sottoporsi a un aborto senza coinvolgere i genitori, e per questo si era rivolta a un consultorio familiare accompagnata dal fidanzato, anch'egli minorenne. La ragazza aveva espresso "con determinazione" di voler abortire non ritenendosi in grado di crescere un figlio, nè disposta ad affrontare un evento che per lei rappresenterebbe "uno stravolgimento esistenziale". Il giudice di Spoleto ha presentato ricorso alla Consulta citando anche una sentenza della Corte di Giustizia europea relativa alla nozione di "embrione umano". Il giudice relatore della causa sarà Mario Rosario Morelli. Le norme. Se la donna è minore di diciotto anni, per l'interruzione della gravidanza è richiesto l'assenso di chi esercita la potestà o la tutela (articolo 12). Tuttavia, la legge afferma: "Nei primi novanta giorni, quando vi siano seri motivi che impediscano o sconsiglino la consultazione delle persone esercenti la potestà o la tutela, oppure queste, interpellate, rifiutino il loro assenso o esprimano pareri tra loro difformi, il consultorio o la struttura socio-sanitaria, o il medico di fiducia, espleta i compiti e le procedure di cui all'articolo 5 e rimette entro sette giorni dalla richiesta una relazione, corredata del proprio parere, al giudice tutelare del luogo in cui esso opera". E il giudice tutelare, "entro cinque giorni, sentita la donna e tenuto conto della sua volontà, delle ragioni che adduce e della relazione trasmessagli, può autorizzare la donna, con atto non soggetto a reclamo, a decidere l'interruzione  della gravidanza". Leggi i commenti I commenti dei lettori 

