PALERMO  - Colpo grosso del Verona che elimina il Palermo dalla Coppa Italia passando in rimonta (1-2) al ''Barbera'' e si guadagna la sfida con l'Inter a Milano negli ottavi di finale. Un successo prestigioso e, tutto sommato, meritato quello dei gialloblù, se non altro perché hanno avuto il coraggio di provarci fino in fondo, anche dopo essere rimasti in inferiorità numerica per l'espulsione di Cacciatore. E alla fine, anche se con un pizzico di fortuna (gol su rimpallo di Cacia), sono stati premiati. Il Palermo può solo recitare il mea culpa per l'incredibile mole di errori sottoporta. TANTO TURN-OVER - Gasperini dà ampio spazio al turn-over: oltre a Miccoli, neppure convocato, restano fuori molti titolari, In avanti spazio a Budan, coadiuvato dall'israeliano Zahavi; a centrocampo prima da titolare per Viola. Anche Mandorlini rivoluziona la formazione: fuori gli squalificati Maietta, Bacinovic e Grossi, oltre agli infortunati Martinho, Jorjinho, Laner e Pugliese; attacco composto da Cocco e Bojinov. COCCO RISPONDE A GIORGI - Partita che riserva subito diverse emozioni. Al 7' il Palermo passa in vantaggio: buon suggerimento di Zahavi, velo di Budan e palla a Giorgi che al centro dell'area di destro trafigge Rafael. Passa appena 1' e il Verona pareggia: errore di Benussi nel rinvio, Barreto non riesce a chiudere, Cocco ne approfitta e infila il pallone nell'angolo alla destra del portiere rosanero. PALERMO SCIUPONE - Con il passare dei minuti il ritmo cala. Al 15' Bojinov serve Carrozza in area, conclusione deviata in angolo. Per il Palermo ci prova Donati al 22' dal limite, la palla sfiora il palo alla destra di Rafael. Poco dopo altra conclusione da fuori di Zahavi che il portiere blocca. Al 35' punizione di Barreto, bersaglio mancato di poco. Al 37' Pisano raccoglie un pallone volante nell'area piccola ma perde l'attimo giusto e si fa anticipare da Rafael. Al 40' arriva il primo cambio con Cocco che deve lasciare posto a Cacia. Al 43' Palermo vicino al vantaggio con un rasoterra di Viola che lambisce il palo. Il primo tempo si chiude 1-1. RAFAEL DECISIVO - Nella ripresa non cambia il tema del match con il Palermo che fa la partita e il Verona attento che fa un buon pressing sui portatori di palla avversari. Al 7' Zahavi riconquista un pallone perso in area avversaria, assist per Budan che conclude malamente. Poco dopo è ancora l'attaccante a provare la via del gol e al 13' lascia il posto al giovane argentino Paulo Dybala. Al 20' cross di Zahavi e colpo di testa ravvicinato di Giorgi, bravo Rafael a mettere in angolo. CACIA, SIGILLO IN 10 CONTRO 11 - Al 23' il Verona resta in 10 perché Cacciatore prende due cartellini in pochi secondi: prima commette un brutto fallo su Giorgi e poi manda a quel paese l'arbitro. La superiorità numerica non paga e al 28' il Verona passa in vantaggio: contropiede dei gialloblù con Abbate, palla messa in mezzo, Labrin prova a rinviare ma il pallone rimbalza sul ginocchio di Cacia e beffa Benussi. Nel recupero altre due occasioni rosanero con Brienza e Dybala, in entrambi i casi la palla sfiora il palo. PALERMO-VERONA 1-2 (1-1) Palermo (3-4-2-1): Benussi 6; Milanovic 6 (1' st Garcia 6), Donati 5, Cetto 6; Pisano 5 (25' st Brienza 6), Barreto 6.5, Viola 6.5, Labrin 5; Giorgi 6.5, Zahavi 6.5; Budan 5 (13' st Dybala 6). A disp.: Ujkani, Munoz, Arevalo Rios, Brichetto, Ilicic, Kurtic, Sanseverino, Aquino, Morganella. All. Gasperini. Verona (4-4-2): Rafael 6; Abbate 6.5, Moras 6, Ceccarelli 6.5, Albertazzi 6; Carrozza 6 (29' st Crespo sv), Cacciatore 4.5, Hallfredsson 6, Rivas 6 (1' st Fatic 6); Cocco 6.5 (40' pt Cacia 6), Bojinov 5. A disp.: Nicolas, Cacia, Calvano, Gomez, Arzamendia, Owusu, Berardi. All. Mandorlini. Arbitro : Peruzzo di Schio 6. Reti: 7' pt Giorgi, 8' pt Cocco, 28' st Cacia. Note: Serata serena, terreno in buone condizioni. Spettatori : 7.620 per un incasso di 43.602,00 euro. Espulso 23' st Cacciatore per doppia ammonizione. Ammoniti : Bojinov, Cacciatore, Labrin, Barreto. Angoli : 7-2. Recupero : 1'; 5'. Leggi i commenti I commenti dei lettori 
ROMA  - È un Petkovic sereno e soddisfatto quello che commenta l'ottima prova della sua Lazio, mai in difficoltà contro un'Udinese troppo brutta per essere vera: "Stasera abbiamo fatto un ulteriore passo in avanti, non abbiamo subito gol e abbiamo concesso poco all'avversario  -  sottolinea il tecnico serbo - il sogno della Lazio è continuare a fare progressi, in modo tale da affrontare ogni squadra per vincere. Questa sera abbiamo fatto sicuramente una grande prestazione". "VOGLIO SEMPRE UNA LAZIO COSI'" - "Non era facile riprendersi subito dopo il rigore sbagliato  -  prosegue la disamina di Petkovic - noi ci abbiamo creduto, abbiamo tenuto un bel ritmo per novanta minuti, abbiamo lasciato poco spazio all'Udinese e alla fine abbiamo vinto con merito. Noi in testa a Natale? La mia filosofia è quella di guardare gara dopo gara, ora pensiamo a quella contro il Parma. Cercheremo di fare il massimo, perché i punti guadagnati ora rimangono fino alla fine. Non so se la Lazio è la squadra che gioca il miglior calcio insieme alla Fiorentina, ma dai miei ragazzi mi aspetto quanto visto con l'Udinese: dobbiamo sempre cercare di fare un gol più dell'avversario, senza subirne". "MERCATO IN USCITA? VEDREMO A DICEMBRE" - Per quel che riguarda i singoli, Petkovic ha parole di apprezzamento per Hernanes e Gonzalez, tra i protagonisti della serata: "Hernanes, in 14 partite, è stato abbastanza continuo - ha dichiarato l'allenatore della Lazio - ha dato un grosso contributo alla squadra. Ha ancora grossi margini di miglioramento e questo mi fa piacere, spero possa crescere insieme alla squadra. Gonzalez fa tanto lavoro sporco, anche per questo mi ha fatto piacere vederlo segnare ed entrare spesso nei 16 metri. Ha fatto davvero un'ottima gara. Noi facciamo un calcio dispendioso, ma la rosa ora è ampia e sono contento. Sfoltirla nel mercato di gennaio? Valuteremo nella seconda metà di dicembre: mi dispiace che tanti giocatori non possano giocare, meritano di farlo ma in campo vanno solo in undici più le tre riserve, non c'è abbastanza spazio per accontentare tutti". HERNANES: "PER NOI E' UNA RIVINCITA" - Per il brasiliano Hernanes, al rientro dopo l'infortunio e già decisivo con il gol che ha chiuso il match, il successo della Lazio sui friulani ha una valenza che va al di là dei tre punti raccolti: ''Da due anni l'Udinese ci lascia fuori dalla Champions League  -  ricorda il centrocampista -  non potevamo giocare male questa partita, per noi stasera è una rivincita. Nelle ultime partite ci siamo ripresi bene, dopo la vittoria nel derby abbiamo fatto una buona sequenza, con il pareggio di Torino e la vittoria di stasera in casa. Volevamo proprio questo per poter raggiungere le squadre che ci precedono: ora dobbiamo continuare a lavorare e cercare di migliorare. L'esultanza con una sola capriola? Normalmente ne faccio due, ma nei giorni scorsi ho sentito un fastidio e non ho voluto rischiare, fare una sola capriola è più semplice''. LOTITO: "PREMIO SCUDETTO? DOVREBBERO DARLO A ME..." - "Premio scudetto? Ma quale premio, lo devono dare i giocatori a me per la pazienza". Risponde con ironia ai microfoni di Sky Sport un soddisfatto Claudio Lotito dopo la vittoria della Lazio contro l'Udinese. Incalzato con le domande su un ritorno dei biancocelesti in corsa per lo scudetto, Lotito ha dichiarato: "Noi dobbiamo continuare a lavorare, i conti li faremo poi alla fine.  Dobbiamo ricordare che ogni partita è difficile aldilà che siano dentro o fuori casa". Leggi i commenti I commenti dei lettori 
ROMA  - La Lazio di Petkovic torna ad avvicinarsi alla vetta della classifica, battendo con un netto 3-0 un'Udinese fiaccata dalle tante defezioni e quasi rassegnata alla sconfitta. È difficile dire dove finiscano i meriti di una formazione biancoceleste a tratti straripante e dove comincino i demeriti dei friulani. Nell'insolito posticipo del martedì, gli uomini di Guidolin interrompono una serie positiva che durava da sei gare, nonostante gli impegni di Europa League e un'infermeria sempre troppo affollata. Dopo il pareggio di Torino, per la Lazio è ancor più importante questo successo: i biancocelesti si portano a sei lunghezze dalla Juventus e, se giocassero sempre così, sarebbero tutt'altro che fuori dalla lotta-scudetto. Peccato per i soliti cori razzisti della curva che hanno rovinato la festa, anche se tutto il resto dello stadio ha fischiato contro gli ultrà. MAURI ISPIRATORE - La squadra di casa impone subito la propria legge, dando vita a un monologo che durerà per tutti i primi 35 minuti di gara, con la sola traversa colpita da Di Natale, su calcio di punizione, a far illudere i bianconeri friulani. I biancocelesti potrebbero passare già al 12' ma Brkic, grazie al suggerimento del suo capitano, indovina l'angolo giusto e respinge il rigore calciato da Ledesma. La Lazio continua a spingere e passa cinque minuti dopo, quando Mauri imbecca Gonzalez, bravo ad inserirsi in area sul filo del fuorigioco e battere il portiere bianconero. Poco dopo la mezz'ora, è ancora il centrocampista monzese a trovare il varco giusto per lanciare Klose in verticale, per il tedesco è un rigore in movimento e Brkic capitola di nuovo. Nel frattempo, Guidolin fa i conti con l'ennesimo infortunio, quello di Domizzi, fermato poco oltre il quarto di gara da un problema muscolare. HERNANES CHIUDE IL CONTO - Il primo tempo si chiude con una Lazio che lascia un po' di spazio agli ospiti, che sanno rendersi pericolosi solo su palla inattiva. La ripresa si apre con gli ingressi di Ranegie da una parte ed Hernanes dall'altra: è il brasiliano a risultare presto decisivo, trasformando in oro la punizione dal limite concessa alla Lazio prima dell'ora di gioco. Il resto è accademia, perché l'Udinese non ha la forza né le idee per riaprire una partita nata chiusa; la Lazio, dal canto suo, può tirare i remi in barca ed abbassare i ritmi, senza affondare nuovamente il colpo né correre troppi rischi, fino al triplice fischio di Calvarese, che sa di sollievo per un'Udinese in serata 'no'. STRISCIONE PRO-SPEZIALE E RAZZISMO - Non sono solo rose e fiori, però, in questo posticipo: nonostante la scritta "NO RACISM" che campeggia sulle maglie dei biancocelesti, a ricordare il vile attacco ai tifosi del Tottenham a Campo dè Fiori, alcune frange del tifo laziale si fanno notare per un episodio di intolleranza. Intorno al 40' del primo tempo, infatti, dalla Curva Nord parte il coro ''As Roma Juden Club'', immediatamente stigmatizzato (a suon di fischi) dal resto della tifoseria biancoceleste. Il settore più caldo della tifoseria della Lazio si fa anche notare per lo striscione 'Speziale e Micale innocenti, fuori la verità', in favore dei due sostenitori catanesi condannati per l'omicidio dell'ispettore di polizia Filippo Raciti, in occasione del derby di Sicilia del 2007. LAZIO-UDINESE 3-0 (2-0) LAZIO (4-1-4-1): Marchetti 6, Cavanda 6.5, Biava 6.5 Ciani 6, Radu 6, Ledesma 6,5 (20' st Cana 6), Candreva 6,5 (37' st Lulic sv), Gonzalez 7, Ederson 6 (1' st Hernanes 6,5), Mauri 7,5, Klose 7. (1 Bizzarri, 84 Carrizo, 29 Konko, 5 Scaloni, 21 Diakite', 19 Lulic, 23 Onazi, 9 Rocchi, 18 Kozak, 99 Floccari). All.: Petkovic UDINESE (3-5-1-1): Brkic 6, Coda 5.5 (42' st Heurtaux sv), Danilo 5.5, Domizzi 6 (24' Angella 5), Pereyra 6, Willians 5 (1' st, Ranegie 5), Allan 5, Badu 5, Armero 5.5, Maicosuel 4.5, Di Natale 5.5 (25 Padelli, 193 Pawlolowski, 6 Faraoni, 26 Pasquale, 34 Gabriel, 94 Zielinski, 32 Gerardi, 49 Reinthaller). All.: Guidolin ARBITRO: Calvarese di Teramo RETI: nel pt 17' Gonzalez, 31' Klose; nel st 14' Hernanes ANGOLI : 4-3 per la Lazio. RECUPERO : 2' e 2' AMMONITI : Ledesma, Maicosuel e Coda per gioco scorretto; Cana per proteste. SPETTATORI: 20.000 Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
ROMA  - Francesco Guidolin commenta con amarezza la prova della sua Udinese, battuta per 3-0 in casa della Lazio e mai davvero in partita, nel posticipo dell'Olimpico: "Non può essere questa la vera Udinese, altrimenti faremo poca strada quest'anno  -  dice il tecnico bianconero nel post-gara - il nostro orizzonte è la salvezza, dobbiamo ritrovare la giusta via perché stasera l'abbiamo perduta. Per la prima volta, abbiamo sbagliato una partita dal punto di vista dello spirito e della prestazione: mi auguro sia soltanto un episodio, una gara preparata, sviluppata e finita male. La Lazio è una squadra di qualità, di talento, ma ora dobbiamo subito ripartire, perché altrimenti avremmo poche chance contro qualsiasi avversario. Se giochiamo così, non andiamo da nessuna parte". "INFORTUNI NON SIANO ALIBI" - "Da inizio campionato conviviamo con le difficoltà - ha ricordato Guidolin - sugli infortuni non ho una spiegazione razionale. Semplicemente, ci sono annate che vanno in un certo modo: nelle ultime due stagioni avevamo avuto pochissimi infortuni, quest'anno abbiamo perso Muriel ancor prima di cominciare e poi si sono aggiunte altre assenze. Questa, però, non è una giustificazione: dobbiamo far bene lo stesso, conoscendo il progetto della società". "PENSIAMO SOLO ALLA SALVEZZA" - "Qui, se ci sono ragazzi bravi, vanno via  -  continua l'allenatore dei friulani - noi possiamo far bene comunque, ridimensionando gli obiettivi e reagendo alle difficoltà. Ora recuperiamo lo spirito perso e conquistiamo la salvezza: questo era il nostro obiettivo sin dall'inizio della stagione, nessuno l'ha mai nascosto. Il rientro di Muriel? Credo possa tornare a gennaio, dopo la pausa. Potrebbe forse allenarsi con il gruppo alla vigilia della sosta, ma non so se varrà la pena di buttarlo in campo prima di Natale". Leggi i commenti I commenti dei lettori 
È rimasto schiacciato sotto una trave che gli è caduta addosso, quella che sta sopra alla grande porta Ovest, alla Fiera di Rho-Pero. D. L., impiegato di 44 anni, addetto al portierato e alla chiusura della porta alla fine dell'evento di I Tech, è in gravi condizioni all'ospedale Niguarda, dove in serata è stato operato per un vasto ematoma alla testa. In prognosi riservata, l'uomo ha anche una gamba fratturata e lesioni e traumi al volto, al bacino e a una spalla. Subito soccorso, D. L. (dipendente di una cooperativa che presta servizi per la Fiera) è arrivato al Niguarda in codice rosso con un'ambulanza seguita da un'automedica del 118, giunte alla Fiera tempestivamente. Secondo la prima ricostruzione della polizia, l'incidente è stato improvviso e dovuto al cedimento della "grande trave orizzontale posta in alto, proprio sulla porta Ovest". Dalla Fiera spiegano che gli è caduto addosso un cancello che è uscito dalla carrucola, fuori dai binari. L'esatta dinamica dell'incidente verrà ricostruita nelle prossime ore. I Tech resterà aperta al pubblico. Poi toccherà all'Artigiano in Fiera, una delle più importanti manifestazioni ospitate nella struttura di Rho-Pero. 
"Una disposizione  del genere è una follia, come si fa ad autorizzare per  iscritto il ricovero a terra, pur se sopra un materasso?". Quando gli dicono che  il direttore sanitario del Pellegrini ha dato il via libera, anzi ha stimolato  il personale, a sistemare i pazienti su materassi adagiati sul pavimento della  Napoli 1, Ernesto Esposito, manager della Napoli 1, è rimasto senza parole: "Una  simile ipotesi potrebbe essere presa in considerazione solo in casi  eccezionali". Poi aggiunge: "Certo, la situazione delle barelle è drammatica ma  al momento, in queste condizioni e senza un filtro territoriale, non ha alcuna  possibilità di essere risolto. Io  mi impegno - è propria la mission che mi sono  data - di rinforzare l'assistenza nei distretti: gli ospedali non devono e non  possono restare l'unico punto di riferimento per i malati". Intanto,  nell'ospedale della Pignasecca regna ancora il caos: spariti i materassi sul  pavimento, sono rimaste decine di barelle. Ovunque, nei corridoi, nei reparti,  davanti all'ascensore, la scena davanti agli occhi del cronista è quella di un  ospedale da campo con i camici bianchi costretti allo slalom tra le lettighe per  muoversi da un ambiente all'altro. "Questa sanità non è neanche degna di  chiamarsi tale", commenta uno specialista appena uscito dalla sala operatoria,  "ormai non siamo in grado di offrire un'assistenza decente all'utenza. Eppure,  noi medici e anche gli infermieri facciamo l'impossibile, senza mezzi e, anche,  senza futuro. Siamo agli sgoccioli, col personale andato in pensione e mai  sostituito, e con le carenze quotidiane di presidi, tra poco dovremo dichiarare  il fallimento". Intanto, la vicenda dei materassi per terra, ha scatenato una  serie di reazioni.  Giosuè Di Maro, medico e segretario della Cgil Funzione  pubblica: "Si resta sconcertati per  la disposizione emanata dal direttore  sanitario di utilizzare i materassi sanificati anche senza letto. Una situazione  scandalosa che, al di là delle enfatiche dichiarazioni rilasciate dal  commissario "ad acta" e dal suo consigliere per la sanità circa i brillanti  risultati ottenuti senza ridurre l'assistenza, sono la prova provata del  fallimento della politica sanitaria dal 2007 sino ad oggi". Per il senatore  Raffaele Calabrò, capogruppo Pdl commissione Igiene e Salute, è importante che  il  "governo dica chiaramente che non c'è più la volontà di garantire un sistema  sanitario accessibile a tutti e che intende virare verso una sanità basata in  gran parte sulle strutture private e sui sistemi integrativi ( assicurazioni,  tassazione, mutue private,  franchigie e simili) e perderemo così uno dei pochi  vanti di questo paese". A raccontare l'ennesima esperienza negativa col  Pellegrini è il consigliere regionale Pd Angela Cortese che, due giorni fa, ha  effettuato una visita nel presidio "per verificare la situazione del centro  trasfusionale, dove sta avvenendo una vera vergogna: si è deciso di depotenziare  l'unico centro per le trasfusioni del centro storico, sopprimendo il turno di  notte a causa di carenze di personale alle quali con un po´ di buona volontà si  potrebbe far fronte". Eppure conclude la Cortese "un centro di eccellenza,  pubblico e autosufficiente come quello del Pellegrini, ha senso soltanto se  funziona 24 ore su 24, in quanto deve essere in grado di fronteggiare le  emergenze e deve garantire la sicurezza e il controllo del sangue - prosegue la  consigliera democratica . Peraltro, ho potuto constatare personalmente le  condizioni indecorose in cui operano medici e paramedici del pronto soccorso,  costretti a sistemare i pazienti per terra e a tenerli parcheggiati in queste  condizioni per intere giornate. Ecco perché ho sentito il dovere di chiedere un  incontro al direttore sanitario Michele Ferrara, che ha pensato bene di  ricevermi in piedi". "Questo atteggiamento - prosegue - non mi ha impedito di esortarlo a  rappresentare adeguatamente i problemi del suo ospedale al nuovo direttore  generale della Asl Napoli 1. Al Pellegrini c´è un terzo piano ristrutturato e mai  riaperto e manca la Medicina. Nell´attesa della chimera Ospedale del mare, la  nostra sanità sta crollando un pezzo alla volta sotto i nostri occhi e noi non  possiamo assistere inermi ad uno smantellamento del quale il malcapitato  ammalato è il destinatario finale". 

È prevista anche la presenza del presidente del Consiglio Mario Monti all’«EuroCina forum» di oggi a villa Guastavillani sede della «Alma Graduate school». Il premier interverrà alle 20,30 trattando di temi inerenti i rapporti bilaterali ItaliaCina e dello scenario economico mondiale che vede come protagonista questo enorme mercato orientale. La decima edizione dell’appuntamento sul colle di Barbiano, inizierà oggi alle 9,30 con i saluti del rettore dell’università cittadina Ivano Dionigi, quelli del presidente della Regione Vasco Errani, di Fabio Roversi Monaco presidente di «Bologna Saving Bank Foundation» e del presidente di Unindustria Alberto Vacchi. L’organizzazione dell’appuntamento è della «China Europe international business school (Ceibs), dell’Unesco dalla Fondazione per la cooperazione tra i popoli fondata da Romano Prodi e della citata Alma graduate school dell’università di Bologna. Nato dieci anni fa, il forum ha lo scopo di promuovere le relazioni e la cooperazione tra l’Europa e la Cina mettendo a confronto una volta all’anno in una diversa città europea, economisti ed esperti dei due continenti. Il tema di quest'’nno sarà “il rinascimento cinese con quel che comporta in termini di sfide e opportunità in un mondo che marcia sempre più spedito verso la globalizzazione. Cinque i gruppi di discussione e lavoro che saranno sviluppati: Relazioni internazionali, economia, agricoltura, educazione e cultura e ruolo dei cinesi residenti all’estero. La manifestazione si svolgerà anche nella giornata di domani e prevede l’intervento di decine di relatori tra Cina e Italia. 
