Rosario Lapunzina, sostenuto dal Pd e da tre liste civiche, è il nuovo sindaco di Cefalù. Con 3.218 voti ha battuto il candidato del centrodestra Edoardo Croci (2.136 preferenze). Vittorio Sgarbi, che era stato dichiarato "incandidabile" dalla Corte d'appello di Palermo, si è piazzato terzo con 1.558 preferenze. Il suo nome era stato mantenuto nelle schede dall'assessore regionale agli Enti locali, Caterina Chinnici, perché in casi come questi non c'è una chiara "previsione normativa". Sgarbi ha dichiarato che ricorrerà contro la decisione della Corte d'appello ma la sua mancata elezione non dovrebbe mutare il risultato. 
Ci sono sette auto un po’ particolari che circoleranno per le strade di Milano fino al prossimo 12 maggio. Sono equipaggiate con nuove tecnologie wireless per la localizzazione, la comunicazione e il monitoraggio dei consumi di carburante e le si possono incontrare in particolare lungo viale Fulvio Testi e sulla Tangenziale Est. Il loro obiettivo è di mettere a punto sistemi anti-traffico intelligenti, capaci cioè di ridurre le tempistiche e i consumi di carburante (anche alla luce dei prezzi raggiunti) durante i trasferimenti urbani. L’esperimento si chiama Ex-It (sigla che sta per Experiment on Reduction of Fuel Consumption of Vehicles using a new coaching device in Italy-Milan): circoleranno soprattutto nelle fasce orarie di traffico a media-alta densità. Le informazioni che raccoglieranno sono in grado di suggerire ai conducenti uno stile di guida che può ridurre i consumi e consentire una migliore gestione del traffico. Il guidatore riceve indicazioni su come comportarsi al meglio: per esempio, segnali luminosi provenienti dal cellulare suggeriscono “accelera” o “frena”, mentre apparecchi acustici indicano la distanza minima da mantenere rispetto al veicolo che sta davanti. L’obiettivo del test è capire se i sistemi tecnologici possono consentire di ottimizzare gli spostamenti a bordo degli autoveicoli: i ricercatori universitari di Tokyo, infatti, hanno rilevato che una quota importante dei consumi viene impiegata a causa di comportamenti  iper-reattivi degli automobilisti, con accelerazioni e brusche frenate in prossimità dei segnali stradali. L’iniziativa promossa dall’Università di Tokyo e dalla Honda è sbarcata nel capoluogo lombardo (prima località della sperimentazione al di fuori del Giappone) in seguito alla scelta del Csai (Complex Systems & Artificial Intelligence Research Center – Università di Milano-Bicocca) come partner scientifico. 
Il Torino supera il Padova 3-1 nel posticipo della 39a giornata e torna al comando della Serie B. Al 12' Meggiorini sblocca il risultato e porta in vantaggio i granata. Il Toro porta a due le reti di vantaggio all'8 della ripresa grazie al gol di Di Cesare. I veneti 5 minuti più tardi accorciano le distanze con Cacia che dal limite, prima salta un uomo e poi calcia al volo in fondo al sacco. Ma al 42' una bella conclusione da dentro area di Antenucci, al decimo sigillo stagionale, mette la parola fine al match. Il Torino torna da solo al comando della serie B con 76 punti, due in più del Pescara,a quattro partite dal termine Sia i granata di Ventura e sia gli uomini di Zeman devono recuperare una partita. 
ROMA  - Il Toro si prende una vendetta sportiva nei confronti del Padova dopo la lunga querelle col club veneto per la sfida d' andata e torna da solo in vetta alla classifica piegando i veneti per 3-1. Nell'altro posticipo il Gubbio, invece, non va oltre lo 0-0 contro la Juve Stabia e vede sempre più vicino lo spettro della retrocessione. TORINO-PADOVA 3-1 I granata passano al primo affondo (12') con un gran destro al volo a fil di palo di Meggiorini su cross dalla destra di Stevanovic. Il Toro insiste e, dopo una ghiotta occasione sciupata da Stevanovic, raddoppia in avvio di ripresa (52') con un destro sul primo palo del subentrato Di Cesare su cross dalla sinistra di Parisi. Solo a questo punto di sveglia il Padova che al 58' rientra in partita con una magia di Cacia: l'attaccante biancorosso riceve un pallone al limite spalle alla porta, controlla di petto, scavalca con un pallonetto Di Cesare e con un gran destro al volo infila il pallone nell'angolo alla destra di Benussi. I veneti insistono ma non sono fortunati: al 62' un gran sinistro da fuori di Marcolini picchia sulla parte superiore della traversa poi, al 68', è lo stesso Benussi ad alzare sulla trasversale un colpo di testa ravvicinato di Cutolo. Passata la paura, il Toro riprende in mano le redini dell'incontro e, al 87', chiude definitivamente i conti con un altro subentrato, Antenucci che va via a due uomini, rientra da sinistra e batte Perin con un preciso destro rasoterra a giro sul palo più lontano. GUBBIO-JUVE STABIA 0-0 Dopo un bel primo tempo, con 5 occasioni non concretizzate dai padroni di casa (Almici, Guzman, Ciofani, Lunardini e Nwankwo) e 3 fallite dagli ospiti (2 da Erpen e 1 da Falcinelli), gli umbri prendono decisamente l'iniziativa nella ripresa ma devono fare i conti con un Colombi in serata di grazia che per 2 volte nega il gol del vantaggio a Ragatzu e Graffiedi. Passato il pericolo, la Juve Stabia respira e nel finale va vicinissima al colpaccio con un pallonetto di Caserta alto di poco a porta vuota e con una punizione dal limite di Di Tacchio che scheggia la parte superiore della traversa. Leggi i commenti I commenti dei lettori 
PERTH - Tragedia nell'hockey su prato. Una giocatrice australiana di 24 anni, Elizabeth Watkins, è morta dopo essere stata colpita alla testa dalla palla nel corso di una partita valida per il campionato australiano. La giocatrice, dopo avere subito il colpo al capo, è crollata al suolo priva di sensi. Immediati, ma vani, i soccorsi nel tentativo di rianimarla. Stava giocando la sfida tra le North Coast Raiders (la squadra di cui lo scorso anno era stata nominata miglior promessa della stagione) e le Victoria Park Panthers. Una notizia che ha destato profonda impressione anche negli ambienti dell'hockey italiano. "Una tragedia immane derivata da una atroce fatalità", commenta il Presidente della Federazione Italiana Hockey (FIH), Luca Di Mauro. "L'hockey su Prato non è uno sport violento o rischioso, e certamente la giovane atleta è stata vittima di una atroce fatalità". Non si può nemmeno parlare di distrazione "perchè anche ad atleti vincitori di medaglie olimpiche può capitare di sbagliare un gesto tecnico apparentemente facile: questa è, nella sua cruda semplicità, una immane tragedia derivata da una fatalità". Studi scientifici hanno dimostrato che l'hockey su prato è uno degli sport con il più basso tasso di infortuni e incidenti al mondo, tra le discipline olimpiche e non. Olimpiadi di cui proprio l'Australia è la nazione (nella categoria femminile) ad aver conquistato il maggior numero di medaglia d'oro: tre in otto edizioni. Leggi i commenti I commenti dei lettori 
