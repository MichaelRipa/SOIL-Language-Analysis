Sotto di due gol a tre minuti dalla fine, il Bari riequilibra incredibilmente il match contro il Varese, pareggiando, così, 2-2 nel posticipo della quarta giornata d'andata di Serie B. Ebagua porta in vantaggio il Varese al 9' della ripresa. Al 37' Konè, al terzo sigillo personale, raddoppia per i padroni di casa. Ma il Bari non ci sta a perdere ed a 3' dallo scadere accorcia le distanze con Caputo, anche lui al terzo gol in campionato. Nei minuti finali gli ospiti prova ad acciuffare il pari ed al 90' Borghese, su una corta respinta del portiere su calcio di punizione, la mette dentro. Na l'arbitro lo annulla per fuorigioco. Un minuto più tardi Borghese ci riprova e questa volta il gol è regolare. Delusione per il Varese, che resta al terzo posto ma a quota 9 a tre lunghezze dal duo di testa formato da Sassuolo e Livorno. Bari che, invece, sale a cinque. 
"Le politiche dell'amministrazione comunale in materia di scuola fanno acqua da tutte le parti". Le parole di  Marco Miccoli e Sabrina Alfonsi, segretario del Pd Roma il e responsabile del dipartimento Scuola e Politiche educative, sono arrivate a margine di una manifestazione organizzata davanti alla scuola di via Santi Savarino, nel XII Municipio. "Arredi mancanti, trasporto scolastico insufficiente e ancora nel caos, raddoppio delle rette della mensa, servizio di Aec privo di copertura finanziaria in alcuni municipi  - ha detto Sabrina Alfonsi - E molte altre cose vogliamo portare all'attenzione della giunta capitolina, che pare aver dimenticato la scuola". "Ci chiediamo anche - ha continuato Alfonsi - di che cosa si stia occupando l'assessore De Palo, dato che quello della scuola è uno dei problemi che più grava sulle famiglie romane". Presenti alla manifestazione anche il vice presidente della Commissione Scuola, Paolo Masini, e un gruppo di consiglieri e militanti Pd del XII Municipio. "E' stato scelto questo istituto scolastico - hanno detto Andrea Santoro e Domenico Durastante, il primo coordinatore e l'altro consigliere del XII Municipio - perché simbolo del degrado in cui versano tutte le scuole romane che hanno bisogno di manutenzione." In questa scuola, nonostante le richieste del Pd, non sono ancora partiti i lavori per eliminare l'amianto presente nel giardino dell'edificio. Per Masini: "Circa 76000 studenti figli di famiglie disagiate non potranno usufruire di borse di studio per la mancata copertura finanziaria e il disinteresse del Comune". "Per quanto riguarda la situazione delle manutenzioni chiederò oggi la convocazione di una commissione Scuola per verificare lo stato delle strutture scolastiche romane - ha aggiunto il vice della Commissione scuola - In particolare per accelerare l'esecuzione dei lavori di rimozione dell'amianto nel plesso di via Santi Savatino". "Il Pd è a disposizione di chiunque vorrà sengalare casi di inefficienza e di degrado", ha concluso Masini. 
ROMA - Rupert Murdoch entra nella gara per l'acquisto di La7. News Corporation, si apprende da fonti vicine all'operazione, ha presentato una manifestazione d'interesse a Telecom Italia Media e ha avuto accesso all'information memorandum. La partecipazione nella corsa per il controllo del "terzo polo" della televisione generalista italiana del magnate australiano dell'informazione, proprietario tra l'altro della tv satellitare Sky, arriva dopo l'offerta lanciata nei giorni scorsi da Mediaset . Notizia che ha scatenato la reazione del direttore del Tg Enrico Mentana, che ha immediatamente annunciato le sue dimissioni in caso di acquisto della rete da parte dell'azienda di Berlusconi. Quali sono le reali intenzioni di Newscorp, la società di Murdoch che controlla sia Sky che Cielo, il canale che trasmette in chiaro sul digitale terrestre, si sapranno solo il 24 settembre, data entro cui presentare le offerte non vincolanti. L'azienda  ha avuto però accesso ai dati 'sensibili', un passo negato a Mediaset. A giugno l'ad di Sky Italia, Andrea Zappia, aveva confermato di avere il dossier TiMedia sul tavolo ma "non c'è nessun interesse al momento ad acquisire La7" aveva dichiarato. "C'è un operatore in vendita - aveva spiegato - e quindi qualsiasi operatore va a guardare i documenti. Però intendetelo come un modo per avere comprensione del mercato e non come specifico interesse" ad acquistare. 
Stretta dei custodi giudiziali sull'Ilva dopo la nota del procuratore della Repubblica, Franco Sebastio, che sabato scorso ha ribadito che l'azienda non può produrre ma deve solo risanare gli impianti . In serata, si apprende da fonti sindacali, i custodi Barbara Valenzano, Emanuela Laterza e Claudio Lofrumento, hanno notificato all'Ilva una direttiva in cui ordinano il completo rifacimento delle batterie 3,4,5,6,9,10 delle cokerie degli altiforni, lo spegnimento delle torri che vanno dall'1 alla 7 eccetto la torre 2, lo spegnimento degli altiforni 1 e 5 a cominciare subito dall'altoforno 1, lo stop all'acciaieria 1, l'adeguamento dell'acciaieria 2 e il rifacimento del reparto Grf, gestione materiali ferrosi. VIDEO-DENUNCIA "Così continua a inquinare" I custodi dispongono altresì che il personale in esubero in conseguenza della fermata impianti sia ricollocato nelle operazioni di bonifica. Anche fonti aziendali confermano la notifica del nuovo provvedimento. L'alt dei custodi arriva alla vigilia della presentazione alla Procura e ai sindacati del piano di investimenti per 400 milioni di euro da parte del presidente dell'Ilva , Bruno Ferrante. "Grande preoccupazione" viene manifestata dai sindacati per i nuovi sviluppi della situazione. Argomenti ilva 
ROMA - Non si ferma, Diego Della Valle, nel suo attacco ai vertici della Fiat. Tre giorni dopo il primo pesante affondo nei confronti di presidente ed amministratore delegato, il patron di Tod's se la prende soprattutto con gli Agnelli."La Famiglia dovrebbe mettere le mani in tasca, evitare di farsi dare dei dividendi come fanno tutti gli imprenditori seri quando le loro aziende hanno dei problemi. E investire quello che serve nell'azienda", ha detto il patron della Tod's, ospite dell' Infedele su La7. E ancora: "Non è una famiglia normale, dal governo italiano, dai cittadini e dagli stessi lavoratori che ora rischiano il posto di lavoro ha avuto un gradissimo aiuto negli ultimi decenni, hanno preso molto, hanno fatto in modo che la politica gli desse quello che volevano. Hanno degli obblighi nei confronti del Paese e il dovere verso i lavoratori di fare tutto il possibile per la gente che lavora nelle loro aziende. Quello che si percepisce invece è che, dopo averla sparata grossa, se ne stanno andando alla chetichella". Poi, quasi sprezzante: "La Famiglia Agnelli torni a fare quello che ha sempre che ha sempre saputo fare meglio: sciate, veleggiate, belle passeggiate e golf. E lasci i problemi dell'Italia alle persone serie". "Nessuno dell'azienda risponde", dice ancora l'imprenditore. "C'è un governo che vuol sapere delle cose, sento addirittura di un ministro che aspetta trepidante accanto al telefono, ma questo è il modo di avere rispetto per il Paese? Questo è il modo per dimostrare correttezza. Ma questi signori cosa pensano di fare in Italia, cosa pensano di essere in Italia?". Della Valle passa poi all'attacco personale contro il presidente Fiat, John Elkann. "Yaki lo conosco da bambino", dice. "Credo sia un ragazzo giovanissimo che ricopre un ruolo che non ha l'esperienza di poter ricoprire, e che lo porta anche a fare degli errori. Ma mi costa fatica discutere con un ragazzo che potrebbe essere mio figlio. Purtroppo oggi in quella famiglia c'è lui e bisogna parlare con lui. Avrei preferito parlare con suoi parenti e mi  sarei sfogato magari di più". Al governo Della Valle manda un messaggio: "Intervenga, o presto ci saranno delle rogne". Poi una critica da molti letta come un attacco personale a Corrado Passera. "Nel governo Monti ci sono ministri tecnici che comunque puntano ad un futuro nella politica, e per questo non fanno nulla di quello che serve per mantenersi simpatie a destra, a sinistra, al centro". Argomenti fiat 
MODENA - Gli chiedono di Renzi e del suo appello ai delusi del centrodestra, ma il segretario del Pd preferisce non prendersela col suo sfidante nelle primarie. "Io parlo più volentieri di Berlusconi - ha detto Pier Luigi Bersani, durante la serata di chiusura della festa del Pd a Modena. E poi, riferendosi al centrodestra: "La gente vuole partecipare alle nostre primarie. Verrà un sacco di gente, le facessero anche loro". E poi la stoccata: "Hai visto mai che per decidere qualcosa, siccome lui non fa decidere niente, vengono da noi? Questo non sarebbe simpatico: ognuno si faccia le sue, noi ci facciamo le nostre, e chi non le fa si riposi". Infine, una previsione sul futuro del centrodestra: "Berlusconi o si candida o comanderà Da arcore. Se non si candiderà lui troverà qualcuno che si farà comandare". Secondo il segretario del Pd, anche il ritardo nell'approvazione di una nuova legge elettorale è dovuto al Cavaliere. Si spiega con il fatto che "Berlusconi non ha ancora deciso bene su cosa può puntare". "Lui - ha detto Bersani - è appena stato in vacanza e il momento in cui va in vacanza è quello più pericoloso: se punterà su una rimonta ne deriverà una certa legge elettorale, se invece penserà di stare sui danni minimi si affaccerà un'ipotesi che rende ingovernabile il sistema. Mi sembra una cosa evidente - ha concluso Bersani - non vederlo è come non vedere una mucca in un corridoio". Leggi i commenti I commenti dei lettori 

Musica MASCHIO ANGIOINO Dalle 21 nel cortile del Maschio Angioino, il Premio Mario Musella, una maratona musicale per ricordare uno dei più carismatici musicisti napoletani, che insieme a James Senese e agli Showmen, portò in città e nella nazione un'onda nuova ispirata al rhythm'n'blues. Canzoni come "Un'ora sola ti vorrei", "Sto cercando", "Tu sei bella come sei" saranno eseguite insieme a tante altre da artisti come Gigi Finizio, Jovine, Enzo Gragnaniello, Enzo De Caro e Antonio Onorato, Monica Sarnelli, Il Giardino dei Semplici, Mario Insenga, Fabrizio Fierro, Aurelio Fierro jr, Undergorund Science Naples, Tony Esposito e Mark Kostabi, Sud Express di Franco Del Prete. Durante la serata, condotta da Gianni Simioli, Carmine Aymone e Lina Carcuro, anche la consegna del premio (una scultura realizzata da Lello Esposito) a Roberto De Simone, Gino Paoli, Peppino Gagliardi, Almamegretta e Pascal Vicedomini. Ingresso 12 euro. TRIANON Dalle 21 al Trianon, piazza Vincenzo Calenda 9, "Palco libero al Trianon" ospita "Il Tenco ascolta", due serate dedicate alla canzone d'autore con la presenza di Enrico de Angelis, responsabile artistico del Club Tenco, Annino La Posta, collaboratore del Premio Tenco, e Antonio Silva che presenterà le due serate. Sul palco stasera Peppe Civale, Antonio Del Gaudio, Roberto Giordi e Giovanna Panza. Ingressolibero. Info 081 225 8285. NEA Dalle 22 alla Nea, via Costantinopoli 53, gli Slivovitz in concerto con brani che spaziano dal jazz-rock e progressive partenopeo alle nuove contaminazioni etniche e mediorientali. Ingresso libero. Info 081 033 2399. ETHNOS Dalle 17 alla Fonderia Righetti di Villa Bruno, San Giorgio a Cremano, per "Ethnos", Festival di musica etnica, l'ensemble coreano Noreum Machi terrà un workshop sulla  tradizione coreana del Samulnori. Domani dalle 21 il concerto, tra percussioni, canti sciamanici e danze acrobatiche. Ingresso gratuito. Info 081 882 3978. Classica SAN CARLO Dalle 20.30 al teatro San Carlo, via San Carlo 98/f, nell'ambito dei festeggiamenti per la Piedigrotta, andrà in scena "La funzione del Centenario", "Oratorio" di Roberto De Simone. Cantata per tenore, doppio coro maschile, fisarmonica e complesso di fiati, lo spettacolo racconta gli ultimi drammatici cento anni della nostra storia. Con la Banda dell'Esercito Italiano (36 strumentisti) diretta dal maestro Fulvio Creux, il Coro lirico di 14 elementi maschili, tra cui Giovanni Mauriello. Info 081 797 2331. Cinema OLIVETO CITRA Dalle 21 nell'auditorium di Oliveto Citra (Salerno), nell'ambito del Sele d'Oro 2012, sarà proiettato il film documentario di Andrea D'Ambrosio, "Di mestiere faccio il paesologo", già vincitore del Premio Roberto Rossellini 2012. Un viaggio nell'Italia dimenticata attraverso le parole e l'attività dello scrittore Franco Arminio. Sarà presente il regista. Libri FELTRINELLI EXPRESS Dalle 18 alla Feltrinelli Express, Stazione Centrale, piazza Garibaldi, presentazione del cofanetto "Il grande Napoli" (Centoautori), che raccoglie due racconti dedicati a due memorabili partite che hanno fatto la storia della squadra di calcio partenopea: il 20 maggio Stadio Olimpico, Juventus 0 Napoli 2 di Massimiliano Amato, e "Truci a San Siro", Inter 0 Napoli 3 di Stefano Valanzuolo. Intervengono Romolo Acampora e Ottavio Lucarelli. Info 081 225 2801. FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, presentazione del libro di Bruno De Stefano, "Giancarlo Siani. Passione e morte di un giornalista scomodo". Intervengono Marcello Anselmo di radio Tre, Enza Alfano, scrittrice. Info 081 240 5411. UBIK Dalle 18 alla libreria Ubik, via Benedetto Croce 28, presentazione del libro "Salva i ciclisti. La bicicletta è politica" (Chiarelettere). presenta Alfredo Bellini, ideatore di BiciZen. it, tra i coautori del libro e attivista del Movimento salvai ciclisti. Interverrà l'assessore alla Mobilità e Infrastrutture, Anna Donati. Modera il giornalista Michelangelo Iossa. Info 081 420 3308. FNAC Dalle 18 nel forum della Fnac, via Luca Giordano 59, incontro con Mikeligna in occasione dell'uscita di "Nail art" (Rizzoli), i segreti per avere sempre mani da urlo: da una manicure fai-da-te alle basi preparatorie per lo smalto, dai segreti per applicare perfettamente le tinte monocolore alle sue creazioni più belle. Info 081 220 1000. FELTRINELLI POMIGLIANO Dalle 18.30 al Feltrinelli Point di Pomigliano d'Arco, polo culturale "La Distilleria" (via Roma, 281), presentazione di "Non sono un fottuto giornalista eroe" (Cento Autori), secondo romanzo di Antonio Di Costanzo, con protagonista Jacopo Fernandez, già grande mattatore del fortunato "Volevo solo svegliarmi tardi la mattina". Modera Paolo De Luca di "Repubblica", interverrà Daniela Spadaro, giornalista de Il Mattino. Giovanni Pacchiano, artista e musicista, leggerà alcuni brani del libro. Info 081 803 3702. Agenda TELECAPRI Dalle 21 in diretta su Napoli tivù, Canale 34, Telecapri, Denaro tv e in streaming su Denaro. it, Napolitivu. tv e Comune. Napoli. it, l'Assessore al Commercio ed alle Attività Produttive del Comune di Napoli, nel corso del programma "Arriva il Napo", spiegherà cos'è il Napo, la nuova moneta complementare Made in Naples. Ospiti Mario Coppeto, Ottavio Lucarelli, Angelo Bruscino, Pino Maddaloni, i cabarettisti Enzo Costanza e Michele Caputo. PAN Dalle 17 al Pan, via dei Mille 60, "Insieme per spezzare la ragnatela della violenza", dal romanzo "Vico ultimo della sorgente" di Floriana Coppola, all'incontro-dibattito tra operatori e associazioni. Introduce Sergio d'Angelo, assessore alle Politiche sociali. Partecipano Maria Esposito Sacco, Elisabetta Riccardi, Rosa Di Matteo, Andrea Morniroli, Tiziana Giangrande, Anna Petrazzuolo, Aldo Putignano. CAMPI FLEGREI Per "Malazé", rassegna dei campi Flegrei: dalle 18.45 al Vulcano Solfatara Slow Food presenta "Slow Earth", laboratorio dedicato alla cucina geotermica. Ai "fuochi" Antonio Tubelli di "Timpanie Tempura", in abbinamento ai vini "Grotte del Sole" e "La Sibilla". Ingresso 25 euro, per i soci 20. Info 081 804 4295. 
VARESE - Un indomito Bari strappa un punto d’oro a  Varese riacciuffando per i capelli nel finale una partita che all’87’, sul 2-0  per i locali, sembrava ampiamente persa. Un pari che ha dell’incredibile e che  lascia una doppia recriminazione negli uomini di Castori. Perché non sono  riusciti ad amministrare una vittoria che ormai sembrava fatta e perché, al 93’,  si sono visti negare dall’arbitro Giancola un rigore nettissimo che gli avrebbe  potuto restituire, sul filo di lana, i 3 punti. INFORTUNIO A NETO PEREIRA - La notte che sarebbe  dovuta essere del “Peo”, la bandiera Pietro Maroso, scomparso nella notte tra  sabato e domenica, si trasforma in incubo per il Varese che già dalle prime  battute avverte che la serata non è delle più felici. Dopo appena 9’ perde per  infortunio alla caviglia capitan Neto Pereira ed accusa psicologicamente il  colpo. EBAGUA PRENDE IL PALO… - Il Bari ne approfitta per  guadagnare campo e impegnare in un paio di circostanze, nel giro di 1’ (24’),  Bressan con Iunco e Dos Santos. A dare la sveglia ai lombardi è Zecchin che  impegna Lamanna con una conclusione da fuori. Il Varese cambia passo e al 40’ va  vicinissimo al gol con Ebagua che conclude sul palo interno una triangolazione  in area col subentrato Eusepi. Prima della fine del tempo c’è ancora il modo di  applaudire Lamanna che al 44’ si deve distendere sulla destra per togliere  dall’angolo una punizione dal limite di Zecchin. …POI SI RIFA’ CON GLI INTERESSI – Il Varese insiste  nella ripresa e al 54’ passa col 2° gol consecutivo di Ebagua che zittisce i  contestatari tifosi della Nord con uno splendido stacco di testa su angolo dalla  sinistra di Nadarevic. Il Bari accusa il colpo ma viene graziato da Euepi e Rea  che nei 2’ seguenti falliscono due ghiotte occasioni per raddoppiare. A questo  punto si rinfranca ma non va oltre un paio di conclusioni di Iunco (68’ e 76’)  che, però non sorprendono Bressan. KONE ILLUDE IL VARESE - Col passare dei minuti i  galletti finiscono per sbilanciarsi e il Varese ne approfitta per radoppiare:  all’83’ Kone scatta in contropiede su un lancio di Eusepi e scavalca con un  pallonetto Lamanna in uscita. Sembra finita e, invece, nel finale, succede  l’incredibile. BORGHESE ENTRA E CAMBIA LA PARTITA - All’87’ Caputo  riapre i conti con un perfetto stacco di testa su un angolo dalla destra.  Torrente tenta il tutto per tutto spedendo in campo Borghese a fare il  centravanti e la mossa lo premia. Il difensore prima (90’) si vede annullare per  millimetro fuorigioco un tap-in vincente dopo una corta respinta di Bressan su  una punizione di Polenta poi, 1’ dopo, si rifà con gli interessi, con uno  splendido tocco al volo in anticipo su Troest, su un cross dalla destra di  Iunco. IL RIGORE NEGATO - Il Varese non ci sta ma, al 93’,  è beffato un’altra volta: su un cross dalla sinistra di Zecchin, Polenta stoppa  ingenuamente il pallone in area con un braccio per anticipare Kink ma non è  visto dall’arbitro Giancola che lascia clamorosamente proseguire. E il Bari può,  così, far festa due volte. Leggi i commenti I commenti dei lettori 
