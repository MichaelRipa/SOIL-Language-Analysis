MILANO - 9REN Group , tra i maggiori operatori del settore fotovoltaico, e COOPI , organizzazione umanitaria italiana, danno vita a " Energy For Malawi - COOPI & 9REN for Malawi ", progetto di sviluppo per garantire l'accesso all'energia da fonti rinnovabili a 14.900 persone, agricoltori delle regioni rurali più povere del Sud del Malawi. I cambiamenti. Energy For Malawi porterà la luce nelle abitazioni del Distretto di Kasungu non ancora raggiunte dall'energia elettrica, rinforzerà la produttività agricola delle comunità rurali e creerà microimprese, che utilizzeranno energia solare per l'irrigazione e per lo sviluppo del turismo locale. Le scuole, attualmente prive di elettricità, grazie all'energia elettrica prodotta dai pannelli fotovoltaici, potranno utilizzare un laboratorio di informatica e consentire una migliore educazione degli studenti. Il progetto. E' strutturato in due fasi: la prima, già operativa, consiste nella donazione a COOPI da parte di 9REN di 200 moduli fotovoltaici. La seconda prevede un'operazione congiunta di "marketing verde" in base alla quale 9REN si impegna a donare a COOPI nuovi moduli per ogni impianto realizzato nell'ambito di Energy For Malawi . Per ogni famiglia o impresa che deciderà di realizzare un impianto fotovoltaico con 9REN e sostenere il progetto do cooperazione senza alcun costo aggiuntivo, 9REN donerà - a seconda della potenza dell'impianto realizzato - un certo numero di pannelli per le comunità del Malawi. Il 2012 anno dell'energia sostenibile. "Il 2012 è stato dichiarato dalle Nazioni Unite come Anno Internazionale dell'energia sostenibile per tutti e il progetto Energy For Malawi si inserisce perfettamente in tale contesto", afferma Stefano Granella, amministratore delegato del Gruppo 9REN. "Siamo orgogliosi di promuovere questa iniziativa con COOPI e donare al Malawi moduli fotovoltaici che produrranno energia pulita, generando così opportunità di sviluppo e crescita economica e migliorando servizi primari e qualità della vita delle popolazioni più povere". Chi è COOPI. E' la maggiore organizzazione di cooperazione internazionale italiana in termini di capitale gestito per i progetti ed una delle più antiche realtà nel settore. La sua missione è contribuire grazie alla determinazione e alla professionalità delle sue persone al processo di lotta alla povertà e di crescita delle comunità con le quali coopera nel mondo. La sua visione è aspirare a un mondo senza povertà, capace di realizzare concretamente gli ideali di eguaglianza e giustizia, di sviluppo sostenibile e coesione sociale, grazie all'incontro e alla collaborazione fra tutti i popoli. Chi è 9REN. E' un Gruppo italo spagnolo, nato nel 2003, oggi uno dei maggiori operatori del mercato fotovoltaico chiavi in mano e uno tra i principali investitori nel settore. La sua missione è rispondere ai bisogni energetici delle famiglie e delle imprese, applicando soluzioni sostenibili e generando valore per i propri clienti. La sua visione è essere un gruppo multinazionale focalizzato sull'innovazione e la crescita nel settore delle energie rinnovabili. 
Dodici berlinesi Tornano a Torino i dodici violoncellisti dei Berliner Philharmoniker. La  formazione tedesca, unica al mondo per organico e qualità degli  elementi che la compongono, è si scena alle 20.30 all’auditorium Agnelli  del Lingotto in via Nizza 230. Il programma della serata prevede  l’esecuzione di un insieme di pagine, eterogenee per epoca, organico e  repertorio, rispecchiando le intenzioni del gruppo espresse dal  portavoce Martin Menking: “In generale cerchiamo di offrire programmi  trasversali, in modo che l’ascoltatore più serio sia obbligato a  divertirsi, mentre quello meno impegnato possa confrontarsi con  linguaggi più impegnativi”. Si parte dunque dal romanticismo di  Mendelssohn e Brahms giungendo alle atmosfere jazzistiche di Miller ed  Ellington, attraversando il Novecento storico di Poulenc e gli spiritual  afro-americani. Biglietti tra i 18 e i 32 euro (ingresso giovani a 8  euro). Info 011/6313721 e www.lingottomusica.it LIBRI PREMIO CALVINO 2012 Alle 17.30 al Circolo dei Lettori di via Bogino 9, attesa volata finale  del Premio di narrativa Italo Calvino, con otto finalisti in gara:  Simona Baldelli, Marco Campogiani, Riccardo Gazzaniga, Simone Giorgi,  Eugenio Giudici, Paolo Marino, Michela Monferrini, Fabrizio Pasanisi.  Info www.circololettori.it AZIONE ATZENI Alle 19 alla Librairie de la Francophonie Voyelles in via San Massimo  9/a, Sergio Atzeni, traduttore di Chamoiseau, conduce la prima tappa di  “Azione Atzeni”: una serie di incontri dedicati agli aspetti meno  conosciuti dello scrittore sardo scomparso nel '95. Intervengono Paola  Mazzarelli e Francesco Forlani. Info 011/8122978 . BOTTEGA BARETTI Alle 18.30 alla Feltrinelli I express della stazione di Porta Nuova si  tiene la presentazione del noir torinese “Bottega Baretti” di Ivan  Lasorsa (Robin Edizioni) con gli scrittori Sergio Boldini, Filippo  Chiello, Alessandro Marconetti, Gianluca Polastri. Info 011/563981 . ULTIMA BRACCIATA Alle 18 alla Feltrinelli Libri e Musica in piazza Cln 251 l’autore  Francesco Zarzana presenta “L'ultima Bracciata Brema, 1966: la tragedia  dimenticata della nazionale italiana di nuoto” (Infinito Editore). Info 011/5620830 . NESSUNA PIETÀ Alle 18.30 alla Torre di Abele in via Pietro Micca 22 si tiene la  presentazione del volume “Nessuna pietà per Pasolini” (Editori Riuniti):  il racconto e le rivelazioni inedite di chi ha fatto riaprire  l'inchiesta sull'omicidio del poeta. Intervengono gli autori Stefano  Maccioni, Valter Rizzo e Simona Ruffini, con Piero Fassino e Paolo  Griseri. Info 011/537777 . SULL’ALTARINO Alle 17.30 in corso Galileo Ferraris 99, si tiene la presentazione del  libro “L’altarino degli spiriti” (Neos) di Elena Cappellano con  l’editore Silvia Maria Ramasso. Info www.neosedizioni.it T’HA LA FORESTA Alle 18.30 alla libreria BorgoPo in via Ornato 10 incontro con Luis  Devin autore di “La foresta ti ha” (Castelvecchi); intervengono Carlo  Grande e Maria Teresa Roli. Info 011/8196386 e www.libreriaborgopo.it MORALE & CIVILE Alle 17 alla biblioteca Primo Levi in via Leoncavallo 17 incontro con  Roberta De Monticelli, autrice de “La questione morale e La questione  civile” (Cortina). Info 011/4431262 . L’ALBA DI ANDREA Alle 18 a Palazzo Banca d’Alba in via Cavour 4 ad Alba sarà presentato  il libro di Lorenzo Tablino “L’alba di Andrea” realizzato  dall’associazione Amici di Andrea Viberti in occasione del decennale  della morte. INCONTRI & EVENTI NON CRESCITA ITALIANA Il convegno “La mancata crescita italiana” è in programma alle 9.30 alla  Fondazione Luigi Einaudi in via Principe Amedeo 34 con Luciano Gallino,  Giuseppe Berta, Mario Perugini, Massimo Salvadori, Enrico Filippi,  Pierluigi Ciocca, Loredana Sciolla, Mario Deaglio. Info 011/835656 . TRE GIORNI A MASINO Si apre alle 10 al Castello di Caravino a Masino, la ventunesima  edizione della “Tre Giorni per il Giardino”: mostra-mercato di  florovivaismo di qualità organizzata dal Fai e l'Accademia piemontese  del Giardino. MUSICA S WONDERFUL Alle 21.30 in piazzale Fusi il Jazz Club Torino presenta il Lara  Iacovini Trio, reduce dalla pubblicazione del suo ultimo album “S  Wonderful” dedicato alle figure di George Gershwin e Steve Wonder, con  brani arrangiati da Riccardo Fioravanti. Info www.jazzclub.torino.it BRASILIAN FOLK CLUB Alle 21.30 al Folkclub in via Perrone 3bis, la rassegna Radio Londra  presenta una serata dedicata alla musica brasiliana del nord-est con il  Caxanga Quartet guidato da Barbara Casini e il grande sassofonista  inglese Stan Sulzmann. Ingresso 15 euro; info www.folkclub.it FIORI & DEMONI Dopo aver curato le musiche del live reading di “Denti Guasti” - secondo  romanzo di Matteo De Simone portato in tour lo scorso febbraio con  Matteo De Simone (Nadàr Solo) e Pierpaolo Capovilla (Il Teatro degli  Orrori) - il cantautore torinese Daniele Celona presenta alle 21.30 al  Café Liber in corso Vercelli 2 il suo esordio discografico “Fiori e  demoni”. Info www.cafeliber.it THE PLASTIC BONES Spazio211, in collaborazione con AncheNo presenta il doppio concerto dei  Fuh di Canale - che riproporranno il loro album “Dancing judas” e  alcune chicche del passato - e dei torinesi Into My Plastic Bones in via  Cigna 211, alle 21.29. Ingresso 5 euro; info www.spazio211.com BUGO ALL’HIROSHIMA A pochi mesi dall'ultima apparizione, Bugo torna a esibirsi all'ombra  della Mole, alle 22 all'Hiroshima Mon Amour di via Bossoli 83 con lo  show integrale “Qualcosa di più importante”. Ingresso 10 euro; info wwww.hiroshimamonamour.org TEATRO EDIPO O’RRE Officina per la Scena presenta lo spettacolo “Edipo o’Rre” per la regia  di Michele Guaraldo e con Luca Busnengo e Valentina Volpatto, per il  festival di drammaturgie contemporanee “Contemporary Voices” sostenuto  da Alfa Teatro, alle 21 nella sala di via Casalborgone 16/i. Biglietto 8  euro; info 334/9994326 e www.alfateatro.com LA SERATA PASOLINI Alle 20.35 l’Anna Cuculo Group propone al cinema teatro Gobetti di via  Martiri della Libertà 17 a San Mauro Torinese la performance teatrale  “Pasolini: scene di incontri decisivi” e la proiezione del film “La  rabbia”, nell’ambito del progetto “Il Teatro Poliedrico”. Ingresso 6.50  euro; info 347/2547687 . IN GUERRA E IN PACE Alle 21 all’auditorium Giovanni Arpino in via Bussoleno 50 a Collegno,  Assemblea Teatro mette in scena “Guerra e pace” su testo di Fabio  Arrivas e Renzo Sicco, interpretato da Angelo Scarafiotti e Andrea  Castellini per la regia di Lino Spadaro, su musiche di The Smith, Bob  Dylan, Mercedes Sosa. Ingresso 5 euro; info www.assembleateatro.com MARITO DI MIO FIGLIO Oggi e domani alle 21 al Teatro Araldo di via Chiomonte 3/a, va in scena  la pièce “Il marito di mio figlio” di Daniele Falleri: classica  commedia degli equivoci che affronta il tabù moderno del matrimonio gay,  per la regia di Massimo Chionetti, Enrico Cravero, Veronica Stilla.  Info www.teatroaraldo.it CARO MARIO… Oggi e domani alle 21 al Teatro Civico di Caraglio va in scena “Caro  Mario… Una storia di boschi e di ricordi” di Giorgio Buridan  nell'allestimento del Teatrino al Forno del Pane, con Simone Bruno,  Mario Cottura, Cinzia Pellegrino, Martina Ribero, Luciano Tallone per la  regia Maria Silvia Caffari e Luciano Tallone. Info www.santibriganti.it 
C'è chi la chiama magia, chi preferisce parlar di prodigio, chi invece propende per ossessione. Per tutti è Superga che fa rima, amaramente, con Toro, anzi con Grande Torino. Oggi il rito si ripete: alcune migliaia di tifosi, di ogni età, sesso e ceto sociale, saliranno al Colle per rendere omaggio agli Invincibili che furono sconfitti una volta sola, il 4 maggio del 1949, al rientro dalla trasferta a Lisbona. La fotostoria C'è chi salirà a piedi e chi in bicicletta, chi andrà su con la Dentera e chi in macchina; tutti, però, con l'ombrello al seguito. Perché di solito, alle 17,05, la stessa ora del tremendo schianto di sessantatre anni fa, il destino chiama a raccolta tutte le nuvole, anche quelle che al mattino vagabondano altrove. Poi arriverà la squadra, ci sarà la Messa con l'omelia del vulcanico don Aldo, quindi il ricordo dei caduti con tutti i nomi scanditi da capitan Bianchi. A ben vedere, l'unica divagazione rispetto al normale sarà la strada per raggiungere la lapide: non quella consueta alla destra della Basilica, stavolta si dovrà fare il giro largo, dalla parte opposta, causa i lavori che sono iniziati sette mesi fa, che costano seicentomila euro, ma che - manco a dirlo - non sono ancora finiti. Per un giorno, però, il cantiere sparirà con un colpo di bacchetta magica e lascerà spazio alle lacrime e alla commemorazione; per le ruspe, i disagi e le polemiche ci sarà tempo da domani, fino alla fine del mese, almeno. Il ricordo del Grande Torino, però, non finisce lì: si inizia stamattina alle 11 nella Sala Rossa di Palazzo Civico, alla presenza del sindaco Fassino e del presidente Cairo, e si prosegue domani al Filadelfia, ieri il tempio degli Invincibili oggi la vergogna della città, dopo quindici anni di rovine. Vi confluiranno giocatori di ieri e di oggi, Marco Berry e le Iene, si giocherà e ci sarà una lotteria. Insomma, la consueta grande festa, con il solito mix fatato di giovani e vecchi. Tutti insieme, sedotti e uniti dal granata. 
FIRENZE - Cesare Prandelli non si smentisce e dimostra nei fatti il proprio amore per i bambini, soprattutto quelli dell'Ospedale Meyer di Firenze, cui è molto legato, scegliendo la struttura pediatrica per presentare "Il calcio fa bene", libro scritto a quattro mani con il giornalista di Repubblica Giuseppe Calabrese (Giunti editore). Il ct parla molto dei bambini e del loro approccio allo sport, ma prima gli tocca la raffica di domande sugli Europei nonché sull'attualità del calcio. "POSSIAMO VINCERE GLI EUROPEI" - "Credo che tutti gli allenatori di qualsiasi categoria prima di iniziare una partita pensino di poter vincere - dice Prandelli in merito alla kermesse continentale che si terrà il prossimo mese in Polonia e Ucraina - noi abbiamo la consapevolezza di affrontare squadre sicuramente forti però abbiamo anche la convinzione di aver creato un gruppo altrettanto forte. Questo significa che nei momenti di difficoltà ci sappiamo riunire, abbiamo la necessità e la volontà di aiutarci e sono anche convinto che possiamo esprimere un buon calcio. Partiamo per gli Europei anche per poterli vincere". "ALLENARE UN CLUB? C'E' TEMPO..." - Prandelli è concentrato sul futuro a breve termine, nonostante le voci che lo vorrebbero vicino all'Inter o alla Roma: "Il lavoro quotidiano mi manca - ammette il tecnico di Orzinuovi - ma dico anche che la qualità della mia vita è migliorata tantissimo. Ogni tanto con i miei collaboratori parliamo di questo, loro avrebbero voglia di lavorare ogni giorno. Io però dico loro che abbiamo la fortuna di avere tempo. E il tempo è ricchezza. Siamo concentrati e determinati ad iniziare questa avventura europea, poi i risultati condizioneranno le scelte di tutti". "ETICA QUALIFICA LE PERSONE" - Il comportamento è basilare per Prandelli, tanto che il ct ha portato in Nazionale il proprio 'codice etico': "Resta un termine coniato dai giornalisti  -  sorride il tecnico azzurro - in Nazionale abbiamo soltanto responsabilizzato i giocatori e quindi ci siamo dati un tipo di comportamento che poi nel tempo qualifica le persone e quindi anche i giocatori. Come si migliora la cultura sportiva? Molte squadre, soprattutto del nord Europa, ormai da anni fanno firmare un regolamento ai genitori quando iniziano a giocare i bambini: non possono reclamare, non possono protestare nei confronti dell'arbitro né dell'allenatore quando fa un cambio e riescono a far rispettare queste regole. I bambini se vengono responsabilizzati si sanno comportare meglio dei genitori, perché non hanno le stesse grandi aspettative, il bambino vuole solo divertirsi e giocare". "ROSSI-LJAJIC? UN BRUTTO MOMENTO PER IL CALCIO" - Parlando di comportamenti non si può non parlare dell'aggressione di Delio Rossi ai danni di Ljajic, che ha agitato l'ambiente di quella Fiorentina tanto cara al ct, già in difficoltà dal punto di vista sportivo: "E' difficile rispondere perché ognuno ha il proprio modo di reagire alle tensioni - dice Prandelli - certo è che per il calcio non è stato un bel momento. Quando si parla di Fiorentina divento serio perché è una cosa che ho amato e che amo e mi è difficile parlarne. Quando c'è la volontà da parte di tutti di rimboccarsi le maniche ed avere un obiettivo sportivo comune, con l'amore e con la grande passione che Firenze ha per la propria squadra, in poco tempo si può risalire". "ASSECONDARE LA FANTASIA DEI BAMBINI" - Tornando sul rapporto tra lo sport e l'infanzia, il tecnico azzurro rivolge ancora il proprio pensiero ai bambini e alla loro formazione, sportiva e non: "I nostri figli hanno tanti diritti, quello di osare e creare, ma il principale è quello di poter sbagliare - è la ricetta di Prandelli - se noi riusciamo ad assecondare la loro creatività, con la fantasia che hanno non possono che crescere bene. E' quello che ho fatto io con i miei figli: assecondare la loro fantasia. Se noi chiudiamo gli occhi, immaginiamo i calciatori che hanno fantasia, quelli migliori, che hanno fatto sognare, come Giancarlo Antognoni che è qui con noi stasera. Bisogna andare oltre i problemi e puntare sulla fantasia e la creatività delle persone, nel calcio come nella vita". Leggi i commenti I commenti dei lettori 
NEW YORK - Oscilla tra i 70 e i 96 miliardi di dollari, la valutazione per il collocamento di Facebook. Secondo i documenti presentati dal social network alla Sec, il prezzo di ogni azione  sarà tra i 28 e i 35 dollari. Dopo l'Ipo, l'amministratore delegato di Facebook, Mark Zuckerberg, avrà il 57,3% dei diritti di voto. Lo comunica la stessa azienda in un comunicato stampa. Nell'Ipo, il social network venderà due classi di azioni ordinarie. La stima dei titoli di classe A si fermerà intorno ai 30,2 milioni mentre le azioni di classe B si attesterà intorno ai 60 milioni. I titolari di azioni di classe B avranno il 96,3% di Facebook. Secondo il Wall Street Journal, Zuckerberg starebbe pensando di lanciare un road show, ovvero una serie di incontri con alcuni importanti investitori per presentare l'Ipo - lunedì 7 maggio. Secondo il prestigioso quotidiano finanziario, Zuckerberg prenderà parte di persona ad alcuni di questi incontri. L'azienda che gestisce il più popolare social network al mondo spera di raccogliere almeno cinque miliardi di dollari con l'operazione - somma che attribuirebbe a Facebook un valore di circa 100 miliardi di dollari. 
Fino ad oggi nessuno, tranne Apple, era riuscito a creare tanta attesa, tanta "hype" come dicono gli inglesi, attorno ad uno smartphone. Eppure nelle scorse settimane i rumors, le indiscrezioni, i "leaks" veri o falsi, attorno al nuovo smartphone della Samsung, il Galaxy S3, terza incarnazione del telefono di maggior successo dell'azienda coreana, si sono susseguiti senza tregua. Stasera, all'Earl's Court di Londra! sono arrivati in millecinquecento, da tutto il mondo, tra i quali ben ottocento giornalisti, per assistere alla presentazione ufficiale del nuovo "anti-iPhone" della Samsung. Tanti, per vedere se dopo le molte "prove generali" che Samsung ha fatto negli anni, offrendo al pubblico telefoni e smartphone sempre più sofisticati, macchine sempre più belle, veloci, efficienti, multimediali, oggi è arrivato finalmente il momento dello smartphone "definitivo" della macchina che può competer con Apple ad armi pari. Samsung ha già vinto la sua partita da tempo, da quando, con precisione e costanza, ha pian piano scavalcato tutti i suoi concorrenti, diventando l'azienda numero uno nel campo della telefonia mobile, scavalcando l'impero ormai cadente di Nokia e schiacciando via via i concorrenti, Motorola, Htc, Lg e altri. Le resta solo un ostacolo per la "conquista del mondo" e si chiama iPhone. In termini assoluti non c'è confronto, Samsung vende più cellulari di Apple, ma l'azienda di Cupertino vende una sola macchina, l'iPhone, mentre Samsung basa il suo successo su una grande varietà di modelli. Oggi, con il Galaxy S3 prova a superare anche quest'ultimo scoglio. Con il telefono "perfetto" fatto "per gli esseri umani", "The next BIG thing". I temi da trattare sono due. Uno è semplicemente di mercato e lo liquidiamo subito: la nuova macchina della Samsung è un "vero" concorrente di iPhone, perché mette insieme "copiando"  tutto quello che la macchina di Apple fa. Ma aggiunge molte altre funzioni, ampliando le possibilità d'uso e il mercato potenziale. Samsung cerca addirittura di superare il "limite" evidente che la macchina ha, ovvero il sistema operativo "aperto" di Android, cercando di offrire ai suoi clienti un gran numero di servizi "chiusi" compreso il cloud musicale con il "match" delle canzoni che è uno dei punti di forza di iTunes, puntando alla realizzazione di un ecosistema simile a quello ideato da Jobs ma dai confini più labili e liberi. Galaxy S3 è una macchina Android, ma il sistema operativo è "sotto" è nascosto, alla conferenza stampa l'hanno citato per ultimo, dopo un ora di altre funzioni e meraviglie. Samsung non vuole essere legata a Google, vuole giocare la propria partita con le proprie forze e, nel caso, vincerla da sola. Il secondo tema è ben più complesso e riguarda il nostro futuro. Quello che la Samsung ha presentato è  difficile addirittura chiamarlo "smartphone" perché questa nuova macchina multimediale mobile è la prima di una nuova generazione di macchine che non vogliono solo essere "intelligenti" ma provare addirittura a fare qualcosa di più. L'ambizione di Samsung è straordinaria, il "claim" con il quale i responsabili dell'azienda coreana presentano il Galaxy S3 è addirittura esagerato, presuntuoso: una macchina che ti guarda, che ti ascolta, che ti capisce. È ovvio che non sia esattamente così, ma la cosa straordinaria è che questo "piccolo" oggetto tascabile fa, in maniera elementare, esattamente quello che la Samsung dice: la macchina riconosce il nostro volto e si accende se la guardiamo; la macchina accetta comandi vocali detti in linguaggio naturale, frasi come "voglio scattare una foto" fanno attivare la macchina fotografica, o "voglio chiamare Sofia" fanno acceder alle funzioni telefoniche. La macchina "capisce" addirittura alcune delle cose che vogliamo fare: se si sta scrivendo un sms e improvvisamente, cambiando idea, decidiamo di telefonare alla persona che stavamo contattando, basta portare il telefono verso il nostro orecchio e lo smartphone "capirà" che vogliamo fare una telefonata a quella persona. Trucchi da circo? In parte, è ovvio che non si tratta di funzioni senza le quali non possiamo vivere. Ma anche le prime automobili erano elementari e lente, e oggi ci permettono di fare molte cose molto meglio e il Samsung Galaxy S3 è una finestra aperta verso il nostro futuro. Siamo all'alba di una nuova era, aperta anni fa dall'arrivo dell'iPhone sul mercato, una macchina pensata per essere "altro", non un semplice telefono, non soltanto uno smartphone. Sicuramente c'è chi dirà che si tratta dell'ennesimo prodotto inutile, di qualcosa che l'industria vuole venderci ma della quale possiamo fare a meno. È vero, come è vero che di moltissime cose si può fare a meno. Ma è anche vero che il vecchio mondo, quello dei telefoni fissi, dei televisori a valvole, e anche quello dei cellulari e dei computer, prima o poi ce lo dovremo lasciare alle spalle, perché la tecnologia cambia e il cambiamenti tecnologici, tutti quelli che noi accettiamo, quelli che noi riteniamo davvero comodi, davvero innovativi, davvero utili, cambiano la nostra vita. E il Galaxy S3 è un passo avanti in questa direzione, un passo avanti vero, un esempio di come potranno essere le macchine mobili del futuro, di cosa potranno fare, di come si legheranno sempre di più alla nostra vita quotidiana. Suona preoccupante? per molti versi si, perché la strada imboccata è indubbiamente simile a quella tracciata in migliaia di libri di fantascienza, che ci hanno raccontsto di un futuro in cui le macchine non si limiteranno più a prendere ordini, ma dialogheranno con noi. Il Galaxy S3, dopo il primo tentativo di Siri con l'iPhone, è il segno che quel futuro si avvicina, e che anche se è ancora lontano, qualcuno comincia a vederlo. Quelli che abbiamo in tasca già oggi non sono più smartphone, sono macchine mobili intelligenti che possono essere usate per scopi molto diversi tra loro, oggetti multifunzionali che ci fanno accedere ad un mondo di connessioni, di conoscenza e di creatività che ancora non riusciamo nemmeno ad immaginare. Oggetti che noi useremo ancora in maniera "antica" e limitata, facendogli fare cose che conosciamo, ma che i nostri figli, nipoti, pronipoti, useranno in modi nuovi per fare cose nuove. Argomenti Smartphone e Tablet 
L'11 maggio verrà diramato il bando per prendere in affitto (trentennale) un piano del Palazzo del Governatore (tra i candidati ci sarebbe anche Banca Monte con la sua Fondazione).  La notizia della messa in locazione di un piano del Palazzo di piazza Garibaldi LEGGI fu anticipata da parma.repubbica.it proprio mentre era in corso l'inaugurazione della mostra Mille immagini d'Italia dello Csac. Ebbene i dieci candidati sindaco hanno firmato un appello unanime indirizzato al commissario Mario Ciclosi affinché fermi il bando che affida ai privati un piano del Palazzo del Governatore. La lettera è stata sottoscritta da tutti e dieci Bocciata la scelta del cprefetto perché dovrà essere il nuovo primo cittadino a decidere sul destino dello storico palazzo di piazza Garibaldi recentemente ristrutturato. 
ROMA - "Non c'è stata mai nessuna rottura tra la Lega Nord e il PdL". Nonostante il suo partito sia in maggioranza e il Carroccio all'opposizione, nonostante alle prossime amministrative andranno separati, il Cavaliere nega spaccature con i leghisti. "Sono sempre stato in contatto sia con Bossi che con Maroni non esiste una frattura tra noi e la Lega. Esisteva un dissenso sul sostegno a questo governo, e devo dire che alcune ragioni fondate la Lega le aveva". E proprio a Monti l'ex premier lancia un avvertimento chiaro: "Siamo qui a sostenere il governo tecnico e lo faremo fino a quando sarà necessario per le riforme. Non potremo continuare ad esserlo se i provvedimenti saranno contrari al buon senso e al bene del Paese. Allora ci prenderemo la responsabilità di guardare ai provvedimenti in modo critico". Sul fatto, poi, che Lega e Pdl corrano da sole per queste amministrative, Berlusconi taglia corto: "E' una scelta sbagliata e i risultati di queste elezioni lo confermeranno". Infine sulla decisione di Bossi  di ricandidarsi alla guida del movimento, Berlusconi lo liquida come "un problema interno alla Lega". Sul vento di antipolitica che soffia nel Paese, Berlusconi dice che "è una situazione di cui bisogna prendere atto, consapevoli però che poi per la democrazia e il governo del Paese non c'è che la politica". Per Berlusconi quello che sta accadendo "è il festival dell'antipolitica. Tuttavia occorre cercare di convincere i cittadini di andare alle urne, occorre mostrare un risultato concreto e cioè il cambiamento dell'architettura istituzionale del Paese". Totale la minimizzazione delle prossime amministrative. "Queste elezioni non hanno un valore politico per il Paese, perchè c'è una grandissima percentuale di cittadini che è confusa e non sa per chi o per cosa votare - afferma il Cavaliere - I cittadini si domandano se valga ancora la pena di votare in un momento di parentesi della democrazia e con questo governo provvisorio. Dobbiamo vedere più avanti sperando che i sacrifici che abbiamo fatto dimettendoci dal governo portino al risultato che abbiamo da sempre inseguito e che è quello del cambiamento dell'architettura istituzionale del Paese". Non manca iul passaggio sulle riforme. Con Berlusconi che invita a "guardare mpiù avanti, sperando che i sacrifici che abbiamo fatto dimettendoci dal governo portino al risultato che abbiamo da sempre inseguito, che è quello del cambiamento dell'architettura istituzionale del Paese che senza questo cambiamento non si può avere un Paese governabile come lo è stata l'Italia e lo è ancora". Il leader Pdl sottolinea che ora "stiamo lavorando al tavolo, grazie al fatto che si è instaurato questo governo tecnico, con la sinistra per cambiare questa architettura e qualcosa di positivo si è fatto: per esempio che ci sia un solo ramo del Parlamento ad approvare le leggi, che il presidente del Consiglio possa nominare un ministro o revocarlo. Sono, fra l'altro, due novità molto importanti che mi sembrano siano ormai decise, perchè si è trovato l'accordo con la sinistra". Ormai un cult del repertorio del Cavaliere l'evocazione del pericolo "rosso": "Nel '94 ho salvato l'Italia dai comunisti veri, quelli del Pci. Oggi si chiamano diversamente ma non sono meno pericolosi". Leggi i commenti I commenti dei lettori 
L'Italia è tra i paesi con il maggior numero di connessioni lente. Il dato emerge dal nuovo Rapporto sullo Stato di Internet relativo al quarto trimestre 2011, curato dalla Akamai Intelligent Platform (AIP), che gestisce fino al 30% del traffico web globale. Rispetto al terzo trimestre 2011, fa notare l'analisi, nel nostro Paese l'adozione della banda larga è calata del 2,4%. E l'Italia  -  decima nella Ue per connessioni broadband - si conferma prima per il numero di connessioni lente: lo 0,7% degli italiani ancora si connette tramite banda stretta, cosiddetta narrowband . In particolare, nell'ultimo trimestre dell'anno, in Italia la velocità media di connessione si è attestata sui 3,9 Mbps, più lenta quasi del 4% rispetto al trimestre precedente, ma tutto sommato più veloce del 12% rispetto allo stesso periodo dello scorso anno, con un picco di velocità di connessione di 16 Mbps. Sono i Paesi Bassi la nazione europea più veloce, con una media di 8,2 Mbps. A livello europeo, 19 dei 21 Paesi analizzati concludono il 2011 ad una velocità media di connessione superiore a quella 2010. Tra le nazioni che più di altre si sono velocizzate, troviamo Irlanda (+39% rispetto allo scorso anno e oggi connessa alla velocità di 6,8 Mbps), Svizzera (+29%, oggi 7.3 Mbps) e Austria (+28%, oggi 5,2 Mbps). Solo tre Paesi sono cresciuti meno del 10% rispetto al 2010: Danimarca (+7,4%), Svezia (+9,4%) e Francia (+5,1%). Il rapporto, infine, segnala che l'Italia è tra i Paesi nel mondo che ha presentato il maggior numero di indirizzi IP connessi alla AIP (+23%), preceduta solo da Cina e Brasile. Rispetto al terzo trimestre 2011 invece, l'aumento di indirizzi IP in Italia è stato pari al 5,2%. La banda larga in Europa Fonte: Akamai 
