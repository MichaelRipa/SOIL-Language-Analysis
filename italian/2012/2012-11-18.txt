"Era scritto che dovevamo perdere sette partite prima di vincere il derby". Ciro Ferrara tira un bel sospiro di sollievo: la Samp torna ad aggiudicarsi il derby della Lanterna, interrompe la lunga striscia negativa e l'ex ct dell'under 21 salva la panchina. "Sassolini nelle scarpe non ne ho - spiega l'ex centrale della Juve a Sky - Ho vissuto due mesi difficili, dove in alcune partite avevamo perso immeritatamente e nelle ultime due non eravamo andati bene. Ai ragazzi che oggi hanno indossato elmetto e corazza ho detto che adesso hanno un giorno solo per godersi il derby, da martedì si pensa alla prossima partita: solo con la continuità si ritrova quella fiducia delle prime cinque giornate che avevamo perso". A fine gara, Ferrara è corso negli spogliatoi senza andare sotto la curva doriana: "Era giusto lasciare la ribalta ai ragazzi. Devo ringraziare i tifosi per come si sono comportati con me negli ultimi due mesi, sempre con toni pacati. Oggi era una giornata importante e sono contento di aver regalato loro una grande soddisfazione. I ragazzi sono stati grandi uomini ed hanno giocato col cuore, durante il riscaldamento mi sono reso conto cosa voglia dire per la nostra gradinata questa vittoria". Ferrara, che aveva predetto il gol di Poli, svela che stava per sostituire Icardi prima della rete: "Nella vita ci vuole culo... Un mio grande amico ha detto che il calcio è stato inventato dal diavolo, altrimenti non si spiega". 
Cosa fare lunedì 19 novembre INIZIATIVE Eccellenza al femminile Al Museo di Sant'Agostino di piazza Sarzano inaugurazione del Festival dell'Eccellenza al Femminile: alle 20.30 spettacolo teatrale "Lei dunque capirà". Stile artigiano A Palazzo della Borsa in via XX Settembre, manifestazione "Stile Artigiano" Made in Liguria, Fashion, Beauty Wellness, dedicata alla moda, alla bellezza e al benessere. Ore 10-19. Macondo In piazza Matteotti, dalle 10.30 alle 17, fiera del commercio equo e solidale. LIBRI L'acustica perfetta Alle 21, presentazione del romanzo di Daria Bignardi "L'acustica perfetta" al Teatro Archivolto di piazza Modena 3. Ingresso libero. Freaks! Alle 16 alla Feltrinelli di via Ceccardi 16 r, inconto "Freaks! Tutti i segreti", con il cast della webserie cult in onda su YouTube. Ingresso libero. 
C'era bisogno di un ragazzino, del suo cuore e della sua tecnica, per guarire una Sampdoria malata che sembrava volersi suicidare da un momento all'altro. E così Mauro Icardi, non ancora ventenne attaccante blucerchiato, ha preso per mano la squadra portandola a conquistare il 105/mo derby della Lanterna. Ma soprattutto, ha riportato la Samp a vincere dopo una striscia di sette risultati negativi. La partita, sofferta come tutti i derby che si rispettino, è stata intensa e terribile anche se il Genoa è apparso il fantasma di se stesso e, alla fine, ha dovuto ringraziare Immobile se c'èstato almeno il gol della bandiera. Si è trattato in fondo di un piccolo miracolo: Ferrara, che ha dovuto fare i conti con assenze importanti (Maxi Lopez, Eder e Pozzi) aveva a disposizione una squadra con un'età media di 24 anni. Delneri, invece, aveva tutte le sue bocche da fuoco a disposizione: Immobile e Borriello ma anche Vargas e Kucka. Eppure, non c'è stato nulla da fare. Si sono fatti persino un autogol con una sorta di strano tap in di Bovo che ha stellato Frey. La Samp è partita lancia in resta fin dal primo minuto raccogliendo l'invito che i propri tifosi avevano fatto a Bogliasco qualche giorno fa, tirando fuori tutti gli attribuiti di cui sono stati capaci. Il Genoa non si rende conto che lascia troppo libero Maresca, il 'palla con occhi' di epoca contemporanea. Proprio Maresca al 16' pt tira in direzione di Frey ma svirgola, Poli pensa che sia un assist per lui e ci prova. Gol. E la Gradinata sud, addobbata nemmeno fosse Natale, salta per aria. Al 36' ecco che spunta Icardi. Il ragazzino fa partire un destro potente in direzione di Frey che viene smorzato dal portiere rossoblù. Sulla palla si avventa Bovo che non riesce a spazzare via e insacca nella sua porta. Seconda esplosione alla latitudine sud. Il 2-0 sembra tagliare le gambe al Genoa che sbanda e fa troppi errori. E' immaginabile cosa possa aver detto Delneri ai suoi negli spogliatoi e così i rossoblù entrano in campo con le idee un pò più chiare. Il tecnico genoano spedisce negli spogliatoi Bovo e fa entrare Vargas, ampliando così la portata del fuoco. Mossa che si rivela giustissima. Il Genoa spinge di più, costringendo la Sampdoria a ripiegare, Romero fa il grande portiere e ci riesce. Ma è proprio Vargas, al 28' st, che tenta il tiro due volte. La prima volta sbatte su un difensore blucerchiato poi trasforma il secondo tiro in un assist per Immobile che  batte Romero con una legnata. La Samp però non ci sta: al 42' st Tissone, entrato per Maresca, lancia in profondità Icardi che davanti a Frey non sbaglia e chiude la partita. Icardi è l'eroe di questo derby. Giovanissimo, ha lottato per tutti e 97' senza cedere mai alle tante botte rimediate e alla stanchezza, ha sbagliato molto ma non si è mai demoralizzato. Ha continuato a crederci. Alla fine si è accasciato sotto la gradinata sud con i crampi e l'hanno portato via a braccia. Eppure c'è da giurarci che sorrideva. Così come sorride Ferrara che su di lui ha puntato e che mantiene salda la sua panchina. La Samp riconquista una zona relativamente tranquilla della classifica e va a 13 punti. Il Genoa resta a 9 punti e deve cominciare a chiedersi perchè. SAMPDORIA - GENOA 3-1 Reti: 16'pt Poli, 36'pt aut Bovo, 28'st Immobile, 42'st Icardi Sampdoria: Romero, Mustafi, Rossini, Gastaldello, Costa, Munari, Maresca (37'st Tissone), Obiang, Poli, Krsticic (21'st Estigarribia), Icardi (44'st Soriano). All: Ferrara. Genoa: Frey, Sampirisi (38'st Rossi), Granqvist, Bovo (1'st Vargas), Moretti, Antonelli, Kucka, Toszer (2'st Bertolacci), Jankovic, Immobile, Borriello. All: Delneri. Arbitro: Mazzoleni. 
MILANO - Abbiati chiude subito un caso "che non è mai stato neanche aperto". Il portiere rossonero chiarisce che non ci sono problemi con Galliani, che aveva imprecato contro di lui dopo il gol subito a Napoli: "Il dottor Galliani manifesta sempre con me tutti i suoi sentimenti, sia belli che brutti, con lui ho instaurato questo rapporto, ormai ci conosciamo da 15 anni". Abbiati ha spiegato a Milan Channel: "La squadra ha fatto un'ottima partita e questo è il mio rammarico più grosso. Ieri forse mi sono troppo sbilanciato da una parte e non ho fatto in tempo a caricare sulla gamba destra per andare dall'altra parte. Il dottor Galliani è il primo tifoso del Milan, mi ha chiamato e mi ha detto che dopo un secondo era già passato. Mi vuole molto bene, lo so e me lo dimostra sempre. Per me è un argomento che non è mai stato neanche aperto". Leggi i commenti I commenti dei lettori 
"Quello di questa sera è stato certamente il peggior primo tempo della mia gestione qui al Genoa. Nella ripresa, invece, siamo migliorati, grazie anche agli innesti di Vargas e di Bertolacci. Dopo il gol dell'1-2, con un po' più di attenzione e di forza avremmo potuto anche raggiungere la Samp e raddrizzare la partita. Ma è chiaro a tutti che abbiamo ancora tanto da lavorare e da migliorare". Così, a caldo, al termine di Sampdoria-Genoa, l'allenatore rossoblù Gigi Delneri. 'Dobbiamo cambiare atteggiamento e cambiare rotta. Non è' possibile giocare alla pari con avversari come il Napoli e poi fare un primo tempo brutto come quello di oggi - ha aggiunto - Polemiche? Se uno viene sconfitto per 5 gare consecutive è normale che arrivino le contestazioni. Il problema principale è l'atteggiamento: quello del primo tempo non andava assolutamente bene". "La società? Sapevamo sin dall'inizio del nostro rapporto che il momento non era semplice e che dovevamo recuperare un po' di calciatori infortunati. Eravamo convinti che c'era molto lavoro da fare. Penso che loro, come me, non abbiano cambiato idea" ha concluso il tecnico. 
