Un punto – il secondo stagionale - contro la Juve non può lasciare insoddisfatti, ma a poter essere la prima squadra a fare cadere i bianconeri il Bologna ci aveva un po’ fatto la bocca. L’1-1 finale è giusto, beninteso, specchio di un primo tempo quasi perfetto e di una ripresa di sofferenza e abili contropiedi. Ma la sensazione di potercela fare, con un Ramirez che mette l’acquolina in bocca all’ora dell’aperitivo, un Raggi perfetto tranne per una disattenzione che sarà fatale, un Di Vaio da un’occasione e un gol, c’era, ed è inutile negarlo. Si entra in campo in un clima caldo per i trascorsi che al Dall’Ara spesso hanno visto la Juve al centro di discusse decisioni arbitrali. Stavolta no, e la scelta di Banti è di lasciare giocare, tollera contatti ruvidi e risparmia due ammonizioni in dieci minuti a Marchisio e Portanova. Ramirez ha voglia di farsi bello davanti alla Signora che lo corteggia, e ci riesce eccome. Di più, la palla con cui mette in porta Di Vaio è roba da farla ingelosire. Filtrante delizioso per il capitano, che scatta in posizione perfetta e infila Buffon. È il 17’, il Bologna è galvanizzato, lotta su ogni pallone e prova a infilare in contropiede i due centrali bianconeri. Bonucci è in affanno su Ramirez, e all’ennesima volta in cui Gastone lo salta si fa ammonire. Juve frastornata e inconcludente, Vucinic sbatte contro un Raggi che sembra d’altra categoria, Borriello si fa vedere solo per le spallate. Tre minuti nella ripresa e un destro improvviso di Ramirez che sfiora la traversa a Buffon immobile fa ingolosire il pubblico. Ma al 13’ Pirlo trova il buco giusto per innescare Vucinic, che Raggi perde per la prima volta e con un tocco sotto salta Gillet. Per il montenegrino, 4 gol stagionali e due contro il Bologna. La Juve ora spinge, i rossoblù abbassano il baricentro, per la prima volta nella partita soffrono. Pepe cresce e da lì arrivano tutti i pericoli: al 19’, quando ci vuole un super-Gillet per bloccare prima Vucinic di testa e fare un prodigio sul tap-in da un metro di Marchisio, e al 24’, con Borriello che non trova la porta da pochi passi. Conte chiede un rigore per trattenuta di Pulzetti su De Ceglie (che c’era, ma inizia fuori area) e viene cacciato da Banti. Come Bonucci al 39’, saltato ancora da Ramirez, che sarà ospite degli incubi del difensore bianconero per un bel po’. La Juve resta in dieci e senza difensori in panchina. Pioli prova a vincerla, con Belfodil per Rubin, visto che nel frattempo è uscito anche Pepe, che da quella parte era più pericoloso di Padoin. Non cambia nulla, ma già così può bastare. Pioli diceva che la classifica l’avrebbe guardata solo dopo il 7 marzo. Ora può farlo, e la vista è davvero ottima. Bologna-Juventus 1-1 Bologna (3-4-2-1): Gillet, Raggi, Portanova, Antonsson, Garics (21’st Pulzetti), Mudingayi, Perez, Rubin (42’st Belfodil), Diamanti (21’st Kone), Ramirez, Di Vaio. A disp: Agliardi, Sorensen, Cherubin, Pulzetti, Taider. All: Pioli Juventus (4-3-3): Buffon, Lichsteiner, Caceres, Bonucci, De Ceglie, Vidal, Pirlo, Marchisio, Pepe (40’st Padoin), Borriello (33’st Quagliarella), Vucinic (33’st Giaccherini). A disp: Storari, Elia, Matri, Del Piero. All: Conte Arbitro: Banti di Livorno Reti: 17’pt Di Vaio, 13’st Vucinic Note: ammoniti Bonucci, Pirlo, Perez, Ramirez, Portanova, Vidal. Espulso Bonucci al 39’st. Spettatori 30.321 
BARCELLONA - Con una storica cinquina di Messi (prima in assoluto di un giocatore in Champions) il Barcellona rifila al Leverkusen una lezione ancor più pesante rispetto al 3-1 dell'andata, volando con autorevolezza ai quarti. Al Camp Nou si gioca a una porta sola fin dalle prime battute e, dopo le palle-gol mancate da Messi, Pedro e Pique, al 25' arriva, inevitabile, l'1-0. La curiosità è che arriva in contropiede: il Leverkusen, nella prima volta che esce dal guscio, si fa sorprendere di rimessa e consente a Messi, lanciato perfettamente sul filo del fuorigioco da Xavi, di battere Leno in uscita con un morbido pallonetto di sinistro. Il Bayer si apre e allora, al 42', Messi ne approfitta per raddoppiare con un preciso sinistro nell'angolo dal limite dopo aver saltato due uomini. La gara diventa un allenamento per il Barça e Messi al 50' si prende la soddisfazione di realizzare la tripletta con un gol simile al primo: scatta sul filo del fuorigioco su un lancio di Fabregas e batte Leno stavolta con un pallonetto di destro. Il Leverkusen crolla e la partita diventa un incubo per i tedeschi: al 55' il subentrato tello, lanciato in contropiede da Fabregas, sigla il 4-0 con un destro in diagonale da sinistra. Quindi, al 58' Messi cala il poker sfruttando un pasticcio difensivo degli avversari con un sinistro in diagonale. Quindi, al 62' è Tello ancora a segnare il 6-0 con un altro destro in diagonale da sinistra, raccogliendo un cross di Dani Alves. All'85' Messi trova il modo per entrare nella storia con un preciso sinistro dal limite nell'angolo. Per il Bayer c'è solo la magrissima consolazione di realizzare il gol della bandiera, al 91', col subentrato Bellarabi che triangola al limite con Kiessling e supera Valdes con un bel destro a giro sotto l'incrocio. APOEL, LA FAVOLA CONTINUA  - Nell'altra gara della serata, l'Apoel Nicosia compie un storica impresa eliminando ai rigori il Lione e approdando per la prima volta ai quarti. Battuti di misura in Francia, ciprioti impiegano appena 9' per rimettere in discussione la qualificazione. L'1-0 lo sigla Manduca con un tocco ravvicinato di sinistro in scivolata su assist dalla destra di Charalambidis. Il Lione si rimbocca le maniche e sfiora per due volte il pari con Ederson. L'Apoel non resta, comunque a guardare e di rimessa va vicino al raddoppio con Solari (2) e con un'auto-traversa di Cissokho. L'ultimo brivido prima dei supplementari, però, lo regala Lisandro Lopez, lambendo il palo con un colpo di testa. Ai supplementari l'Apoel ha un evidente calo atletico ma il Lione non ne approfitta sciupando 4 limpide occasioni per siglare il gol-qualificazione con Gonalons, Koné, Gomis e Bastos. E non riesce a schiodare l'1-0 neppure negli ultimi 5', chiusi in 11 contro 10, per l'espulsione per somma di ammonizioni di Manduca. Si va, quindi, ai rigori, dove l'eroe diventa Chiotis che para gli ultimi due rigori a Lacazatte e Bastos e fa impazzire il pubblico di Nicosia. Leggi i commenti I commenti dei lettori 
ALKMAAR - "Faremo di tutto per proseguire la nostra avventura in Europa". Francesco Guidolin avvisa l'Az: l'Udinese non ha alcuna intenzione di farsi da parte. Alla vigilia dell'amdata degli ottavi di Europa League il tecnico bianconero loda la squadra di Alkmaar ma non ha paura: "L'Az è un avversario temibilissimo: sia per come gioca, un bel calcio veloce, sia per alcune sue individualità. E poi è in testa alla classifica della serie A olandese davanti al Psv Eindhoven e questo basta per farci capire che dovremo fare una grande partita. Ma noi ci teniamo a fare bella figura. Siamo orgogliosi di quanto abbiamo fatto sinora, consci delle nostre possibilità e anche se non siamo il Barcellona, sappiamo che anche noi abbiamo i nostri pregi per contendere la qualificazione alla formazione di Verbeek". DI NATALE POTREBBE ANDARE IN PANCHINA - Guidolin, però, ancora una volta deve fare i conti con gli infortuni: Asamoah e Di Natale non sono al meglio e fino all'ultimo saranno in dubbio. Il bomber campano, in particolare, potrebbe partire dalla panchina. In tal caso partirebbe titolare Floro Flores. "Totò ha bisogno di recuperare, non regge 3 gare a settimana", sottolinea il tecnico bianconero. "Può entrare anche a partita in corso e cambiarla. Vedremo, comunque. Certo, in una stagione così lunga e faticosa, bisogna tenere conto anche dell'età dei giocatori e delle loro condizioni, di settimana in settimana". TOTO' PRONTO A STRINGERE I DENTI - Di Natale dice di essere pronto a stringere i denti: "Sto meglio dopo l'infortunio subito contro il Milan (microfrattura al secondo dito del piede destro, ndr). Ho provato a giocare a Bologna ed è andata bene. So che devo convivere con il dolore. E' giusto quello che dice il mister: 3 partite a settimana sono tante a 34 anni, per cui non so se giocherò e se entrerò durante il match, anzi spero di non entrare... Ciò significherebbe che la squadra si comporta egregiamente". GARA FONDAMENTALE PER LA QUALIFICAZIONE - A proposito di pretattica, il tecnico di Castelfranco Veneto ha dichiarato che potrebbe anche mutare inizialmente o in corso d'opera il piano di battaglia (il 3-5-1-1 potrebbe tramutarsi nel 4-4-1-1). "Se firmerei un pareggio con un gol? Pensiamo a fare la gara, pensiamo a fare bene, la gara di domani sarà fondamentale ai fini della qualificazione; è vero che ci manca qualche elemento, ma accettiamo le difficoltà, sono convinto che chi giocherà darà il massimo. Dei miei mi fido" Leggi i commenti I commenti dei lettori 
ROMA - Nel turno infrasettimanale che precede l'All Star Game in programma domenica a Pesaro, Siena passa a Varese e conferma i suoi sei punti di vantaggio sulle prime inseguitrici: la Montepaschi si impone 77-65 su un campo che negli ultimi anni le aveva riservato molte amarezze, decisivo il terzo parziale di 24-11 che ha scavato un solco incolmabile. Alle spalle dei campioni d'Italia si confermano Sassari (settima vittoria consecutiva, 72-68 in trasferta sull'Acea Roma, al secondo stop di fila dopo la striscia di vittorie che aveva fatto di nuovo pensare ai play-off), la Bennet Cantù (75-58 a Caserta) e la Canadian Solar, che a Bologna regola Montegranaro per 77-72. Il terzetto al secondo posto potrebbe diventare un poker giovedì sera, se Venezia, nel posticipo, avrà la meglio su Biella. Rischia invece di rimanere attardata Milano, ferma per il suo turno riposo. In zona play-off si ripropone con prepotenza  Pesaro, che passa a Treviso con la Benetton 77-66, mentre fa rumore - soprattutto per le proporzioni, il ko di Avellino a Casale: 96-65 per la Novipiù, che si riporta a -2 da Teramo, superata 84-79 dalla Vanoli Braga, al secondo successo di fila a Cremona dopo quello su Roma. SIENA CONSOLIDA PRIMATO - Varese sperava di replicare contro Siena il colpo riuscito domenica contro Bologna ma la Montepaschi si è dimostrata troppo più forte, pur rinunciando a Lavrinovic, lasciato a riposo. La Cimberio ha reagito con orgoglio dopo una difficile partenza (13-22 al termine del primo quarto) ma non è mai riuscita a impattare, pur disputando un buon finale di secondo quarto (42-43 con una tripla a filo di sirena di Ganeto). La Montepaschi, dopo l'intervallo lungo, ha chiuso il match in sei minuti con una parziale di di 19-3 (45-62 al 7') accompagnato da una grande difesa. McCalebb (4-10 dal campo, 10-10 dalla lunetta, 5 rimbalzi e 4 recuperi) migliore in campo. Sull'altro fronte bene Rannikko. SASSARI SI CONFERMA, ROMA AL TAPPETO - Roma si illude per un quarto, poi il Banco di Sardegna Sassari si sveglia e fa sua la partita 72-68. Per i primi dieci minuti, infatti, la gara è saldamente in mano dei padroni di casa che a 2'40" al termine della frazione raggiungono con Dedovic il massimo vantaggio di +14 (22-8). Per il quintetto di Calvani sembra una partita in discesa. Nella seconda frazione, però, i sardi si ricordano di essere la squadra seconda in classifica e iniziano la loro rimonta trascinati da Travis Diener (20 punti a referto) e Hosley (18 punti). Gli ospiti pian piano prendono il largo e, all'inizio dell'ultima frazione, raggiungono con Hosley il loro massimo vantaggio (55-66). L'Acea riesce comunque a tornare in partita. Gordic mette a segno il canestro del 68-71 a 9" dal termine. Travis Diener però realizza dalla lunetta il libero del 68-72 finale. CANTU' E PESARO OK IN TRASFERTA - Affermazione in trasferta, e anche più ampia nel risultato, per la Bennet Cantù, che viola il PalaMaggiò rifilando un rotondo 75-58 alla Otto Caserta, messa al tappeto dai 20 punti di Perkins e dai 18 di Markoishvili. Più sofferto il successo interno della Canadian Solar Bologna, che ha la meglio sulla Fabi Shoes Montegranaro per 77-72 grazie, innanzitutto, ai 22 punti di uno scatenato Douglas In una serata dedicata a Lucio Dalla, cui è stata intitolata la tribuna dove prendeva posto). Fa festa lontano dal pubblico amico anche la Scavolini Siviglia Pesaro, che supera al PalaVerde per 77-66 la Benetton Treviso, perforata dalla vena di White (21 punti). Lo spareggio-salvezza del PalaRadi premia i padroni di casa della Vanoli Braga Cremona, che piegano la Banca Tercas Teramo per 84-79 mettendo in mostra un preciso Milic (21 punti, uno in più del dirimpettaio Fultz). La lotta per la sopravvivenza però non è affatto decisa: prova ne è la convincente prestazione casalinga della Novipiù Casale Monferrato, che liquida per 96-65 la Sidigas Avellino con 20 punti di Minard. Cimberio Varese-Montepaschi Siena  77-65 (13-22, 42-43, 53-67) Varese : Demartini, Stipcevic 10, Rannikko 15, Talts 4, Diawara 9, Reati 2, Garri 2, Ganeto 9, Kangur 3, Bertoglio ne, Fajardo 6, Weeden 5. All. Recalcati. Siena : McCalebb 18, Zisis 2, Andersen 17, Rakocevic 13, Carraretto, Thornton 4, Ress 3, Michelori, Lechthaler 2, Stonerook 4, Moss 6, Aradori 8. All. Pianigiani. Arbitri : Cicoria, Tola, Barni. Note - Tiri liberi: Varese 18/21, Siena 19/23. Nessuno uscito per 5 falli. Tiri da tre punti: Cimberio 9/28, Siena 4/14. Rimbalzi: Varese 35, Siena 32. Spettatori: 3.425, incasso 45.344 euro. Acea Roma-Banco di Sardegna Sassari  68-72 (27-14, 41-41, 53-58) Roma : Mordente, Datome 12, Dedovic 12, Kakiouzis 4, Gordic 10, Maestranzi, Tucker 8, Varnado 14, Slokar 8. N.e.  Di Giacomo, Tonolli, Gorrieri.  All. Calvani. Sassari : Hosley 18, Devecchi, Diener T. 20, Sacchetti 5, Plisnic 4, Diener D. 15, Vanuzzo 1, Pinton, Easley 9. N.e.Metreveli, Binetti. All. Sacchetti. Arbitri : Paternicò, Quacci, Bettini. Note - Tiri da tre punti: Roma 4/21, Sassari 6/23. Tiri liberi: Roma 8/8, Sassari 10/16. Rimbalzi: Roma 39, Sassari 37. Usciti per 5 falli: Maestranzi al 39'37". Spettatori: 2166. Canadian Solar Bologna-Fabi Shoes Montegranaro 77-72 (18-22, 37-39, 60-57) Canadian Solar : Poeta 13, Koponen 14, Douglas-Roberts 22, Werner 3, Gigli 6, Vitali L. 2, Gailius 4, M.Vitali ne, Quaglia ne, Person ne, Lang 13. All.: Finelli. Fabi Shoes : Karl, Zoroski 18, McNeal 17, Ivanov 15, May 10, Piunti, Perini ne, Nicevic 4, Di Bella 6, Mazzola 2. All.: Valli. Arbitri : Sabetta, Seghetti, Terreni. Note - Tiri liberi: Bologna 22/27, Montegranaro 19/23. Tiri da tre: Bologna 5/21, Montegranaro 5/18. Rimbalzi: Bologna 34, Montegranaro 36. Nessuno uscito per 5 falli. Spettatori: 6.872. Otto Caserta-Bennet Cantù 58-75 (18-15, 24-32, 39-52) Caserta : Maresca 7, Kudlacek 7, Righetti 3, Marzaioli, Collins 10, Smith 14, Stipanovic 6, Bell 6, Moretti, Cefarelli, Loncarevic, Doornekamp 5. All. Sacripanti. Cantù : Micov 10, Markoishvili 18, Leunen 9, Marconato 2, Mazzarino 6, Perkins 20, Diviach, Shermadini 4, Cinciarini, Bolzonella, Brunner 6, Basile. All. Trinchieri. Arbitri : Lamonica, Duranti, Vicino. Note : tiri da tre: Caserta 6/24, Cantù 7/15. Tiri liberi: Caserta 14/19, Cantù 8/12. Falli: Caserta 16, Cantù 21. Spettatori: 3643 per un incasso di 20886 euro. Vanoli Braga Cremona-Banca Tercas Teramo 84-79 (21-18, 45-35, 67-55) Cremona : Lighty 9, Cinciarini 13, Mazic ne, Lottici ne, Antonelli ne, Tabu 11, D'Ercole 11, Perkovic 2, Milic 21, Rich 8, Tusek 6, Belloni ne. All. Caja. Teramo : Ricci, B. Brown 5, Marini ne, Amoroso 14, Cerella 18, D. Brown 8, Fultz 20, Lulli ne, Borisov 2, Listwon ne, Polonara 12. All. Ramagli. Arbitri : Taurino, Pozzana, Aronne. Note : Tiri liberi: Cremona 8/9, Teramo 15/20; Tiri da Tre punti: Cremona 12/26, Teramo 8/23; Rimbalzi:Cremona 35, Teramo 30. Spettatori 2.030. Benetton Treviso-Scavolini Pesaro 66-77 (16-19, 35-41, 47-61) Treviso : Ortner 14, Mekel 6, Becirovic 11, Goree 13, Bulleri, De Nicolao 2, Thomas 4, Cecchinato, Cuccarolo 2, Gaspardo, Moldoveanu 2, Viggiano 12. All.: Djordjevic. Scavolini : White 21, Cavaliero 13, Hickman 5, Alibegovic, Cusin 2, Tortù, Flamini 2, Hackett 9, Lydeka 14, Urbutis, Jones 11. All.: Dalmonte. Arbitri : Cerebuch, Giansanti e Caiazza. Note - tiri da 3 Benetton 2/26, Scavolini 7/16; tiri liberi Benetton 16/21, Scavolini 20/26. Rimbalzi Benetton 39, Scavolini 38. Usciti per 5 falli: Cusin 32'06" (Scavolini); Alibegovic 36'13" (Scavolini); Hickman (Scavolini) 38'40" ; Viggiano (Benetton) 38'38". Novipiù Casale-Sidigas Avellino 96-65 (21-21, 44-31, 68-50) Casale : Shakur 10, Gentile 15, Temple 10, Hukic 5, Chiotti 8, Malaventura 10, Pierich, Martinoni 6, Stevic 12, Minard 20. Ne Ferrero. All.: Crespi. Avellino : Green 13, Gaddefors, Slay 11, Johnson 8, Golemac 19, Spinelli 7, Infanti 5, Soloperto 2. Ne Ferrara, Izzo, Sapienza. All.: Vitucci. Arbitri : Chiari, Lo Guzzo, Pinto. Note: Tiri da 2 Casale 24/40, Avellino 15/33. Tiri da 3: Casale 12/28, Avellino 7/17. Tiri liberi: Casale 12/13, Avellino 14/18. Rimbalzi: Casale 35, Avellino 28. Assist: Casale 26, Avellino 13. Spettatori: 2.500. Leggi i commenti I commenti dei lettori 
ROMA - Il turno infrasettimanale fa saltare il fattore campo e propone ben cinque successi esterni su sette gare. Le uniche due a fare eccezione sono la capolista Trento che piega Roma e la Bre Banca Cuneo facile su Padova. I piemontesi agguantano la Lube Macerata, vincente nell'unico tie break a Monza, al secondo posto. Comunque i marchigiani rimangono secondi per aver ottenuto un maggior numero di vittorie. La Sisley ottiene il settimo successo di fila nel derby d'Italia giocato a Modena e si conferma quarta forza del torneo. La squadra allenata da Piazza, però, evidenzia il momento critico dei canarini raggiunti in classifica da Piacenza. Infatti prosegue senza soste la scalata della Copra Elior. Gli emiliani vincono a Ravenna e condannano i romagnoli alla matematica retrocessione. Latina e San Giustino ottengono le uniche vittorie esterne della serata per tre a zero. I laziali conquistano l'impianto della Tonno Callipo Vibo Valentia e gli umbri si impongono in veneto a Verona. L'allenatore della capolista Radostin Stoytchev prosegue la rotazione degli uomini a disposizione e soprattutto prosegue la preparazione per la final four di Champions league a Lodz, in Polonia, ma non cambia l'esito finale. L'Itas Diatec piega Roma e conferma di essere la regina incontrastata della regular season. La sostanza della gara nella differenza a muro (tredici di Trento contro sette dei capitolini) e in attacco (58 per cento i campioni d'Italia e il 49 per cento al squadra allenata da Giani). Il vero ago della bilancia di Trento si chiama Juantorena (22 punti, tre muri e altrettanti ace). Quando serve chiudere un punto e una partita l'italo-cubano si conferma migliore giocatore al mondo. Le note liete in casa Roma arrivano dal giovane opposto Sabbi autore di 26 punti, il migliore dei suoi. La maratona tra Monza e Macerata premia il sestetto ospite solo al tie break. Al PalaIper le due squadre danno vita a un match intenso, equilibrato e per lunghi tratti ben giocato, quasi una sfida in clima playoff. Alla fine Omrcen e compagni portano a casa due punti importanti per la classifica grazie a un servizio abbastanza efficace e al muro. Tutto facile per una rigenerata Bre Banca che con una prova convincente cancella la debacle di domenica scorsa e supera nettamente la Fidia Padova. Ora per i veneti si fa notte fonda e per vedere il giorno, ossia la permanenza in serie A1, ci sarà da lottare e migliorare soprattutto in attacco. L'avversario più vicino è diventata la M. Roma Volley distante tre punti. I piemontesi in serata di grazia e trascinati da capitan Wijsmans (12 punti), dal giovane schiacciatore francese Ngapeth (8 punti e premiato mvp della sfida) e Vissotto con undici punti danno segnali confortanti. Coach Placì guarda al futuro: "Stiamo lavorando e ci restano da migliorare ancora alcune situazioni di gioco. Mentre su altre ho visto una squadra in crescita. L'obiettivo adesso è trovare una maggiore continuità, ma dopo partite dominate come questa mi sento più tranquillo". Sorride la Sisley che sbanca addirittura Modena con una prova super di De Togni e di un sestetto perfetto a muro: ventidue degli ospiti contro i nove dei canarini. La fotografia della partita nel finale di quarto set con Belluno perfetta che fa capire l'ottima condizione psico-fisica degli orogranata. La Copra Piacenza del girone di ritorno fa davvero paura. Un cammino così buono aumenta i rammarichi per non aver trovato subito il giusto equilibri tattico. Lo strapotere di Papi (18 punti), Zlatanov (20 punti) e Nikolov (19 punti) spediscono Ravenna in serie A2. Latina espugna il palazzetto di Vibo Valentia e inguaia il sestetto calabrese rimasto a quattro punti dalla penultima posizione. Gli uomini allenati da Prandi più lucidi e attenti in difesa mettono in difficoltà pure la ricezione dei giallorossi grazie a un servizio preciso e ficcante. San Giustino ci prende gusto e dopo aver piegato Casa Modena pochi giorni fa, adesso compie un'altra impresa lontano da casa a Verona con un successo che non lascia dubbi e allontana la formazione umbra dalle zone pericolose della graduatoria. Le due vittorie da tre punti sono una grossa boccata di ossigeno e il presidente degli umbri Claudio Sciurpa non trattiene il proprio entusiasmo: "Tutta la squadra ha fatto vedere una buona pallavolo e abbiamo sempre condotto il match con tranquillità. Siamo tutti molto soddisfatti". Risultati nona giornata di ritorno. Cmc Ravenna-Copra Elior Piacenza 1-3, Tonno Callipo Vibo Valentia-Andreoli Latina 0-3, Marmi Lanza Verona-Energy Resources San Giustino 0-3, Casa Modena-Sisley Belluno 1-3, Itas Diatec Trentino-M. Roma Volley 3-1, Bre Banca Cuneo-Fidia Padova 3-0, Acqua Paradiso Monza-Lube Macerata 2-3. Classifica. Itas Diatec Trentino 59, Lube Macerata, Bre Banca Cuneo 48, Sisley Belluno 41, Casa Modena, Copra Elior Piacenza, Acqua Paradiso Monza  35, Andreoli Latina 29, Marmi Lanza Verona 28, Tonno Callipo Vibo Valentia, Energy Resources San Giustino 25, M. Roma Volley 24, Fidia Padova 21, Cmc Ravenna 9. Leggi i commenti I commenti dei lettori 
È UN assurdo tormentone ormai dall'inizio del 2010. Da allora la legge anti-corruzione è diventata un incubo per il partito di Berlusconi. Che ha cercato in ogni modo, dopo averla varata solo per salvare la faccia, di rallentarne l'iter in Parlamento e soprattutto di ammorbidirla e renderla inoffensiva nella sua parte più delicata, quella che riguarda le sanzioni penali. Niente prescrizione più alta, niente pene massime più alte, nessun nuovo reato. Il 2010, febbraio, l'anno e il mese in cui riesplode Tangentopoli. Si scopre che perfino il terremoto dell'Aquila aveva risvegliato l'appetito degli imprenditori. Esce l'intercettazione di Francesco Piscicelli che nottetempo, mentre la terra trema, pensa subito alla ricca torta delle future commesse. La pressione dell'opinione pubblica è tale che perfino il governo Berlusconi è costretto a correre ai ripari. Obtorto collo, l'ex Guardasigilli Angelino Alfano porta in consiglio dei Ministri una legge dove l'articolo 9, quello sulle pene, è risibile. Passa così com'è nel consiglio dei Ministri, dove invece litigano lui e il collega della Semplificazione, il leghista Roberto Calderoli, sull'articolo che riguarda l'ineleggibilità alla cariche pubbliche. Trenta giorni dopo, quando il testo finalmente viene mandato per la firma sul Colle, rivela subito la sua natura "trasparente", si mostra per quello che è, neppure un pannicello caldo, è solo un nulla che, per giunta, non rispetta neppure i rigidi dettati del Greco, il gruppo europeo anticorruzione e dell'Ocse, che da anni raccomandano all'Italia di ratificare in fretta la convenzione di Strasburgo, rimasta lettera morta dal '99, e di allungare la prescrizione. Ci vuole più di un anno, al Senato, per votare la legge. Ci si arriva alla fine di luglio 2011. Ma il testo resta quello che è, un nulla. Passa alla Camera, ma non riceve l'input politico per camminare in fretta. Berlusconi ha sulle spalle i processi milanesi e non ha alcuna voglia di aggravare le pene per un reato contestato a lui stesso. Cade il governo, ma il ddl non decolla. Il Guardasigilli Paola Severino, nella sua prima intervista proprio a Repubblica, lancia un segnale importante. Dice che la trincea in cui lanciarsi è la lotta alla corruzione. Annuncia che vuole inserire il reato di corruzione tra privati. Sulla prescrizione e sull'ipotesi di allungarla pronuncia una frase che allarma il Pdl: "Non è un tabù". Dirà ancora che è disponibile a discutere del falso in bilancio e soprattutto conferma che le indicazioni dell'Europa devono essere rispettate. Qui comincia il vero braccio di ferro con il Pdl. Che, per guadagnare tempo e fermare il governo Monti, ipotizza di togliere via dalla legge anti-corruzione tutta la parte penale, proprio quella più importante e strategica, quella che magistrati protagonisti della stagione di Mani pulite, da Pier Camillo Davigo (oggi in Cassazione) a Francesco Greco (tuttora procuratore aggiunto a Milano), ritengono fondamentale per contrastare realmente la corruzione. Niente da fare. Il tavolo politico si blocca. Il Pdl alza le barricate. Severino dice a Bersani e Casini "io voglio andare avanti". Loro garantiscono il pieno appoggio. Ma a quel punto Alfano si sfila. Restano le "schede" del ministro Guardasigilli che insiste sulla corruzione tra privati, sul nuovo reato di traffico di influenze illecite, sulle pene massime più alte. Ipotesi che non potranno mai vedere la luce se il Pdl continua a far muro. Leggi i commenti I commenti dei lettori 
Vittoria importantissima per la Novipiù Casale che, dopo il capitombolo di tre giorni fa a Treviso, liquida con un secco 96-65 la Sidigas Avellino. Due punti fondamentali che smuovono la classifica e riportano i rossoblù a due punti dalla salvezza. Perde infatti Teramo lo "spareggio" con Cremona che sale a 16 punti in classifica. Domenica il campionato osserverà un turno di stop. Occhi puntati a Pesaro per l'All Star Game, che vedrà il buon David Chiotti vestire per la prima volta in carriera la casacca della nazionale italiana. Parte a razzo la Sidigas Avellino. Come sempre è l'asse Green-Johnson a creare i maggiori pericoli, ma i 5 punti a sorpresa di Infanti permettono il primo tentativo di fuga ai ragazzi di coach Vitucci. 9-2. Casale reagisce prontamente con i colpi geniali di professor Minard e quando Temple sradica dalle mani a Golemac il pallone del 12-13 il PalaFerraris si risveglia dopo un lungo letargo. Minard dalla lunetta trova il pareggio e Gentile di nuovo in campo dopo il problemino al piede che l'aveva tenuto fuori con Treviso regala a Casale il meritato vantaggio. Primo quarto che si chiude sul 21-21. Tornati in campo, la Sidigas prova a sparare gli ultimi colpi rimasti nel caricatore. Slay lasciato in panchina per buona parte di primo quarto tira fuori dal cilindro una tripla e un tap-in da sotto che riporta i lupi sul +2. Il lay-up di Martinoni vale l'immediato pareggio, e quando Gentile con un tracciante che vale tre punti straccia la retina qualcuno comincia a credere davvero nella vittoria. Avellino, che non dispone di troppe rotazioni, paga pegno e la Junior può finalmente affondare il colpo. La tripla di Hukic proietta Casale su un interessante +8. Avellino non riesce più a segnare, Slay fa solo 1/2 dalla lunetta permettendo così a Minard di chiudere i conti sul 44-31. Tornati dalla pausa Casale sfata il triste tabù delle rimonte del terzo quarto incrementando ulteriormente il vantaggio sulla Sidigas. Un superlativo Golemac (19 punti totali) non basta ad offuscare la gran serata di Ricky Minard, uomo ovunque di questa Novipiù. Uno zucchero filato da tre punti e 2/2 dalla lunetta portano i rossoblù sul +13. Dopo il lieve infortunio patito a Treviso che l'aveva messo k.o. nei concitatissimi minuti finali, torna in campo anche Stevic che con 12 punti in 18 minuti giocati è il terzo top scorer della squadra. Meglio di lui solo Gentile (15) e sua maestà Ricky Minard che con 20 punti e 5 assist si merita la copertina della serata. L'ultimo quarto è una formalità con Casale che tira fuori tutta la rabbia repressa nelle ultime settimane, tirando un calcio a sfortune varie a canestri subiti all'ultimo secondo che ne hanno condizionato la stagione. C'è gloria anche per Martinoni, finalmente sugli standard del gran campionato in LegaDue di qualche anno fa a Varese. A metà quarto la tripla di Gentile fa schizzare il vantaggio a quota 25 ma il meglio deve ancora venire con i finali fuochi d'artificio a marchio registrato Temple e Minard che regalano la prima vittoria nel 2012 fra le mura amiche. La stagione di Casale, si spera, ricomincia da qui. NOVIPIU' CASALE-SIDIGAS AVELLINO 96-65 (21-21; 44-31; 68-50) NOVIPIU' CASALE: Malaventura 10 (1/4, 2/5), Gentile 15 (3/4, 3/3), Hukic  5 (1/2, 1/4), Pierich (0/2 da 3), Martinoni 6 (3/4), Chiotti 8 (4/5),  Temple 10 (2/3, 2/4), Stevic 12 (3/5 da 2), Ferrero ne, Shakur 10 (2/5,  2/4), Minard 20 (5/8, 2/6). All. Valentini SIDIGAS AVELLINO: Green 13 (1/6, 3/7), Sapienza ne, Gaddefors (0/1,  0/1), Ferrara ne, Spinelli 7 (0/1, 2/2), Infanti 5 (1/2, 1/1), Golemac  19 (6/9, 0/2), Izzo ne, Soloperto 2 (1/2), Slay 11 (2/5, 1/4), Johnson 8  (4/7). All. Vitucci 
Trova il passo la Virtus, non  ancora disinvolta, ma capace di limitare gli errori e di domare Montegranaro  alla distanza. Non una bella partita, ma una vittoria essenziale, per morale e  classifica, dopo aver patito per quasi tutto il primo tempo. Per l'assenza  annunciata di Sanikidze e per i propri limiti oggettivi. A tirarla fuori dalla  palude e dai brutti pensieri ci ha pensato Koponen con la bomba del salvifico  75-68 a 56” dalla fine, premio dopo una serata di sofferenza, dalla quale la  Canadian è uscita con la destrezza di Douglas-Roberts (7/13 da 2, 8/8 ai liberi,  8 rimbalzi) e una difesa più che dignitosa, soprattutto dentro l'area con Gigli  e Werner (3 stoppate). Il merito maggiore è stato  quello di riemergere dalle paure. Molto male infatti nel primo tempo per 15',  con estreme difficoltà in attacco – oltre alle solite dal perimetro, 1/9  iniziale da 3 – e anche una difesa più permissiva del solito. La Sutor di Valli  ci si è infilata bene subito (4-13 al 4') e dopo una galoppata di Poeta ha  colpito ancora più duro, imponendo uno 0-13 (22-35) proprio quando i bianconeri  avevano raggiunto la parità. L'abilità di CDR in uno contro uno e una valanga di  liberi (13/18 nel secondo quarto) hanno permesso di chiudere insperatamente in  scia a metà gara. Ora stop di oltre due  settimane, per l'All Star Game e i la Canadian tornerà in campo sabato 24 alla  16.10 a Sassari per la diretta su La7D, mentre per rivederla alla Unipol  bisognerà attendere il 1° aprile con Biella. CANADIAN-FABI SHOES  77-72 Canadian: Poeta 13, Koponen  14, Douglas-Roberts 22, Werner 3, Gigli 6, Vitali L. 2, Gailius 4, Lang 13. Ne:  Vitali M., Quaglia, Person. Fabi Shoes: Di Bella 6,  Zoroski 18, Carl, Ivanov 15, May 10, McNeal 17, Mazzola 2, Nicevic 4. Ne Perini,  Piunti. Arbitri: Sabetta, Seghetti,  Terreni. Note: tiri liberi: Bo 22/27,  Mt 19/23. Da due: Bo 20/34, Mt 19/42. Da tre: Bo 5/21, Mt 5/18. Rimbalzi: Bo 34,  Mt 36. Parziali: 5' 7-13, 10' 18-22, 15' 22-33, 20' 37-39, 25' 51-45, 30' 60-57,  35' 68-61, 40' 77-72. Massimo vantaggio Virtus: +9 (68-59) al 34'. Massimo  svantaggio 
di ANNA BANDETTINI L'errore generale, dai giornali alla politica alle istituzioni, è pensare che le donne si siano autocondannate al silenzio. Non è così. Sono anni ormai che anche in Italia le associazioni hanno avviato riflessioni, battaglie, campagne sui temi che riguardano il loro ruolo e la loro identità nella società. La partita, ormai è chiaro si gioca su alcuni temi fondanti: sul lavoro e il welfare, sulla partecipazione politica e la democrazia paritaria, sulla lotta al femminicidio che in Italia ha contorni allarmanti (ogni due giorni un omicidio contro una donna) e sulla rappresentazione che pubblicità e massmedia danno della donna. Sono circa 25 le associazioni (da Il paese delle donne a Filomena , da Lucy e le altre ad Aidos ) che hanno firmato una lettera-documento sulla democrazia paritaria spedita ai presidenti dei partiti, dei gruppi parlamentari di destra e sinistra. La lettera chiede che "vengano introdotte nella legge elettorale, quale che sia il sistema prescelto, norme di garanzia per una rappresentanza di genere paritaria e siano previste norme sanzioni in caso di loro mancato rispetto, nonché organismi di controllo e democrazia". Le promotrici, Noi rete donne , Associazione federativa Femminista Internazionale e Se non ora Quando-Snoq stanno da mesi lavorando alla stesura di una proposta di legge sulla democrazia paritaria, e su questi temi Snoq organizzerà a Milano una due giorni il 14 e 15 aprile. Donne in quota si è appellata pochi giorni fa al Tar e al Consiglio di Stato contro le scelte della Regione Lombardia di mettere solo una donna in giunta, contravvenendo alle leggi regionali sulla parità di genere. Lavoro e welfare. L'impegno sulla rappresentanza è direttamente legato a quello sul lavoro e sul welfare, perché se in tempi di crisi sono le donne a pagare il prezzo più alto, è anche vero che senza donne nei luoghi della politica è difficile portare i temi e fare le battaglie per le donne. E proprio sul lavoro dal maggio 2011 la milanese Libreria delle donne ha avviato "L'agorà del lavoro", una piazza pubblica di discussione dove si progetta un sistema organizzativo del lavoro nuovo e meno maschilista, dove i tempi del lavoro non siano in contrasto con quelli della vita e della cura altrettanto importanti per il welfare di un paese. L'agorà punta a un vero ribaltamento nella visione del mondo del lavoro, "è l'unico agire politico reale per modificare l'organizzazione del lavoro", dice Pinuccia Barbieri della Libreria dove sabato si presenterà il numero 100 della rivista "via Dogana": la discussione da subito è stata aperta ad altre associazioni femminili la Lud-Libera Università delle donne , Donne senza guscio ( donnesenzaguscio.blogspot.com ) e altre. Sul lavoro sta svolgendo un importante lavoro l'Udi , scesa in campo a difesa delle operaie dell'Omsa di Faenza chiedendo alle altre donne di boicottare i prodotti di quel marchio se le operaie non vengono riassunte. A tutela delle giovani lavoratrici da settimane gira sul web la lettera lanciata da Titti Di salvo sulla legge, abrogata nel 2008, 188 contro la richiesta di dimissioni in bianco da parte delle aziende. Ancora sul lavoro Pari o dispare (pariodispare. org) ha lanciato la campagna sul lavoro e la conciliazione proponendo nuove misure di welfare, a cominciare dalla richiesta del voucher universale per i servizi alla persona. Il vaucher potrebbe essere utilizzato per una badante, una babysitter o per un asilo privato agevolando così la lavoratrice donna. "Perfino molte aziende sono interessante a questo". Sulla stessa linea si sono mosse le donne di Ingenere che raccoglie professioniste dell'economia, della sociologia ecc.. che hanno redatto una sorta di abcedario su come cambiare il welfare nell'impresa e nell'economia, dall'assegno di maternità universale al ripristino del tempo pieno nelle scuole. Pari o dispare ha avviato anche una campagna su "media e stereotipi di genere" redigendo un manifesto che continua ad avere adesioni sul loro sito, con un richiamo alla pubblicità responsabile sul corpo femminile e chiedendo alle aziende di sottoscrivere un impegno a non ledere l'immagine delle donne nel promuovere i loro prodotti: da Missoni a Johnson&Johnson hanno già firmato, segno che cambiare si può. I mass media. Sulla rappresentazione della donna nei mass media si sono mosse anche le giornaliste di Giulia : dopo un monitoraggio su come la stampa italiana tratta la donna si organizzerà un convegno pubblico. Sempre Giulia è attiva su altri fronti che riguardano il linguaggio, il lavoro e la violenza che è al centro della prossima campagna di Snoq e dell'Udi: l'Udi sta elaborando un piano nazionale contro la violenza alle donne. Interessanti anche le "bacheche rosa", realizzate a Napoli da Il paese delle donne . Contro la violenza (la Lombardia è tra le poche regioni a non avere una legge regionale in merito) si muove anche Usciamo dal silenzio , il gruppo milanese, che per quest'anno riprende come centrali quello della salute che in Lombardia è particolarmente sentito, dunque la legge 194 sull'interruzione di gravidanza, il coordinamento sui consultori che stanno chiudendo. E a proposito di campagna per il rispetto delle donne, ecco l'iniziativa sulla toponomastica femminile. Persino nei nomi delle strade l'Italia non rispetta la democrazia di genere (a Torino su 1241 strade 27 solo sono dedicate a donne, a Milano che sono poche di più sono solo 130 e così via...). Maria Pia Ercolini ha proposto su Facebook una raccolta di firme che ha già avuto una quantità di adesioni con un bel progetto (8marzo3donne3strade@gmail.com) di memoria femminile: "Tre donne tre strade" chiede ai Comuni di impegnarsi a dedicare le prossime tre strade a tre donne una di rilevanza locale, una nazionale e una straniera. Il Comune di Milano ha già detto sì. 
ROMA -  Una fortissima tempesta geomagnetica, la più intensa degli ultimi 5 anni, sta avanzando dal sole verso la Terra e il suo arrivo, previsto per oggi, potrebbe interessare reti elettriche, rotte aeree e sistemi spaziali di navigazione via satellite. La tempesta, un'enorme nube di particelle cariche espulse dal sole alla velocità di circa 7,2 mln di km all'ora, è stata innescata da un paio di eruzioni solari. Si tratta probabilmente dell'evento più forte degli ultimi cinque/sei anni, più intenso della tempesta avvenuta alla fine di gennaio, ha spiegato Joseph Kunches, uno specialista in metereologia spaziale dell'Amministrazione Nazionale Oceanica ed Atmosferica degli Stati Uniti (Noaa, nell'acronimo in inglese). Secondo Kunches, si tratta di un evento in tre tappe, le prime delle quali stanno già interessando la Terra. La prima: le due eruzioni solari che si sono mosse quasi alla velocità della luce hanno raggiunto la Terra martedì sera; queste eruzioni possano causare black-out della radio. Seconda tappa: la radiazione solare ha raggiunto il campo magnetico della Terra mercoledì, con possibili conseguenze sul traffico aereo, specialmente vicino ai Poli, i satelliti e qualsiasi astronauta che stia realizzando una passeggiata spaziale. Questa fase può durare giorni. Ultima fase: la nube di plasma innescata dall'eiezione della massa coronale, che di fatto è una gran parte dell'atmosfera solare, raggiunge la Terra proprio nella mattinata di giovedì. Questa terza tappa può interessare le reti elettriche, i satelliti, gli oleodotti e i sistemi ad alta precisione GPS, utilizzati per le perforazioni di petrolio, i topografi ed alcune attività agricole. I sistema Gps utilizzati per funzioni meno sofisticate, per esempio quelli di navigazione utilizzate in molte automobili, non dovrebbero essere interessati, secondo l'esperto del Noaa, Doug Biesiecker. Kunches ha aggiunto che la componente geomagnetica della tempesta potrebbe arrivare prima del previsto, perchè segue una tempesta precedente che ha lasciato il sole domenica e che attualmente sta colpendo la magnetosfera della Terra. Queste tempeste potrebbero provocare alcune aurore boreali; e nell'emisfero settentrionale, l'aurora boreale potrebbe essere visibile a latitudine medie. Tempeste di questa entità sono state piuttosto rare nella storia recente. Da notare però che il sole è in una fase ascendente del suo ciclo di attività, di 11 anni, il cui picco è previsto per il prossimo anno. 
