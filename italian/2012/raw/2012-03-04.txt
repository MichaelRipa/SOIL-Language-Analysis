ROMA - Importanti scossoni scuotono le parti alti della graduatoria al termine dell'ottava giornata di ritorno del campionato di volley di serie A1. In un turno dove non ci sono stati match finiti al tie break, in testa alla classifica intatta solo la prima posizione con Trento saldamente al comando. L'Itas Diatec conquista la settima vittoria consecutiva e altri tre punti questa volta ai danni di Vibo Valentia. Invece nelle cosiddette piazze d'onore cambia tutto. Cuneo perde la partita contro la Sisley Belluno e anche il secondo posto a discapito della Lube. Viceversa Macerata batte Latina e cancella le ruggini dell'eliminazione di Champions League. Cambia pure il quarto posto con l'avvento della sorprendente Sisley Belluno ai danni di Casa Modena finita ko a San Giustino. Strepitosa risalita in classifica per la Copra Piacenza che si sbarazza con facilità dell'Acqua Paradiso Monza e arriva a meno due proprio dai brianzoli. Passo falso casalingo di Roma caduta sotto i colpi della Marmi Lanza Verona. In fondo alla classifica passo in avanti della Fidia Padova: in carniere tre punti strappati a Ravenna. In casa Trento il tecnico Radostin Stoytchev, fresco di qualificazione alla quarta final four europea, contro i calabresi opera un ampio turn over con una diagonale nuova di zecca Zygadlo-Sokolov, Lanza alle bande per Kaziyski e  Burgsthaler vice di Birarelli. Quello che non cambia è il punteggio sempre a favore dello squadrone dolomitico. La differenza soprattutto a muro con quindici murate da parte dei padroni di casa contro le cinque degli uomini guidati da Blengini. Mvp della serata il solito Juantorena con 16 punti. Importante vittoria di Macerata su Latina. Gli uomini diretti in panchina da Alberto Giuliani sono di nuovo alle spalle di Trento. Unica nota stonata il riacutizzarsi del fastidio al gomito per Cristian Savani. Nel sestetto di partenza si vede Kovar in diagonale con Parodi. La palma dell'uomo migliore della sfida finisce al centrale dei marchigiani Podrascanin con uno score invidiabile: 16 punti, 89 per cento in attacco, cinque muri e tre ace. I biancorossi nel complesso vanno meglio con le barricate: 14 muri contro i 7 dei laziali. Dopo tre successi di fila, Cuneo ferma la sua corsa e scende di una posizione in classifica. I piemontesi perdono a Belluno contro una formazione capace di dominare per buona parte della gara. Solo in avvio del primo set i vice campioni d'Italia giocano bene ma già nel rush finale mostrano i primi segni di cedimento. Per il resto applausi alla Sisley tornata quarta in classifica. Da incorniciare la prova di Fei autore di 26 punti. Non conosce ostacoli la corsa verso l'alto della Copra Piacenza. Gli emiliani battono nettamente Monza grazie ai 20 punti di Zlatanov e i 15 di Nikolov. Ancora una serata storta per Roma. I capitolini cadono in casa contro la Marmi Lanza Verona. La squadra di Bruno Bagnoli scappa via sul due a zero e subisce una parziale rimonta da parte dei capitolini nel terzo parziale. Poi i veneti rientrano in partita e chiudono in fretta il conto. L'allenatore dei veneti elogia la squadra: "Nelle condizioni in cui siamo i ragazzi sono stati encomiabili. Abbiamo giocato una buona partita contro una squadra con evidenti difficoltà. Ora dobbiamo cercare di rimetterci a posto fisicamente e tornarci ad allenare bene". Nell'anticipo di sabato San Giustino trova la prima vittoria da tre punti nel palazzetto di casa. Un successo nobile, contro Casa Modena protagonista della stagione in corso e alla quarta sconfitta di fila (compresa quella in Coppa Italia). E per comprendere meglio l'importanza della vittoria basta leggere negli annali: l'ultimo trionfo del sestetto umbro contro gli emiliani risaliva al lontano 2007. A salire in cattedra Rauwerdink autore di 15 punti: "Siamo contenti  -  ammette il giocatore  -  ora sappiamo sfruttare le occasioni giocare bene anche dopo il ventesimo punto. De Giorgi ha creato la base, mentre con Held è cambiato l'atteggiamento sia in allenamento che in partita. Ora siamo più squadra e possiamo dire di essere sulla buona strada". Bene pure Urnaut top scorer con 19 punti. Tra gli emiliani spicca la prova di Dennis con 22 punti. Nel match utile per sperare nella permanenza in A1 la Fidia Padova batte Ravenna (sempre più ultima e lontano da tutte) e ritrova il suo opposto Simeonov, migliore in campo e autore di una buona prova condita da 17 punti personali. In serie A2 assegnata la Coppa Italia finita nella bacheca di Castellana Grotte che in finale supera la Crazy Diamond Segrate 3-1. I risultati Energy Resources San Giustino-Casa Modena 3-1, Fidia Padova-Cmc Ravenna 3-0, Sisley Belluno-Bre Banca Cuneo 3-1, Copra Elior Piacenza-Acqua Paradiso Monza 3-0, Itas Diatec Trentino-Tonno Callipo Vibo Valentia 3-1, Lube Macerata-Andreoli Latina 3-1, M. Roma Volley-Marmi Lanza Verona 1-3. Classifica. Itas Diatec Trentino 56, Lube Macerata 46, Bre Banca Cuneo 45, Sisley Belluno 38, Casa Modena 35, Acqua Paradiso Monza 34, Copra Elior Piacenza 32, Andreoli Latina 26, Marmi Lanza Verona 28, Tonno Callipo Vibo Valentia, 25, M. Roma Volley 24, Energy Resources San Giustino 22, Fidia Padova 21, Cmc Ravenna 9. SISLEY BELLUNO - BRE BANCA LANNUTTI CUNEO 3-1 (23-25, 25-20, 25-16, 25-20) - SISLEY BELLUNO: Abdelaziz, Fei 26, Horstink 17, Dolfo, Farina (L), Kohut 11, De Togni 8, Suxho 4, Antonov 2, Ogurcak 9. Non entrati Szabò, Curti, Sorato. All. Piazza. BRE BANCA LANNUTTI CUNEO: Mastrangelo 7, Henno (L), Ngapeth 4, Fortunato 7, Wijsmans 10, Vissotto Neves 12, Grbic 4, Caceres 4, Patriarca 2, Baranowicz. Non entrati Vesely, Rossi, Pieri. All. Placì. ARBITRI: Rapisarda, La Micela. NOTE - Spettatori 1500, incasso 9900, durata set: 28', 26', 22', 25'; tot: 101'. COPRA ELIOR PIACENZA - ACQUA PARADISO MONZA BRIANZA 3-0 (25-21, 25-20, 25-23) - COPRA ELIOR PIACENZA: Marra (L), Papi 8, Zhekov 3, Nikolov 15, Kampa, Zlatanov 20, Holt 8, Tencati 1. Non entrati Kral, Sidibé, Massari, De Oliveira, Marretta. All. Monti. ACQUA PARADISO MONZA BRIANZA: Rossini (L), Zhukouski, Conte 2, Nikic 10, Forni 5, Buti 8, Rooney 9, De Cecco 4, Gavotto 7, Roumeliotis 1. Non entrati Ciabattini, Mckniff, Molteni. All. Zanini. ARBITRI: Caltabiano, Bartolini. NOTE - Spettatori 3500, incasso 12000, durata set: 28', 25', 31'; tot: 84'. FIDIA PADOVA - CMC RAVENNA 3-0 (25-20, 25-15, 25-18) - FIDIA PADOVA: Garghella (L), Schwarz 10, Gonzalez 4, Koshikawa, De Marchi 9, Simeonov 17, Semenzato 6, Suljagic 8, Zingaro (L). Non entrati Tiberti, Cricca, Giannotti, Rosso. All. Montagnani. CMC RAVENNA: Mengozzi 3, Leonardi 2, Bendandi, Corvetta 2, Sirri 3, Tabanelli (L), Verhanneman 5, Plesko 3, Moro 5, Brunner 4, Gruszka 1, Roberts 4. Non entrati Gallosti, Ricci. All. Babini. ARBITRI: Vagni, Pol. NOTE - Spettatori 2900, incasso 7100, durata set: 25', 23', 23'; tot: 71'. ENERGY RESOURCES SAN GIUSTINO - CASA MODENA 3-1 (25-20, 18-25, 28-26, 34-32) - ENERGY RESOURCES SAN GIUSTINO: Creus Larry 15, Rauwerdink 15, Patak 11, Mc Kibbin 2, Bartoletti, Finazzi 11, Petkovic, Giovi (L), Sammelvuo, Urnaut 19. Non entrati Cozzi, Tholse, Lo Bianco. All. Held. CASA MODENA: Manià (L), Sala 11, Dennis 22, Carletti, Kooy 2, Bellei 2, Esko 3, Martino 10, Casoli 3, Anderson 16, Piscopo 8. Non entrati Catellani, Yosifov. All. Bagnoli. ARBITRI: Cipolla, Sampaolo. NOTE - durata set: 26', 25', 31', 37'; tot: 119'. ITAS DIATEC TRENTINO - TONNO CALLIPO VIBO VALENTIA 3-1 (25-10, 20-25, 34-32, 25-15) - ITAS DIATEC TRENTINO: Kaziyski 12, Birarelli 4, Della Lunga 1, Juantorena 16, Zygadlo 3, Vieira De Oliveira 3, Lanza 5, Sokolov 12, Djuric 7, Colaci (L), Stokr 12, Bari (L), Burgsthaler 3. All. Stoytchev. TONNO CALLIPO VIBO VALENTIA: Falasca 4, Coscione 2, Serafini, Cernic 16, Diaz 14, Rak 9, Klapwijk 13, Barone, Fanuli (L), Nikolov 6. Non entrati Mignolo, Grassano, Banderò. All. Blengini. ARBITRI: Cesare, Piersanti. NOTE - Spettatori 3400, incasso 30000, durata set: 20', 26', 38', 24'; tot: 108'. LUBE BANCA MARCHE MACERATA - ANDREOLI LATINA 3-1 (25-16, 21-25, 25-19, 25-18) - LUBE BANCA MARCHE MACERATA: Exiga (L), Parodi 17, Stankovic 12, Kovar 12, Monopoli, Van Walle 2, Travica 4, Omrcen 10, Podrascanin 16. Non entrati Lampariello, Pajenk, Savani. All. Giuliani. ANDREOLI LATINA: Rivera Caamano 8, Gitto 6, Sottile 3, Jarosz 16, De Pandis (L), Guemart, Troy 1, Diachkov 11, Cester 10, Fragkos 2. Non entrati Tailli, Galabinov. All. Prandi. ARBITRI: Cerquoni, Satanassi. NOTE - Spettatori 1800, incasso 7400, durata set: 22', 26', 25', 24'; tot: 97'. M. ROMA VOLLEY - MARMI LANZA VERONA 1-3 (25-27, 24-26, 25-21, 19-25) - M. ROMA VOLLEY: Lebl 5, Paparoni (L), Maruotti 6, Zaytsev 20, Boninfante 3, Bencz 12, Puliti, Sabbi 13, Bjelica 7. Non entrati Paolucci, Antonucci, Corsano, Cisolla. All. Giani. MARMI LANZA VERONA: Popp 9, Kosmina, Ter Horst, Calderan, Meoni 1, Smerilli (L), Patriarca 10, Zingel 12, Kromm 21, Postiglioni 3, Gasparini 14. Non entrati Casarin. All. Bagnoli. ARBITRI: Prandi, Pasquali. NOTE - Spettatori 1200, incasso 1900, durata set: 32', 33', 30', 25'; tot: 120'. Leggi i commenti I commenti dei lettori 

In un giorno in cui per Bologna, e per il Bologna, il calcio passa in secondo piano, i rossoblù riescono a scardinare al fotofinish le barricate erette dal Novara in difesa del castello. Ci vogliono 82 minuti, un rigore sbagliato e il sacrificio di due fanti contro i legni protetti dal custode del fortino Ujkani nell’occasione del gol, ma alla fine arrivano tre punti che valgono oro. Il Bologna vola a più 6 dal Lecce, e mercoledì si recupera la sfida a una Juve che appare in debito d’ossigeno. Sotto gli occhi anche di Gianni Morandi, gli istanti che precedono la partita sono da groppo in gola. Il minuto di silenzio è rispettato religiosamente come non succede quasi mai negli stadi italiani, lasciando prima e dopo spazio alle note delle canzoni di Dalla. Un brivido corre davvero lungo la schiena. Ma c’è da giocare, e in campo il Novara davanti è poca cosa, ma è compatto, e lascia solo piccoli pertugi. Allora i rossoblù ci provano da fuori, come Rubin al 13’, bravo Ujkani a smanacciare, o Ramirez, gran mancino a lato di poco al 22’, o ancora Diamanti 5 minuti dopo. Il guizzo giusto per cambiare la partita lo avrebbe avuto proprio Diamanti – il più ispirato - al 18’, scappando a Garcia, che lo abbraccia. In area non è momento di affettuosità, ed è rigore. Occasione d’oro, eppure Ujkani ha un gran riflesso e ipnotizza Di Vaio. Col passare del tempo non cambia il copione, anzi. Anche Diamanti, acciaccato, cala, e allora si fa dura. Perché Di Vaio è evanescente, Ramirez, forse stanco dagli impegni con la Celeste, assomiglia più al distratto Paperoga che al cugino Gastone. A metà ripresa lascia il posto ad Acquafresca e si passa al 3-4-1-2, mentre il Novara si copre ancora di più con un altro mediano – Porcari – al posto di una punta – Caracciolo. Quando Raggi al 34’ di testa mette fuori per una questione di centimetri, tira aria di rassegnazione. Ma il gol arriva, e nel modo più rocambolesco possibile. È il 37’, Perez va via di prepotenza a centro area, puntata che si infrange contro il palo, arriva Di Vaio a due passi dalla riga di porta, tiro, rimpallo, ancora legno. Ma è Acquafresca che riesce a spingere la palla al di là della linea. Anche Morandi, che non ha voluto mancare, si lascia andare ad un abbraccio commosso con Luca Cordero di Montezemolo. Per il Bologna sono un gol e tre punti che cambiano la vita. Mentre scorrono i titoli di coda, tra gli applausi del pubblico, gli altoparlanti suonano “L’anno che verrà”. E allora, sarà festa tutto il giorno, in fondo a Lucio sarebbe piaciuto così. Bologna-Novara 1-0 Bologna (3-4-2-1): Gillet, Raggi, Portanova, Cherubin, Pulzetti (24’st Kone), Mudingayi, Perez, Rubin, Diamanti (43’st Garics), Ramirez (24’st Acquafresca), Di Vaio. A disp: Agliardi, Sorensen, Krhin, Taider. All: Pioli Novara (3-5-2) : Ujkani, Morganella, Lisuzzo (1’st Paci), Centurioni, Garcia, Gemiti, Pesce, Radovanovic, M. Rigoni, Jeda (22’st Rubino), Caracciolo (28’st Porcari). A disp: Fontana, Rinaudo, Mazzarani, Mascara. All: Mondonico Reti: 37’ Acquafresca Arbitro: Tommasi di Bassano del Grappa. Note: al 19’ Ujkani para rigore di Di Vaio. Ammoniti Garcia, Lisuzzo, Kone. Espulso Caracciolo (dalla panchina). Spettatori 17516 
BOLOGNA  - "Volevamo ripartire subito dopo lo stop con l'Udinese. Non volevamo farci risucchiare, perché... è un attimo. Contavano i punti più che la prestazione, siamo soddisfatti di averlo raggiunto". Stefano Pioli è raggiante e orgoglioso. Sono queste partite, contro chi si difende a oltranza, che fanno la gioia di un tecnico, se la vittoria premia attenzione, concentrazione e spirito di gruppo. Pioli spiega anche la "giornata particolare": "Sia ieri in Comune (alla camera ardente di Dalla ndr.) che qui sul campo c'era molta emozione e molta partecipazione per una persona che ha lasciato una traccia indelebile cui era giusto lasciare un tributo da parte della città, dei tifosi e per fortuna della squadra". Pioli insiste. "Troppe volte si pensa che andare in profondità con i lanci sia non saper giocare, invece concedendoci loro degli spazi noi andavamo a cercarlo in profondità, abbiamo concluso in porta, abbiamo avuto occasioni, queste sono partite che se non le sblocchi rischi di innervosirti ma abbiamo mantenuto la testa sul manubrio e abbiamo vinto con merito". Il gruppo c'è.  "Sì, sono d'accordo, trovo una grande disponibilità nel lavoro di tutti quanti, i risultati aiutano a favorire il lavoro. Grazie a questi risultati capisci che la strada che hai preso è quella giusta, i valori ci sono dovevamo trovare un certo modo di stare sul campoo, una certa intensità, l'abbiamo trovata. Si può pure perdere come con l'Udinese, ma l'atteggiamento è importante e per noi è quello giusto, abbiamo risposto anche in classifica, si rischiava di spaccarla in due: ci aspettano due partite belle con Juve e Lazio, seconda e terza forza del torneo, bisogna mantenere lucidità sono appuntamenti affascinanti ma anche molto molto difficili". LA DEDICA DI DIAMANTI  - Grande protagonista del match, Alino Diamanti sottolinea... l'ovvio: "La dedica di questo successo, ma anche della mia prova è naturalmente rivolta al grande artista che ci ha lasciato e che ricorderemo perché ha scritto la colonna sonora della nostra vita". Una vittoria che conta molto perché vi allontana dalla zona pericolo? "Trentun punti possono essere tanti ma anche pochi: bisogna arrivare al più presto alla quota che ci dà certezze. E' un mattoncino in più, ma non dobbiamo mollare". Leggi i commenti I commenti dei lettori 
L'AQUILA - Il sindaco dell'Aquila uscente, Massimo Cialente, che ha gestito l'emergenza terremoto, sarà il candidato del centrosinistra alle prossime elezioni amministrative. Sostenuto da Pd, socialisti e comunisti italiani, ha vinto le primarie nella città abruzzese. Cialente ha battuto Vittorio Festuccia, come lui medico, candidato sostenuto da Sinistra e Libertà e da Rifondazione comunista che, pur non partecipando alla primarie, ha dato indicazioni di voto. 5.007 i votanti, tra cui 41 sedicenni e 53 stranieri. A Cialente sono andati 3.510 voti (70,55%), a Festuccia 1.465 (29,45%).  Ma il tema della ricostruzione e del rilancio della città, cavallo di battaglia di Festuccia che ha accusato più volte il sindaco di inefficienza, sembra non aver fatto la differenza. Sessant'anni il prossimo giugno, Massimo Cialente è sposato ed ha tre figli. Medico pneumologo, è sindaco dell'Aquila dal 29 maggio del 2007, quando vinse al primo turno con il 53% dei voti. Iscritto fin dal 1970 al Pci, ha seguito il partito in ogni cambio di denominazione fino ad arrivare al Pd. Dal 6 aprile 2009, giorno del terremoto dell'Aquila, all'inizio del 2010 è stato vice commissario con delega all'assistenza alla popolazione, carica dalla quale si è dimesso nel settembre 2010, in dissenso con la politica dell'allora governo Berlusconi. E' stato consigliere comunale e provinciale e deputato nel 2001 e nel 2006. Il Psi regionale ha diffuso una nota in cui afferma che ora "è il momento di affrontare una seria e dura campagna elettorale per Cialente" e "soprattutto per L'Aquila". Leggi i commenti I commenti dei lettori 
E' la domenica più nera. La più pesante a livello emotivo in questa prima stagione in Serie A. Casale perde di nuovo al fotofinish, 66-63 per la Benetton Treviso. E' l'undicesima volta in questa stagione tra 1 e 3 punti di distacco. Un tragico gioco del destino che spedisce i ragazzi di coach Valentini a 4 punti dalla salvezza.  Vince infatti Cremona che risucchia nella mischia anche Teramo, nella giornata di sabato sconfitta da Venezia. Mercoledì si ritornerà in trincea per la sfida casalinga con Avellino. Da qui a fine stagione ogni gara diventerà una finale. Partenza di match a fuoco lento con Casale che prova a dirigere le operazioni con un piccolo margine di vantaggio. Temple e Hukic estraggono dal cappello due gioielli da tre punti che portano la Junior sul 6-2. Ortner dall'altra parte tiene a contatto i suoi con due correzioni d'esperienza. I due falli di Shakur costringono coach Valentini a buttare nel mischia l'acciaccato Malaventura che però risponde subito presente mettendo a segno due preziosissimi mattoncini. Thomas da fuori risponde con una palombella da capogiro ma nel finale di quarto la Novipiù si scatena con i 5 punti firmati Minard e Pierich che inchiodano il punteggio finale del primo quarto sul 19-12 per Casale. Da segnalare l'esordio in Serie A del classe '95 Di Prampero. Ancora frastornati dal finale pirotecnico dei piemontesi, i ragazzi di coach Djordjevic partono con il freno a mano tirato anche in questa seconda frazione lasciando tiri facili ai cecchini casalesi. Il neo azzurro Chiotti e Minard portano a casa punti importanti che mantengono Casale davanti. Il gioco da tre punti di Mekel riaccende d'entusiasmo un PalaVerde tramortito, e la storia del quarto si capovolge immediatamente. L'imprevedibilità ed un pizzico di fortuna dell'ex Milano Viggiano riporta Treviso sul 23-23. Casale però ha il merito di non scomporsi più  di tanto e con due invenzioni da tre punti di Stevic e Pierich si riporta ad 1' dalla sirena sul 36-30. Una sciocchezza di Becirovic (terzo fallo) permette a Ferrero di arrotondare lo score che a termine del secondo quarto recita un bel 38-30 per la Novipiù. Tornati sul parquet, l'incubo di Milano riaffiora negli occhi di tutti i tifosi casalesi presenti al PalaVerde. Dopo i due punti segnati in apertura qualcosa si inceppa e Treviso trascinata dai canestri di Goree e Ortner si riporta a contatto. La tripla di De Nicolao è lo spartiacque dell'incontro, 39-40 ancora per Casale, con la Benetton che però  si prepara al grande sorpasso. È ancora Ortner a far scatenare il PalaVerde con il suo lay-up che vale il vantaggio per i trevigiani. Casale mossa nell'orgoglio carica a testa bassa con la tripla di Hukic che blocca un astinenza ai punti che perdurava da ormai troppo tempo. Shakur, sicuramente non in giornata super, mette finalmente a segno il suo primo canestro. Viggiano scrive musica per le orecchie dei tifosi biancoverdi ma "Holly" Stevic con la sua fame sotto canestro non è da meno. Negli ultimi possessi la tensione si taglia con il coltello. Casale è più cinica, e il piazzato di Malaventura sulla sirena manda tutti all'ultima pausa sul 50-53. L'ultimo quarto è un concentrato di emozioni. Con Casale inizialmente a condurre, ma Treviso francobollata alla targa di Pierich e compagni. Stevic è l'uomo in più in area pitturata per i piemontesi ma un incredibile infortunio al ginocchio lo mette out per il delicato finale. Casale resta avanti, ma con un cappio al collo chiamato 5 falli. Hukic e Chiotti escono dalla contesa a 40'' dal termine. La Novipiù è avanti di 3, ma quando l'anello risputa la conclusione di Hukic qualcuno già immagina il triste finale. Ortner da sotto accorcia ad un solo punto il distacco, ma i viaggi in lunetta di Viggiano e Becirovic portano a 20'' dal termine Treviso sul +1. Casale ha la palla in mano e la possibilità di far sua la partita, ma Temple questa volta perde palla e la schiacciata di Mekel in contropiede pone la parola fine sull'incontro. Finisce 66-63 per Treviso. La giornata più nera della storia in Serie A per Casale. BENETTON TREVISO-NOVIPIU' CASALE 66-63 (12-19; 30-38; 50-53) BENETTON TREVISO: Ortner 14, Mekel 11, Goree 9, Thomas 8, Viggiano 9,  Becirovic 4, Bulleri, De nicolao 8, Masocco ne, Cuccarolo, Gaspardo ne,  Moldoveanu 3. All: Djordjevic. NOVIPIU' CASALE MONFERRATO: Hukic  6, Chiotti 4, Temple 12, Shakur 4,  Minard 12, Malaventura 4, Pierich 8, Martinoni ne, Stevic 11, Di  Prampero. All. Valentini. 
Le sconfitte non sono mai belle, sia quando perdi di un punto sia quando perdi in malo modo come questa sera contro la Fabi Shoes Montegranaro. Le parole sono di Marco Atripaldi, il general manager dell'Angelico che analizza la battuta d'arresto di questa sera come un incidente di percorso che ci può stare quando una squadra può contare solo sette elementi. Il GM punta l'indice contro chi in settimana parlava di play off, quando l'obiettivo conclamato di inizio stagione era e rimane la salvezza. Coach Cancellieri ammette la mancanza di serenità al tiro che di fatto ha condizionato la squadra soprattutto nel terzo quarto e la differenza nei rimbalzi offensivi frutto di una migliore composizione della batteria dei lunghi di Montegranaro. Biella ha perso 22 palloni, un enormità in una partita e ha patito a rimbalzo, oltre a un incapacità cronica nel tiro dalla lunga distanza su cui si è incaponita. La palla scottava e, complice anche un Di Bella in modalità "marcatura asfissiante" che impediva giochi facili ai biellesi, la Sutor ha portato a casa due punti importantissimi nella lotta per non retrocedere. Buono anche l'impatto di Sean May, decisamente sovrappeso, ma capace di mettere a referto 12 punti. Ma veniamo alla partita, solito quintetto base in partenza per coach Cancellieri con Miralles, Coleman, Dragicevic,  Soragna e Pullen, mentre Giorgio Valli risponde con  Di Bella, May, Karl, Zoroski e Ivanov. L'avvio è in sordina per Montegranaro , mentre un ispirato Coleman suona la carica con canestri in penetrazione prologo della sua performance all'All Star Game di domenica prossima. Biella va in vantaggio sul 16-7 senza strafare, il gioco passa da Pullen, Miralles e Coleman. Valli chiama time out e la partita si riapre grazie a McNeal e a Zoroski che martellano dal perimetro, persino il semisconosciuto Mazzola la butta dentro. Dopo dieci minuti Biella è in vantaggio ma solo di un punto. Montegranaro diventa più incisiva alla ripresa del gioco, Biella non trova il bandolo del gioco e perde molti palloni. Dopo 5 minuti le squadre hanno già esaurito il bonus, ma poi Biella subisce il break decisivo grazie ai canestri di Karl Ivanov e Zoroski 26-36 quando mancano tre minuti all'intervallo lungo. I dieci punti di vantaggio permangono nonostante un coast to coast di Coleman. Nel terzo quarto gli allenatori mettono i quintetti iniziali ma è il periodo più brutto per Biella, i suoi attaccanti non azzeccano un tiro, anzi si fanno pizzicare in inutili falli in attacco, Soragna non gira, Miralles si impappina sul più bello, Coleman forza il tiro ma non va. Sei i punti a referto, Pullen perdendo palla commette pure un antisportivo su Di Bella. Al 30' Biella è sotto di 16 punti e l'impressione è che la Sutor non abbia dato il colpo del ko. Ultimi dieci minuti con Biella che parte forte e mette a segno un parziale di 6-0 che fa ben sperare, ma Montegranaro riesce a respingere colpo su colpo e alle volte anche con un po' di fortuna nei canestri. Biella arriva anche a -7 ma perde Soragna per cinque falli e con la sua uscita si spegne definitivamente la luce. Alla fine il risultato dice Biella 63 Montegranaro 73; per la salvezza ufficiale Biella dovrà aspettare altri 15 giorni, con Venezia giovedì sarà abbastanza improbabile portare a casa i due punti, ma magari Pullen e Coleman ci stupiranno. Angelico Pallacanestro Biella  - Fabi Shoes Montegranaro  63 - 73 (18-17; 31-41; 37-53) Angelico Biella: G. Jurak  5, N. Minessi 0., A. Coleman 15, T. Soragna 4,   J. Pullen 23,  M. Laganà 0, A. Miralles 10, E. Lombardi 0,  F. Rossi n. e, W. Magarity  n. e, M. Chessa 0 , T. Dragicevic 6, Fabi Shoes Montegranaro C. Karl 4, S. May 12, G. Perini n. e., S. Nicevic 4, I. Zoroski 10, F. Di Bella 7, V. Mazzola 11, G. Piunti n. e, J. McNeal 11, D. Ivanov 14. 
