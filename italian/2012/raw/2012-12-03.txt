"E' allarme gelo nelle campagne, dopo un autunno caldo ma segnato da violenti nubifragi che hanno provocato gravi danni".  Lo afferma la Coldiretti in occasione dell'arrivo di "Attila". Le gelate improvvise ed estese metteranno in pericolo le verdure e gli ortaggi in campo. Se il periodo di gran freddo "si prolungherà con nevicate e gelate anche a bassa quota - spiega l'associazione agricola - andranno perse le coltivazioni invernali in campo come cavoli, verze, cicorie, radicchio e broccoli". Nessun pericolo, invece, per i prodotti già raccolti da tempo come mele, pere e kiwi. "Le basse temperature - continua la Coldiretti - potrebbero avere un effetto negativo anche nelle zone altimetricamente più elevate dove, se il termometro scenderà per parecchie ore sotto i -10 gradi, si potrebbe verificare una moria di gemme di piante da frutto, i cui effetti potranno essere valutati soltanto in primavera con il risveglio vegetativo delle piante". "Con l'arrivo delle gelate - conclude la Coldiretti - si chiude un anno con un andamento climatico segnato da eventi estremi, che hanno provocato all'agricoltura danni superiori ai 3 miliardi di euro, con neve e ghiaccio che hanno bloccato l'Italia durante l'inverno, caldo e siccità estivi che hanno bruciato i raccolti e nubifragi autunnali che hanno causato alluvioni e frane". 
REGGIO CALABRIA - Il derby calabrese finisce senza vincitori né vinti (1-1) ma il pareggio non accontenta nessuno. Né la Reggina, che sperava nell'aggancio ai rivali per tirarsi fuori dalla zona play-out, né il Crotone che, a lungo, ha sognato di rinverdire un successo lontano quasi 60 anni e, invece, si è visto riprendere nel finale per colpa di un rigore assai dubbio. De Giorgio gela il Granillo - Gli ospiti passano al primo affondo (18') con un bel destro parabolico di controbalzo dai 25 metri di De Giorgio che s'infila proprio sotto l'incrocio. La Reggina accusa il colpo, ma gli uomini di Drago non ne approfittano fallendo con Gabionetta, lanciato solo davanti a Baiocco, il raddoppio: il brasiliano calcia debolmente e consente a Rizzato di salvare sulla linea. Rigore generoso, Comi pareggia - Passato il pericolo, gli amaranto prendono il sopravvento e, dopo aver fallito tre buone occasioni con Adejo, Comi e Rizzato, raddrizzano il risultato (73'). L'arbitro Irrati giudica da rigore un intervento, apparso per la verità sul pallone, di Eramo su Ceravolo, e consente a Comi di realizzare l'1-1 dal dischetto. C omi ed Eramo falliscono il gol vittoria - Le due squadre non si accontentano e nel finale vanno vicinissime alla vittoria. La Reggina ancora con Comi che, all'88', calcia addosso a Caglioni a tu per tu col portiere; il Crotone all'ultimo secondo (93') con Eramo che colpisce il palo esterno con un forte destro dal limite. Leggi i commenti I commenti dei lettori 
Le avevano affidato i figli, sicuri che  quella sarebbe stata una serata da trascorrere a casa di amici senza pensieri. I  tre bambini, due maschi e una femmina, avrebbero visto un film, un cartone  animato, per poi andare a dormire. Il tutto, secondo i genitori, sotto lo  sguardo attento della baby sitter, Roxana Talavera, donna di origine  nicaraguense. La serata però, il 15 ottobre del 2009, non andò come si erano  immaginati il padre, medico all'ospedale pediatrico Bambino Gesù, e la madre dei  tre piccoli. Come accertato dalla procura di Roma e dal tribunale che oggi ha  condannato a quattro mesi di reclusione la baby sitter, quella sera si sarebbe  potuta trasformare in una vera tragedia. Tutta colpa dell'incoscienza della  Talavera che decise di somministrare alla bambina di 4 anni alcune gocce di un  forte sonnifero perchè la piccola, a differenza dei suoi fratellini, tardava a  prendere sonno. Una iniziativa che stava costando la vita alla bambina. Appena  ingerito lo psicofarmaco la piccola cominciò a stare male. Il suo organismo non  avrebbe potuto reggere gli effetti del farmaco, un sonnifero che andrebbe  somministrato solo sotto stretta prescrizione medica. I genitori, una volta  rientrati a casa, si sono subito resi conto che la situazione poteva diventare  drammatica e la piccola fu portata al pronto soccorso, dove venne sottoposta ad  una terapia urgente di disintossicazione. Per questa vicenda i genitori hanno  deciso di presentare una denuncia. Nel corso del processo si sono costituiti  parte civile, con l'assistenza dell'avvocato Donatella Amicucci. Il giudice  monocratico ha disposto anche dei risarcimenti: alla bambina andranno  quattromila euro, mentre al padre e alla madre la baby sitter dovrà versare  tremila euro. 
L'hanno picchiato a colpi di mazza sino a fracassargli la testa. È l'epilogo di una spedizione punitiva ai danni di un extracomunitario, avvenuta ieri pomeriggio in piazza Sant'Antonino, a pochi passi dalla Stazione centrale. Un possibile regolamento di conti tra parcheggiatori abusivi, secondo quanto accertato dalla polizia, intervenuta poco dopo l'aggressione. K.S., tunisico di 47 anni, è adesso ricoverato in gravi condizioni all'ospedale Civico. Poco dopo le 17, tre giovani palermitani armati di bastoni, sono scesi da una Fiat Panda e hanno iniziato a colpire con furia l'extracomunitario, provocandogli una profonda ferita alla testa. Un'aggressione che pesa come una minaccia, una sorta di avvertimento per "marcare" il territorio tenendolo lontano da una zona già controllata da altri posteggiatori abusivi. Il branco di malviventi, fuggito a bordo dell'utilitaria, ha poi fatto perdere le proprie tracce allontanandosi in direzione di corso Tukory. L'episodio di ieri pomeriggio riapre il tema caldo legato alla massiccia presenza dei parcheggiatori in tutta la città, in particolare tra le vie del centro storico. Un fenomeno che nell'ultimo anno si è diffuso sempre più sino a trasformarsi in una vera e propria estorsione, con conseguenti ritorsioni ai danni degli automobilisti che si rifiutano di pagare l'obolo al posteggiatore di turno. 
SIENA - La Montepaschi Siena travolge (101-65) la Sidigas Avellino nel posticipo della 10/a giornata di serie A e conserva il 2° posto in classifica portandosi a -2 dalla capolista Varese. Un successo mai in discussione che conferma il momento di forma dei toscani giunti alla 4/a vittoria consecutiva. Per Avellino invece si tratta della 7/a sconfitta: la squadra irpina resta ferma a quota 6 insieme a Cremona, Montegranaro, Biella e Venezia. Inizio ripresa devastante - La Montepaschi ha sfruttato la grande precisione nel tiro, soprattutto da 3 punti, e ha fatto la differenza con un gran 3° periodo con cui ha allungato definitivamente il passo dopo aver tenuto sotto controllo gli irpini per tutto il primo tempo, chiuso sul 41-36. I campioni d'Italia sono saliti sul 72-50, non si sono accontentati e hanno chiuso la gara con 36 lunghezze di margine. Sugli scudi in casa senese Kangur, Brown e Janning, autori di 22, 20 e 18 punti rispettivamente, mentre tra i campani gli unici a salvarsi sono stati Shaker (15 punti) e Richardson (14). Montepaschi Siena- Sidigas Avellino 101-65 (25-20, 41-36, 72-50) Montepaschi : Eze 2, Brown 20, Carraretto, Rasic, Kangur 22, Sanikidze 6, Ress 14, Lechthaler 4, Janning 18, Hackett 4, Moss 8, Neri 3. Allenatore: Banchi Sidigas : Tammaro ne, Biligha 3, Richardson 14, Spinelli 6, Mavraides 7, Dragovic 5, Iurato ne, Shakur 15, Johnson 5, Ebi 10. Allenatore: Tucci. Arbitri : Sahin, Vicino, Biggi. Tiri liberi : Montepaschi 19/21, Sidigas 13/18. Usciti per 5 falli: Ebi. Leggi i commenti I commenti dei lettori 


"Attila" non si  placa. Le temperature continuanno a scendere per tutta la settimana con  minime vicine allo zero. Ma il grande freddo non sarà l'unico colpo  inferto dal "re degli Unni" perché, secondo gli esperti del meteo, la  pioggia e i forti venti non abbandoneranno la capitale prima della metà  del mese. Un assaggio d'inverno già l'hanno vissuto gli abitanti  delle zone montane della Ciociaria che la scorsa settimana si sono  ritrovati con la neve alta fino ai 70 centimetri. Ma se gli operatori  turistici della provincia potranno gioire alla prospettiva di aprire gli  stabilimenti con settimane di anticipo, nella capitale si cerca di  fronteggiare quello che potrebbero essere uno degli inverni più duri e  freddi degli ultimi anni. A rischiare di cadere sotto i colpi del  maltempo è soprattutto la fascia più debole della popolazione. Ovvero  tutte quelle persone che vengono ricordate dai più solamente durante le  feste, come le migliaia di senza tetto, italiani e non, che la notte  dormono riparandosi agli angoli delle strade e nelle stazioni. Saranno  loro, più di tutti, a pagare le conseguenze del gelo delle temperature e  dell'anima. Per questo l'amministrazione capitolina ha deciso di  anticipare l'avvio dell'annuale "Piano freddo", tradizionalmente  previsto per l'8 dicembre. Il progetto metterà a disposizione dei  senza fissa dimora dodici strutture, dislocate nei vari municipi della  città, che aggiungeranno 640 posti letto ai 700 già disponibili tutto  l'anno dall'ordinario circuito d'accoglienza, per un totale di 1340  posti. Il Piano, che salvo proroghe si concluderà il 31 marzo, oltre ad  un letto caldo, fornirà agli ospiti un servizio docce, un cambio di  biancheria e vestiario e una rete di assistenza socio sanitaria che si  avvale dei servizi garantiti dalle varie Asl e dagli ospedali romani. Spiega  il vicesindaco e assessore alle Politiche Sociali, Sveva Belviso:  "Quest'anno abbiamo deciso di anticipare l'avvio del Piano freddo, per  garantire alle persone senza fissa dimora un rifugio caldo soprattutto  in queste notti di brusco calo delle temperature. Inoltre, in caso di  allerta neve, la macchina amministrativa è già organizzata per ampliare i  posti fino a 2500 letti". 
