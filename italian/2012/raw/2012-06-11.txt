Si chiama SicilyPass ed è una nuova card gratuita destinata a turisti e cittadini di Palermo che consente di ottenere sconti e partecipare a promozioni su servizi di ospitalità e trasporto, di fruizione dei beni culturali e artistici, e ancora di attività ricettive e spettacoli. L'offerta include perle scientifiche come il Museo geologico Gemmellaro e l'Orto Botanico, dimore storiche che sono tesori d'arte come Villa Malfitano, Palazzo Mirto e Palazzo Asmundo, e istituzioni musicali come l'Orchestra Sinfonica Siciliana. Per ricevere la card - ne sono state messe a disposizione dell'utenza ventimila - è sufficiente compilare il modulo di prenotazione online e recarsi alla sala guardaroba del teatro Politeama Garibaldi dal lunedì al sabato dalle 9,00 alle ore 13,00. SicilyPass è inserita all'interno del Circuito del Mito, organizzato e promosso dall'assessorato regionale Turismo, Sport e Spettacolo. (Licia Raimondi) 
Partiranno dopo il Festino le isole pedonali a Mondello. E probabilmente sarà una pedonalizzazione a tappe: prima la piazza del paese, poi il lungomare di viale Regina Elena. I dettagli del piano per l'estate saranno illustrati dopodomani, proprio a Mondello, dal sindaco Leoluca Orlando e dall'assessore alla Viabilità Tullio Giuffrè. Ieri però la giunta ha dato l'ok alla limitazione del traffico nella borgata marinara. Le isole pedonali scatteranno nella seconda metà di luglio, per organizzare al meglio la presenza dei vigili urbani, impegnati prima sulle strade del Festino, l'evento clou dell'estate, e per non stressare i palermitani con chiusure al traffico contemporanee in città e a Mondello. Intorno al tavolo della sala giunta si sono valutate varie ipotesi. Le aree pedonali dovrebbero essere due, in piazza e sul lungomare, e partire in momenti successivi perché, come ha spiegato l'assessore Giuffrè, "la pedonalizzazione deve essere un intervento positivo, nei tempi giusti, garantendo il minimo di disagi e il massimo di informazione". BLOG / Invia la tua proposta per migliorare la città Accanto alle chiusure alle auto scatteranno nuovi sensi di marcia, un potenziamento dei bus navetta e nuovi parcheggi. La valorizzazione del lungomare comporterà anche lo spostamento delle bancarelle dai marciapiedi di Mondello paese a un'area scelta ad hoc. Ma anche in città sono all'orizzonte piccole rivoluzioni nella viabilità. La giunta ha adottato la delibera proposta dall'assessore alle Manutenzioni, Agata Bazzi, per la rimozione dei cinque dossi in via Libertà. I lavori di smantellamento "cominceranno subito". E la velocità delle auto sarà tenuta sotto controllo con altri sistemi. Tra le ipotesi al vaglio, le bande rumorose, i flash ma anche controlli a distanza analoghi agli autovelox. Saranno inoltre realizzati semafori pedonali a chiamata. Allo studio degli assessorati Traffico e Manutenzioni un piano organico di interventi per la mobilità e la fruibilità complessiva dell'asse StatuaStazione centrale. Un altro nodo affrontato dalla giunta è il campo Rom della Favorita, che l'amministrazione Orlando intende smantellare. Nei prossimi giorni gli assessori al Verde Giuseppe Barbera, al Decentramento Giusto Catania, all'Istruzione Barbara Evola, all'Emergenza abitativa Agnese Ciulla incontreranno la comunità Rom che vive nel parco, per pianificare modalità e tempi dello spostamento in altre zone della città, "in campi attrezzati che permettano condizioni vivibili e favoriscano l'incontro e la comunicazione fra popolazione stanziale e popolazione nomade". Infine, l'emergenza casa: la giunta ha concordato un incontro con il direttore dell'Agenzia per beni confiscati, il prefetto Giuseppe Caruso, per trovare soluzioni che consentano di dare asilo ai senzatetto. 
VIDEO EDITORIALE Euforia a termine Gli aiuti alle banche spagnole sono una boccata d'ossigeno. Ma il rischio è che duri poco: domenica si vota in Grecia e potrebbero vincere i partiti decisi a non mantenere gli impegni con l'Europa di FEDERICO RAMPINI © Riproduzione riservata ( 11 giugno 2012 ) Tutti gli articoli di Sera 
KINGSTON - Usain Bolt rischia di essere incriminato per l'incidente d' auto che ha provocato domenica mattina. Lo ha fatto sapere la polizia giamaicana. "Nessuno può essere considerato al di sopra della legge e giustizia verrà fatta una volta concluse le indagini" ha spiegato un responsabile delle forze dell'ordine. D' altronde, secondo la legge giamaicana, tutti gli automobilisti coinvolti in un incidente d'auto, anche se solo con conseguenze materiali, devono fare rapporto alla polizia entro le 24 ore. E Bolt non lo ha fatto. CON LUI C' ERA ANCHE POWELL - Lo sprinter giamaicano ieri mattina, mentre tornava a casa dopo una festa, si è schiantato con la sua Bmw contro un guard-rail a Kingston. Il tre volte campione olimpico (100 m, 200 m e 4x100 m), non ha subito conseguenze ed è potuto tornare a casa intorno alle 5 del mattino. A subire dei danni è stata solo la sua vettura nella parte anteriore. Con lui, ma in un altro veicolo, c' era anche il suo amico e rivale Asafa Powell. Per Bolt non si tratta del primo incidente d'auto: nel 2009 lo sprinter si era cappottato con un'altra auto di grossa cilindrata e anche allora aveva riportato solo una leggera abrasione ad un piede. Leggi i commenti I commenti dei lettori 

La Procura di Roma indaga sull'operazione Siremar portata avanti dalla Regione e adesso bloccata definitivamente dal Tar del Lazio perché si configura l'ipotesi di aiuti di Stato. La Guardia di finanza ha sequestrato documenti e hard disk di funzionari e dirigenti del dipartimento regionale Bilancio coinvolti nella gara per l'acquisizione della Siremar, aggiudicata in un primo momento proprio alla cordata della Compagnia delle Isole guidata da Palazzo d'Orleans. Gara appena annullata dal Tar perché a sostegno dell'offerta vi era una fideiussione da 30 milioni di euro emessa da Unicredit ma garantita in prima battuta solo dalla Regione. Da qui il ricorso presentato dalla Navigazione siciliana spa della famiglia Franza e di Vittorio Morace, che hanno chiesto e ottenuto lo stop della gara per aiuti di Stato alla Compagnia delle Isole. Ma rischia di avere anche uno strascico giudiziario il flop dell'avventura di Palazzo d'Orleans nel settore dei trasporti marittimi. Un'avventura voluta fortemente dal governatore Raffaele Lombardo, che prima ha rifiutato di ricevere la Siremar gratuitamente dallo Stato perché in questo caso si sarebbe dovuto accollare debiti per quasi 100 milioni di euro. E, successivamente, ha messo in piedi in poche settimane attraverso un avviso pubblico lampo una cordata di armatori a lui graditi per rilevare la Siremar ripulita dalla zavorra dei debiti. Un affare che avrebbe consentito a Palazzo d'Orleans di entrare direttamente nella gestione di un'azienda da 500 marittimi. La cordata della Compagnia delle isole grazie alla fideiussione garantita in un primo momento dalla Regione ha vinto la gara con un'offerta da 60 milioni di euro: la Compagnia è composta dalla Mediterranea Holding, dall'armatore campano Salvatore Lauro, dalla Acies che ha come amministratore delegato l'imprenditrice proprietaria dello stabilimento della Coca-Cola a Catania, Maria Cristina Busi. E, ancora, dalla Davimar eolia navigazione e dalla Nvg, guidate da un gruppo di piccoli imprenditori di Milazzo e Messina (dalla famiglia Taranto a Massimo La Cava) e, infine, dalla Isolemar che vede socio di riferimento e presidente del cda l'imprenditore sardo Franco Del Giudice, coinvolto lo scorso anno in un giro di fatture false scoperto in Sardegna. Il governatore ha sempre sostenuto che tutta questa operazione era "a costo zero" per la Regione. Invece, dopo il ricorso presentato dall'altra cordata di armatori guidata dai Franza e da Morace, i giudici amministrativi hanno scoperto che la fideiussione c'era, eccome. E che proprio grazie a questa garanzia di Palazzo d'Orleans la Compagnia delle Isole ha potuto fare un'offerta più elevata: "Non vi è dubbio  -  si legge nella sentenza del Tar  -  che l'impegno di garanzia assunto da Unicredit in favore della Compagna delle Isole abbia consentito alla società di presentare un'offerta conforme alle prescrizione della lettera d'invito e la formulazione di un'offerta decisamente superiore al prezzo minimo d'acquisto. Con la conseguenza che il peso reale dell'offerta ricadeva tutto sulla Regione". A nulla è servita la giustificazione dell'amministrazione "del ritiro della garanzia" dopo la presentazione delle offerte. Ma come ha fatto la Regione a garantire 30 milioni di euro senza una delibera di giunta o una norma votata all'Ars? Con quali soldi? L'assessore all'Economia Gaetano Armao a Sala d'Ercole ha dichiarato di non essere a conoscenza di alcuna fideiussione. Dichiarazione, questa, utilizzata dai legali della Navigazione siciliana nel ricorso al Tar. Ma la stessa domanda adesso, annullata la gara, se la stanno facendo i magistrati romani che hanno inviato la Guardia di finanza per recuperare al dipartimento Bilancio tutta la documentazione sulla gara Siremar. 
Nicola Dall'Olio sarà il capogruppo del Pd in Consiglio comunale. La decisione è stata presa nel corso di un incontro che nella sede di via Treves ha riunito lunedì sera i sei consiglieri comunali democratici. Nei giorni scorsi era stato l'ex candidato sindaco Vincenzo Bernazzoli, che ha deciso di non entrare in Consiglio ma di restare alla guida della Provincia, ad indicare Dall'Olio come leader ideale in aula LEGGI . Dall'Olio, funzionario della Provincia al settore Agricoltura e presidente dell'azienda sperimentale Stuard, è stato lo sfidante di Bernazzoli alle primarie del gennaio scorso ottenendo un ottimo riscontro tra i militanti. Alle elezioni del 6 e 7 maggio è risultato il più votato nella lista del Pd con 876 voti. Dopo la sconfitta ha immediatamente chiesto la rimozione dei vertici locali del Pd e un complessivo rinnovamento della linea del partito, organizzando nei giorni scorsi l'assemblea pubblica dal titolo "Rigeneriamo la politica" LEGGI . Si presenta dunque come il volto nuovo dei democratici impegnati a risalire la china, all'insegna di una nuova strategia, nel post debacle elettorale. Dall'Olio prende il posto di Giorgio Pagliari, ex capogruppo in aula fino al commissariamento del Comune. L'intesa con il resto dei consiglieri comunali eletti verte su quella che dovrà essere una gestione collegiale del gruppo, in grado di garantire anche una certa autonomia d'azione ai singoli eletti. Massimo Iotti ( nella foto ), il secondo più votato del Pd alle elezioni e reduce, con Maurizio Vescovi e Pier Paolo Scarpino dalla precedente legislatura (le "matricole" sono Giuseppe Bizzi e Alessandro Volta, oltre allo stesso Dall'Olio) verrà proposto come vicepresidente del Consiglio comunale (incarico già ricoperto come vice di Elvio di Ubaldi dal 2007 al 2011). A Iotti potrebbe andare anche la presidenza della delicata commissione Controllo partecipate che tradizionalmente spetta a un esponenente dell'opposizione. Per quanto riguarda gli altri gruppi consiliari è confermata la presenza tra i banchi della minoranza di Paolo Buzzi del Pdl e di Elvio Ubaldi di Civiltà parmigiana. Tra i big che faranno opposizione anche anche Maria Teresa Guarnieri di Altra Politica e Roberto Ghiretti di Parma Unita. Lo stesso vale per Ettore Manno del Pdci. L'Udc, nonostante l'appoggio in campagna elettorale a Ubaldi, è intenzionato a creare un proprio gruppo, autonomo da Cp, alla guida del quale ci sarà Giuseppe Pellacini. In maggioranza il blocco dei 5 Stelle avrà come punto di riferimento nell'assise Marco Bosi ( f.n. ) 
KIEV - Non doveva neanche giocare Shevchenko, ma alla fine è stato il protagonista di una serata storica. L'Ucraina batte la Svezia, e lo fa grazie ad una sua doppietta: "Sto alla grande, è stata una partita storica, una vittoria storica per noi".  Una serata perfetta per l'ex Pallone d'Oro, che ha debuttato con la sua nazionale nel '95. "Mi sento come se avessi vent'anni, non 35", ha aggiunto l'ex attaccante del Milan. Sulle possibilità dell'Ucraina nel prosieguo del torneo: "Oggi abbiamo mostrato il nostro carattere ed un buon calcio. Ora abbiamo buone chance di qualificarci". 
ROMA- Obiettivo centrato sulle carte ricevute dalla Procura di Bari e in particolare proprio sulla  società biancorossa, come dimostrano i nuovi nomi inseriti nel  calendario degli interrogatori dagli investigatori federali oltre ai  tanti giocatori del Bari e al direttore sportivo Guido Angelozzi. Proprio l'udienza dell'ex allenatore del Bari Giampiero Ventura ha aperto oggi pomeriggio a Roma la lunga lista delle audizioni previste questa settimana dalla Procura federale nell'ambito del terzo filone dell'inchiesta sportiva sul calcioscommesse. La Procura diretta da Stefano Palazzi ha deciso di ascoltare anche il direttore generale del club pugliese Claudio Garzelli, il team manager Claudio Vino e il segretario Pietro Doronzo (tutti convocati mercoledì 13). VENTURA INTERROGATO UN'ORA E MEZZA - Negli uffici di via Po l'interrogatorio di Ventura, allenatore del Bari dall'estate 2009 al febbraio 2011 e dunque convocato come persona informati sui fatti, è durato circa un'ora e mezzo. Già ascoltato dai magistrati della Procura del capoluogo pugliese, l'attuale tecnico del Torino aveva confessato un certo atteggiamento di sufficienza mostrato dai propri calciatori durante la prima parte della stagione 2010-11. "Per il bene del calcio spero si possa far chiarezza su tutta questa storia - ha dichiarato Ventura uscendo oggi dagli uffici della Procura federale - ma non posso parlare dell'interrogatorio per tre motivi: nessun tesserato del Torino può rilasciare dichiarazioni dopo il termine del campionato; farò una conferenza il 1° luglio, ho promesso di non parlare prima; gli investigatori federali mi hanno ricordato i divieti imposti dal codice di giustizia sportiva". SI RIPRENDE SUBITO - Il lavoro della Procura - in attesa tra l'altro delle sentenze di primo grado della Commissione Disciplinare sul secondo processo sportivo - riprende domani mattina: a Roma i collaboratori di Palazzi ascolteranno gli ex giocatori del Bari Riccardo Meggiorini, Massimo Donati, Salvatore Masiello, Alessandro Parisi e Antonio Bellavista, l'ex sampdoriano Stefano Guberti, il calciatore del Bologna Daniele Paponi e il centrocampista del Parma Stefano Morrone. GIP BARI RESPINGE RICHIESTE PATTEGGIAMENTO DI MASIELLO - Il gip del Tribunale di Bari, Ambrogio Marrone, ha respinto la richiesta di patteggiamento presentata dal calciatore Andrea Masiello e dai suoi due amici, Gianni Carella e Fabio Giacobbe, arrestati dalla Procura di Bari nell'ambito dell'inchiesta sul calcio scommesse con le accuse di associazione per delinquere finalizzata alla frode sportiva. Masiello aveva chiesto di patteggiare la pena di un anno e dieci mesi, i suoi due amici a un anno e cinque mesi. Leggi i commenti I commenti dei lettori 
