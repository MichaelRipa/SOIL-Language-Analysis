NAPOLI – Scippato del Rolex il capo degli 007 tedeschi a Napoli. Un fuori programma, spiacevole e imbarazzante, ieri sera per il caposcorta del presidente tedesco Gauck in visita a Napoli per il vertice con il presidente della Repubblica Napolitano e il presidente polacco Komorowski. Davanti al Grand hotel sul lungomare, dove alloggia la delegazione in visita di Stato, e super presidiata anche dalla polizia italiana, un rapinatore è riuscito a mettere a segno il colpo beffando l'intero maxi apparato di sicurezza. Si è avvicinato fulmineo al caposcorta tedesco che aveva appena accompagnato Gauck e, pare armato di una pistola giocattolo, ha sfilato l’orologio al polso della sua vittima, un Rolex che però a quanto pare non sarebbe stato nemmeno autentico. Agli 007 della Germania non è rimasto altro da fare che denunciare il furto. Ma per scongiurare imbarazzi a raccogliere la denuncia i poliziotti italiani si sono presentati questa mattina direttamente in albergo, evitando che i colleghi arrivati da Berlino facessero la trafila in Questura. Due agenti in abiti borghese dei “falchi”, giunti a bordo di potenti in moto, preceduti a quanto pare da una rassicurante telefonata agli 007 tedeschi: "Tranquilli, questi sono dei nostri". Leggi i commenti I commenti dei lettori 
CREMONA - Milano riparte dopo il ko con Venezia. L'EA7 passa facilmente a Cremona sul parquet della Vanoli per 78-59 nel posticipo dell'ottava giornata di serie A: Olimpia avanti per tutta la partita, il break decisivo che ha spezzato il match nel terzo quarto. Per Milano 17 punti di Langford e 15 di Hairston. In doppia cifra anche Stipcevic (12) e Hendrix (11). Per la Vanoli, 15 punti di Harris, 12 di Vitali e 11 di Stipanovic. Grazie a questo successo la squadra di Scariolo sale a quota 8 punti, mentre i cremonesi di Caja restano a 4, nel gruppone di cinque squadre che chiude la classifica. Vanoli Cremona-EA7 Milano 59-78 (11-16, 25-31, 42-56) Cremona : Vitali 12, Peric 1, Kotti ne, Jackson 8, Belloni ne, Conti ne, Ruini 3, Johnson 7, Harris 15, Huff 2, Stipanovic 11, Cazzaniga. Allenatore: Caja. Milano : Giachetti 4, Stipcevic 12, Hairston 15, Fotsis 2, Cook 5, Riva ne, Chiotti 2, Melli 2, Langford 17, Hendrix 11, Basile 8. Allenatore: Scariolo. Arbitri : Taurino, Paternicò, Mazzoni. Note : Tiri liberi: Vanoli 15/20, EA7 14/18. Nessun uscito per 5 falli. Tecnici a Peric (13'), Hendrix (16'), alla panchina di Milano (28'), alla panchina Vanoli (33') e a Cook (35'). Fallo antisportivo a Harris (26'). Spettatori 2.800. Leggi i commenti I commenti dei lettori 
ROMA - Zeman torna a sorridere. Basta un rigore dubbio di Osvaldo e un tiro sporcato di Pjanic (con Lamela in sospetto fuorigioco davanti a Gilet) per superare il Torino in una singolare monday night. Proprio nella notte in cui, per la prima volta, il pubblico romanista contesta apertamente il proprio tecnico. ZEMAN: "SODDISFATTO DI NON AVER PRESO GOL, MA SPRECHIAMO TROPPO" - I fischi prima del fischio d'inizio, persino uno striscione aggressivo contro di lui: i tifosi della Roma contro Zeman nella serata che riconsegna a tutti una Roma vincente. Anche se forse non brillante, ma il boemo non sembra farci caso: "Sono soddisfatto della prestazione  -  sorride  -  abbiamo creato sei o sette palle gol non sfruttate. Io vorrei le sfruttassimo tutte, ma non ci riesce neanche il Barcellona. E poi siamo contenti di essere riusciti a non prendere gol". Stavolta per farne uno sono serviti però oltre 70 minuti. Una rete arrivata grazie a un penalty probabilmente generoso che ha fatto infuriare Ventura in panchina ("È una vergogna") ma su cui l'allenatore romanista nutre invece certezze granitiche: "L'ho visto quattro volte, per me ci sono due falli, quindi dovevamo tirare due rigori. Io ero lontano dall'episodio, c'era il settimo uomo e lì e evidentemente ha visto una spinta. Noi in fondo abbiamo preso un rigore contro l'Udinese per molto meno". SCINTILLE PJANIC-ZEMAN - A infastidire Zeman semmai sono le contestazioni. Che piovano dalla curva ("Magari lo striscione lo hanno messo tifosi di altre squadre, i nostri dovrebbero sostenere la squadra") o dai propri giocatori. La frase di Pjanic dopo il gol al derby l'ha davvero digerita poco: "Pjanic si è levato maglia dopo il gol ed è un errore come la frase dopo il derby. Lui mi ha chiesto scusa, ma non ha chiarito con chi ce l'aveva, se con me o i tifosi. E io non l'ho chiesto. Bisogna vedere con chi ce l'aveva, se con i tifosi o con me". E per quella maglia tolta, e costata un giallo, ironizza: "Magari lo fanno perché non sono abituati a fare tanti gol". Il centrocampista bosniaco risponde indirettamente con una dedica speciale: "Il gol è per De Rossi, ma non è una rivincita per me". Semmai è una rivincita contro chi lo vedeva inconciliabile con il gioco di Zeman. Che però sul suo apporto in campo è ancora critico: "Pjanic non l'ho mai discusso tecnicamente, tatticamente deve crescere. Come tutto il gruppo". Un punto di vista che il numero 15 gradisce poco: "In cosa devo migliorare? Non so, chiedetelo a Zeman. Mi mancano un po' di minuti da giocare. Vorrei sapere chi è contento di star fuori, ma rispetto le scelte del mister". Leggi i commenti I commenti dei lettori 
ROMA - La scuola dice no e torna in piazza. È stata confermato lo sciopero di sabato 24 novembre con la manifestazione a Roma, indetta da Uil e Cisl scuola, Flc Cgil, Snals-Confsal e Gilda. Intanto continuano le proteste nelle principali città italiane. Due cortei hanno sfilato per le strade della Capitale. Da Milano a Palermo continuano le occupazioni per protestare contro le politiche del governo Monti. Sabato prossimo a Roma le cinque sigle sindacali hanno organizzato una manifestazione a piazza del Popolo contro i tagli."Abbiamo rinunciato al corteo - spiega Massimo Di Menna, segretario Uil scuola - per non arrecare disagio alla cittadinanza di sabato pomeriggio". Rino Di Meglio, coordinatore nazionale della Gilda degli insegnanti, parla di governo ottuso. Gli fa eco Mimmo Pantaleo, segretario Flc-Cgil: "Non siamo più disponibili a subire i tagli alla scuola e all'istruzione pubblica. Le scelte politiche del governo Monti e del ministro Profumo assestano un ulteriore duro colpo alla qualità dell'offerta formativa". Anche la Cisl scuola conferma: "Pur avendo ottenuto il ritiro delle norme sull'orario dei docenti - spiega il segretario Francesco Scrima - non abbiamo avuto alcuna risposta sull'avvio della trattativa sulle progressioni di anzianità. Vogliamo impegni seri". I Cobas chiedono il corteo: "Una iniziativa stanziale – dice Piero Bernocchi - in una piazza peraltro ben poco capiente per la marea di manifestanti che legittimamente ci attendiamo appare del tutto inadeguata". I Cobas chiedono di organizzare "una manifestazione unitaria che parta da piazza della Repubblica alle 10 e si diriga in corteo verso il centro della città". Intanto, da Milano a Bologna si estendono a macchia d'olio le occupazioni nelle scuole. Leggi i commenti I commenti dei lettori 

NEW YORK - L'avvertimento era stato lanciato il mese scorso. Oggi Moody's è passata dalle parole ai fatti, togliendo alla Francia la prestigiosa 'tripla A' - quella dei Paesi più virtuosi - e degradando il Paese transalpino di uno scalino (da AAA ad AA1). Lo spettro della "bomba ad orologerià europea", evocato giorni fa dall'Economist parlando di Parigi, si fa adesso più inquietante. Secondo gli esperti dell'agenzia internazionale di rating le riforme annunciate dal governo francese sono insufficienti, e per questo anche l'outlook - vale a dire le prospettive economico finanziarie - resta negativo. Moody's, nel motivare la sua decisione, punta il dito in particolare sulla graduale perdita di competitività dell'economia francese e sulla rigidità del mercato del lavoro e dei servizi. Si registra insomma un deterioramento delle condizioni economiche che mette a rischio le prospettive di bilancio. Prospettive che - si sottolinea - si fanno sempre più "incerte". Un'incertezza che per l'agenzia internazionale è acuita dal fatto che la Francia è oggi, rispetto a mesi fa, più vulnerabile rispetto a eventuali futuri nuovi shock che si potrebbero verificare nell'Eurozona. La capacità di resistenza francese - spiega Moody's - è oggi "diminuita" e "l'esposizione della Francia ai Paesi periferici dell'Europa appare sproporzionatamente grande". Il rischio contagio in questa infinita crisi europea dei debiti sovrani è dunque tutt'altro che superato, e ora colpisce il cuore del Vecchio Continente. Anche se da Parigi si cerca di sminuire la batosta ricevuta da Moody's. Per il ministro francese delle Finanze, Pierre Moscovici, la perdita della 'tripla A' indurrà il governo francese in carica  "ad attuare rapidamente" le riforme. La Francia ha "ancora un buon rating", ha affermato, sottolineando come la decisione dell'agenzia di rating riguardi "la situazione lasciata dai nostri predecessori: perdita di competitività, crescita debole, deficit in aumento". "E' una sanzione della gestione del passato", ha insistito Moscovici, scaricando le responsabilità sui lasciti dell'era Sarkozy e invitando a non lasciarsi prendere dagli allarmismi. Anche perchè Moody's  - ha ancora evidenziato il titolare di Bercy - riconosce come le riforme intraprese dalla Francia, dal patto per la competitività al risanamento dei conti pubblici, vadano nella giusta direzione. 
Scippato del Rolex il capo degli 007 tedeschi a Napoli. Un fuori programma, spiacevole e imbarazzante, ieri sera per il caposcorta del presidente tedesco Gauck in visita a Napoli per il vertice con il presidente della Repubblica Napolitano e il presidente polacco Komorowski. Davanti al grand hotel sul lungomare, dove alloggia la delegazione in visita di Stato, e super presidiata anche dalla polizia italiana, un rapinatore è riuscito a mettere a segno il colpo beffando  tutto il maxi apparato di sicurezza. Si è avvicinato fulmineo al caposcorta tedesco che aveva appena accompagnato Gauck e, pare armato di una pistola giocattolo, ha sfilato l’orologio al polso della sua vittima, un Rolex che però a quanto pare non sarebbe stato nemmeno autentico. Agli 007 della Germania non è rimasto altro da fare che denunciare il furto. Ma per scongiurare imbarazzi a raccogliere la denuncia i poliziotti italiani si sono presentati questa mattina direttamente in albergo, evitando che i colleghi arrivati da Berlino facessero la trafila in Questura. Due agenti in abiti borghese dei “falchi”, giunti a bordo di potenti in moto, preceduti a quanto pare da una rassicurante telefonata agli 007 
ROMA - ''Stavo dicendo ai miei che è una vergogna, nel senso che non dovevano fare un fallo del genere. E' clamoroso, sono incavolato con i miei''. L'allenatore del Torino Giampiero Ventura sceglie l'ironia per commentare l'accaduto in occasione del rigore concesso alla Roma e le parole nel post-partita del tecnico boemo, secondo il quale ''in quella azione non c'era un fallo, ma ce n'erano due''. ''Ho sentito dire che era rigore - ribatte Ventura -, allora diciamo anche che pioveva e mi sono bagnato. A questo punto si può dire di tutto. Però le immagini sono chiare e parlano da sole''. "LA ROMA STAVA CALANDO" - Secondo il tecnico del Toro, ''il vero problema è che per me diventa difficile spiegare ai giocatori, mi chiedono perché e mi sento in imbarazzo''. ''Leggo ogni settimana lamentale a destra e a sinistra - insiste Ventura - e ho sentito Zeman lamentarsi per il rigore contro l'Udinese, ma io potrei citarne tanti di episodi del genere capitati a noi. La moviola? Bisognerebbe cercare di eliminare almeno i gol non gol, sul resto non saprei ma sicuramente certi episodi pesano. Il fatto che ci siano arbitri in più non dà garanzie''. Sulla partita il tecnico dei granata aggiunge che ''siamo una neopromossa e ci sta di soffrire quando giochi contro questi campioni, per questo mi dispiace l'episodio del rigore perché è arrivato in un momento in cui la Roma stava calando'', conclude Ventura. Leggi i commenti I commenti dei lettori 
