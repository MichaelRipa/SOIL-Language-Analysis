SIENA - Almeno per gara 1, Siena riafferma la sua legge nella corsa verso quello che sarebbe il sesto scudetto consecutivvo. La Montepaschi Siena ha sfruttato al meglio il fattore campo superando per 86-77 l'EA7 Emporio Armani Milano. Decisivo un grande McCalebb, autore di 23 punti e miglior marcatore della serata. Nonostante un illusorio vantaggio iniziale di Milano, che si porta sul 7-2 dopo 4', Siena di fatto indirizza nettamente la gara già dal primo quarto: il 26-14 dopo 10' è un bottino sul quale i toscani costruiranno la loro vittoria. Milano, che ha perso Fotsis per infortunio (è in dubbio per le prossime partite), mostra orgoglio, ma ogni volta che si fa sotto (32-31 al 15'), Siena rimette subito le cose in chiaro. Andersen e il solito McCalebb non perdonano, ed il divario torna a +11. Nel terzo periodo i padroni di casa volano fino ad un vantaggio di 18 punti (71-53). Quando la partita sembra chiusa, un parziale di 17-4 chiuso da una tripla di Bremer riporta Milano a sole 5 lunghezze di distacco (75-70). Finale parzialmente riaperto, ma una tripla di Thornton dà alla Montepaschi nove punti di vantaggio e, di fatto, l'1-0 nella serie. Lunedì si replica, sempre al Palaestra, per gara 2, poi mercoledì e venerdì sono in calendario gara3 e gara4 a Milano. MONTEPASCHI SIENA - EA7 EMPORIO ARMANI MILANO 86-77 (26-17, 51-43, 71-58) Siena: McCalebb 25, Zisis 8, Andersen 17, Carraretto, Thornton 19, Lavrinovic 11, Ress 2, Michelori ne, Lechthaler ne, Stonerook, Aradori 2, Moss 2. All.: Pianigiani. Milano: Giachetti, Mancinelli 9, Hairston 15, Fotsis, Cook 9, Rocca 1, Filloy ne, Bourousis 7, Melli 2, Bremer 10, Gentile 14, Radosevic 10. All.: Scariolo. Arbitri: Facchini, Taurino, Mattioli. Note - Tiri liberi: Siena 22/24, Milano 17/23. Tiri da tre: Siena 6/17, Milano 6/22. Fallo tecnico a Scariolo (allenatore Milano) al 12'05", a Thornton (Siena) al 13'49", a Moss (Siena) al 33'06". Usciti per falli: Moss (Siena) al 33'53". Rimbalzi: Siena 37, Milano 31. Spettatori: 5000 circa. IL QUADRO GARA 1 Montepaschi Siena - EA7 Milano         86-77 (1-0) GARA 2 (11 GIUGNO) Montepaschi Siena - EA7 Milano GARA 3 (13 GIUGNO) EA7 Milano        - Montepaschi Siena GARA 4 (15 GIUGNO) EA7 Milano        - Montepaschi Siena EV. GARA 5 (17 GIUGNO) Montepaschi Siena - EA7 Milano EV. GARA 6 (19 GIUGNO) EA7 Milano        - Montepaschi Siena EV. GARA 7 (21 GIUGNO) Montepaschi Siena - EA7 Milano Leggi i commenti I commenti dei lettori 
L’albero di Penone che spunta in parte dal legno dal quale l’artista lo ha solo in parte estratto si specchia nei Prigioni di Michelangelo, capolavoro di pietra paradossalmente bloccato nell'eterna transizione dell'incompiuto. Due fermo immagine della materia colta nel momento esatto in cui la mano dell’uomo la sta plasmando. L’ Arch of Hysteria di aureo bronzo della Bourgeois s’incurva, si tende sospeso, alludendo alla sensuale, spasmodica sinuosità della vicina Venere in amore del Pontormo. Mentre Kounellis dispone un Senza titolo come vero e proprio altare ai piedi del vibrante Cristo in Pietà di Andrea del Sarto. Nell’incipit di "Arte torna arte", titolo preso in prestito da un ciclo di lezioni di Luciano Fabro, è già chiaro il percorso di una mostra che indaga l’arte occidentale nel confronto fra Novecento e Due-Cinquecento fiorentino e italiano, come un continuum formale e sostanziale anche, e anzi soprattutto, nella rottura. Un eterno ritorno sulle orme dei classici che si manifesta tanto nel d’apres , il modo più classico e immediato, la rilettura cioè d’un capolavoro riconoscibile in quanto tale, come nelle trasfigurazioni, anche le più estreme e dunque meno immediatamente identificabili, ogni volta figlie di sensibilità e temperie diverse. GUARDA LA GALLERIA Un tema affascinante, che i curatori Franca Falleti, direttrice del museo e ideatrice della mostra, Daria Filardo e Bruno Corà, svolgono con acume, costruendo con i molti prestiti importanti una avvincente trama di rimandi, assonanze, mimesi ed ellissi, per di più in luogo ideale: la Galleria dell’Accademia (dove la mostra prosegue fino al 4/11, informazioni, visite, prenotazioni 055/294883, www.unannoadarte.it), che dell’arte occidentale contiene l’icona archetipica, il David di Michelangelo, cui ogni giorno migliaia di turisti (1.300.000 nel 2011) offrono il loro obbligato, sbigottito - e chissà quanto consapevole di quell'arcana bellezza - deliquio. Ulteriore elemento d'interesse la presenza, all'Accademia, di numerosi capolavori della Maniera, a partire dal "padrone di casa" Michelangelo per proseguire con Pontormo e del Sarto, che, malgrado il marchio d'infamia impressole dal Vasari, così duraturo da uscire dal recinto della critica d'arte - della quale l'aretino può considerarsi a buon diritto il fondatore - per divenir sinonimo nel parlar comune, ancora ai giorni nostri, di lezioso, inconcludente, compiaciuto, si proclama invece con forza, nell'acquisizione dell'inedita, irreversibile consapevolezza dell'arte di esser tale, nel rinnovamento radicalmente soggettivo dei criteri del bello e del rappresentabile, nel tormento interiore, nell'inquietudine sofferente che per la prima volta spinge gli artisti verso il baratro dell'inconscio, grande, potente, modernissima porta d'ingresso sul Novecento di avanguardie e psicoanalisi. Ed è chiaro che accanto ai toccanti fondi oro e blu cobalto di Klein poeticamente mimetizzati fra le auree tavole gotiche di Giovanni da Milano, alla Figure Setting nella quale Bacon rivela la sua ossessione per l’ Innocenzo X di Velasquez, all’intensità suprema del Rosso col quale Burri allude alla simbolica classicità del colore assoluto e della croce, così come Ranaldi fa col suo toccante Triumphans ligneo, sospeso fra la sala di Giotto e quella di Orcagna, e all’ Arlequin con espejo in cui Picasso esplicita il suo amore per la commedia dell’arte e la tradizione italica, fiorita dopo un viaggio romano con Cocteau nel 1917, la star resti necessariamente il David. Che fra le quaranta opere ne ha ispirate diverse, in un prisma allusivo, ironico, desacralizzante e comunque consapevole e riconoscente, inducendo inoltre una riflessione sulla copia sviluppata anche nelle due Gioconde di Duchamp, nel piccolo, meraviglioso, struggente Prigione morente di Klein, nella vertiginosa moltiplicazione della sala di Giotto operata dal pavimento specchiato e incrinato di Pirri, e nello specchio di Pistoletto che ricompone la Sacra conversazione di Piero della Francesca con Anselmo, Zorio e Penone al posto delle figure originali. Il simbolo della Repubblica fiorentina torna infatti nella copia scala 1:1 di vetroresina rosa e gialla in odor di pop a firma Feldmann, nel David portacenere con tanto di cicche fotografato da Luigi Ghirri, in quello narrato per progressiva sottrazione dalla poetica, allusiva matita di Ketty La Rocca, nell’infinito proliferare dei suoi occhi della potente installazione di Parmiggiani. E mentre Warhol ripassa in viola l’ Ultima cena , e Lewitt rivela sulle tracce di Piero una magistrale - e decisamente poco nota - mano di disegnatore, la performance di Martin Creed e dei suoi maratoneti che saettano nelle sale come lampi di colore, ci riporta alla leggerezza dell'ironia dell'artista («penso sia giusto vedere i musei di corsa, ti lascia il tempo di fare altre cose») e ad una fruizione dell’arte come funzione e segno di una vitalità senza tempo. 
MILANO - Il mercato dell'Inter prosegue lentamente, ma senza sosta. I dirigenti nerazzurri sono tutti al lavoro per dare ad Andrea Stramaccioni una squadra completa e competitiva prima del ritiro (6 luglio). Si muovono tutti, anche e soprattutto il tecnico che in queste ore è al MetLive Stadium per assistere a Brasile-Argentina. Un'amichevole, non tanto amichevole vista la rivalità tra le due selezioni. Ma questo poco importa al tecnico interista, che ha un solo scopo: vedere Lucas all'opera. Il gioiello del San Paolo, del quale è innamorato da mesi Massimo Moratti, è da tempo nel mirino dell'Inter. Tant'è che già in gennaio Marco Branca è volato in Brasile per cercare di chiudere la trattativa con il club brasiliano senza riuscirci. Il San Paolo per il calciatore chiede 30 milioni. L'Inter non ha intenzione di dare tale cifra, si continua a trattare. Nel frattempo Stramaccioni  -  da qualche giorno oltreoceano - all'opera quello che nelle prossime settimane potrebbe diventare un giocatore della rosa nerazzurra. Oltre a Lucas il tecnico osserverà anche i progressi dell'interista Juan Jesus e un altro papabile nerazzurro: Oscar. Nel frattempo Branca e Ausilio, con il placet di Moratti, lavorano per definire l'affare Lucas. La strada non è priva di ostacoli (in primis il prezzo), ma in aiuto del club di corso Vittorio Emanuele potrebbe arrivare la Pirelli. Senza dimenticare Lucio che in attesa della buona uscita dell'Inter potrebbe rientrare nell'operazione Lucas. Il presidente del San Paolo Juvenal Juvencio  -  alla stampa brasiliana - ha ammesso l'interesse per il difensore: "Per Lucio stiamo facendo un tentativo, ma non è facile. Lui è interessato a tornare in Brasile, ma parlare in questo momento è difficile". Leggi i commenti I commenti dei lettori 
GUBBIO  - Si tinge di nerazzurro lo scudetto Primavera. E' infatti l'Inter a laurearsi di campione d'Italia in questa categoria giovanile, torneo intitolato a Giacinto Facchetti. Nella finalissima disputata a Gubbio i giovani guidati da Daniele Bernazzani hanno superato per 3-2 la Lazio portando nella bacheca del club di Corso Vittorio Emanuele per la settima volta questo trofeo, a cinque anni di distanza dal precedente trionfo. LIVAJA SBLOCCA IL MATCH, BARRETO RISPONDE - Il match si mette subito in discesa per i nerazzurri, visto che dopo nemmeno tre giri di lancette approfitta dell'errore della difesa biancoceleste (Zampa tocca male per il proprio portiere) e, a porta vuota, supera Berardi infilando in rete d'interno destro. I ragazzi di Alberto Bollini (c'era lui in panchina nel 2001, in occasione dell'ultimo successo tricolore della Lazio), capaci di raggiungere l'atto conclusivo battendo 3-1 la Roma nel derby di semifinale, riescono a riagguantare la parità nel recupero della prima frazione, a pochi secondi dall'intervallo: in contropiede il paraguaiano Barreto sfrutta a dovere un assist di Rozzi, supera Spendlhofer e batte Sala sotto misura. GARRITANO E LONGO FANNO VOLARE L'INTER - In avvio di ripresa, però, l'Inter spinge con decisione e passa di nuovo dopo tre minuti Il tiro dalla distanza di Livaja colpisce l'incrocio dei pali e di testa Garritano appoggia il tap-in che vale il 2-1. E a metà tempo i nerazzurri scrivono i titoli di coda sull'incontro, calando il tris grazie a un'azione personale di Longo (destinato a diventare il gioiellino del mercato e premiato come mvp della Final Eight, riconoscimento dedicato per l'occasione a Piermario Morosini), che salta in dribbling tre avversari e di destro, in diagonale, mette alle spalle di Berardi. ONAZI FISSA IL PUNTEGGIO ALLO SCADERE - Solo quasi allo scadere la Lazio accorcia le distanze con Onazi con una conclusione dal limite che batte Sala per il definitivo 3-2. E così la Primavera interista in questa stagione può festeggiare un altro successo dopo quello continentale nella Next Generation Series di marzo. BERNAZZANI: "PREMIO DA DIVIDERE CON STRAMA"  - Non a caso Daniele Bernazzani ricorda chi lo ha preceduto alla guida di questa formazione. "Vincere questo campionato è una grande soddisfazione. Ma divido questo premio con Andrea Stramaccioni, che è colui che ha costruito questa squadra  -  sottolinea il tecnico della Primavera nerazzurra nel dopo partita - L'Inter sta lavorando molto bene con il settore giovanile e i risultati sono sotto gli occhi di tutti. Questo è un gruppo fantastico a livello tecnico e caratteriale. Il presidente Moratti ci ha chiamati, era felicissimo perché alla Primavera ci tiene. Longo? Non so se Samuele partirà con la prima squadra in estate, non mi occupo delle vicende di mercato. Posso solo dire che è un ragazzo di cui sentiremo parlare". MORATTI: "PRIMAVERA E' LA MIGLIORE D'EUROPA"  - Entusiasta anche Massimo Moratti. "Semplicemente fantastici. Grandi individualità, grande gruppo e un fortissimo carattere dimostrato  -  dichiara il presidente dell'Inter - Quello ottenuto oggi dai nostri ragazzi della Primavera è un traguardo voluto, costruito e meritato sin dal primo giorno della stagione ed è un giusto successo arrivato anche per merito di due allenatori come Stramaccioni e Bernazzani. Con questa vittoria abbiamo completato una serie di importanti affermazioni che ci porta ad avere, come società, il miglior settore giovanile d'Europa". LAZIO-INTER 2-3 (1-1) Lazio (4-3-3): Berardi; Ilari, Sbraga (9' st Serpieri), Vilkaitis, Marin; Onazi, Zampa, Cataldi (1' st Vivacqua); Barreto, Rozzi (42' st Tira), Emmanuel. A disp.: Scarfagna, Salustri, Cilfone, Grecco. All.: Bollini Inter (4-3-2-1): Sala; Alborno, Spendlhofer, Kysela, Mbaye; Romanò, Duncan, Crisetig; Bessa (19' Garritano) (43' st Terrani), Livaja (33' st Forte); Longo. A disp.: Cincilla, Bandini, Benassi, Pasa. All.: Bernazzani Arbitro : Rocca. Marcatori : pt 4' Livaja (I), 48' Barreto (L); st 3' Garritano (I), 23' Longo (I), 44' Onazi (L) Ammoniti : Zampa, Barreto (L) Leggi i commenti I commenti dei lettori 
EAST RUTHERFORD (Usa) - Una tripletta di Leo Messi ha regalato all'Argentina la vittoria per 4-3 sul Brasile in un'amichevole disputata ad East Rutherford nel New Jersey. I brasiliani, scesi in campo praticamente con la formazione che si presenterà all'Olimpiade, sono andati in vantaggio al 23' con Romulo ma Messi ha subito capovolto la situazione siglando due reti al 31' ed al 34'. Il Brasile non si è dato per vinto ribaltando nuovamente la situazione con i gol di Oscar ed Hulk al 56' e 72'. Un minuto dopo però l'Argentina è tornata in parità con una rete di Federico Fernandez su azione da calcio d'angolo. A chiudere i conti ci ha pensato poi Messi all'84' con un sinistro dai 20 metri che si è insaccato sotto la traversa per la gioia degli oltre 80mila presenti, precisamente 81.994, al MetLife Stadium. Nei minuti di recupero un'espulsione per parte con Lavezzi e Marcelo, allontanati dal terreno di gioco. ARGENTINA - BRASILE 4-3 (2-1) Argentina: Romero - Zabaleta, F. Fernandez, Garay, Rodriguez (88' Hugo  Campagnaro) - Sosa (56' Guinazu), Gago, Mascherano, Di Maria (74' Agüero) - Messi, Higuain (88' Lavezzi), Allenatore: Sabella Brasile: Rafael - Rafael Silva (80' Danilo), Bruno, Juan, Marcelo - Sandro, Romulo (74' Casemiro), Oscar, Hulk (82' Lucas) - Neymar, Leandro  Damiao (68' Pato). Allenatore: Menezes Arbitro : Jair Marrufo (Usa) Reti: 23' Romulo (B), 31' Messi (A), 34' Messi (A), 56' Oscar (B),  72' Hulk (B), 75' Fernandez (A), 84' Messi (A) Ammoniti: Gago, Higuain, Mascherano, Rafael Silva, Danilo Spettatori: 81.994 Leggi i commenti I commenti dei lettori 
SAN JUAN (Argentina) - L'Italia inizia con una sconfitta per 37-22 contro i Pumas  il proprio tour estivo nelle Americhe. A San Juan gli Azzurri sprecano un dominio fisico consistente sulla formazione sudamericana e pagano troppe perdite di possesso al "Bicentenario" di San Juan, facendosi rimontare nel primo tempo dal 3-10 al 13-10 e concedendo, nella ripresa, tre mete che spianano la strada al successo dell'Argentina. BRUNEL DELUSO - Il ct azzurro Brunel non ha nascosto la propria delusione per la sconfitta: "Abbiamo perso troppi palloni per poter pensare di imporre qualcosa su questa Argentina. Quando potevamo rientrare in partita abbiamo concesso un intercetto ed a quel punto il divario tra noi ed i Pumas è diventato troppo grande per ptoer pensare di rimontare. Non abbiamo giocato come volevamo, abbiamo perso troppi possessi, non abbiamo dato velocità al gioco: in sintesi non abbiamo fatto quello che volevamo". "Ora analizzeremo la partita con calma - ha detto Brunel - e valuteremo anche in base agli infortuni, tra cui quello di Bortolami, la formazione da mandare in campo contro il Canada. A Toronto dovremo essere più pronti, più precisi, migliori nelle sfide individuali, migliorare in quei piccoli particolari che oggi hanno fatto la differenza. In sei giorni dovremo migliorare molte cose. E' vero che c'erano in campo tanti giovani, siamo qui in tour per allargare la base della squadra, ma oggi non siamo stati a livello, dobbiamo fare di più per essere competitivi a livello internazionale". CASTROGIOVANNI: "TROPPI PALLONI PERSI" - "A questo livello non possiamo perdere tanti palloni - ha commentato Castrogiovanni - e penso che abbiamo fatto di tutto per perdere questa partita. Non abbiamo rispettato il piano di gioco e l'abbiamo pagata cara. L'Argentina anche senza fare bel rugby ha fatto vedere qualcosa in più, ha giocato meglio negli spazi, dobbiamo rivedere i nostri errori e guardare avanti perchè in Canada dobbiamo assolutamente vincere". Leggi i commenti I commenti dei lettori 
