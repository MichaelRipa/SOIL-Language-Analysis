PIACENZA - Nel giorno della tragedia di Piermario Morosini, sfiorato un dramma analogo in un campo alla periferia di Piacenza. Solo il tempestivo intervento di due medici e l'utilizzo del defibrillatore ha salvato la vita ad un calciatore dilettante, Massimo Proietti, 46 anni: la sua prognosi è tuttora riservata, ma i medici sperano di salvargli la vita. Determinante è stata la presenza di un defibrillatore a poche decine di metri dal campo e di due medici che sono intervenuti tempestivamente, prima dell'arrivo dell'ambulanza. Massimo Proietti stava giocando con la maglia della Libertas nel Campionato Amatori ed affrontava la Vittorino da Feltre, sul campo di questa società, che è dotata da anni del defibrillatore e di soci abilitati al suo uso. Quando, nel corso della gara, il calciatore si è accasciato, sono subito accorsi un collega che era in campo nella squadra avversaria, Sandro Pagani, ed il vicepresidente della Vittorino da Feltre, Salvatore Fermi, anch'egli medico. Proietti era in arresto cardiaco. E' stato immediatamente defibrillato dai due sanitari ed il suo cuore ha ripreso a battere ancor prima dell'arrivo dell'ambulanza. Il Progetto 'Vita' di Piacenza è stato il primo progetto Europeo di 'defibrillazione precoce' sul territorio realizzato in Italia (nel 1998) per prevenire la morte improvvisa dovuta ad arresto cardiaco. E' stato ideato a Piacenza dal professor Alessandro Capucci e dalla dottoressa Daniela Aschieri ed attualmente in provincia di Piacenza sono attivi 250 defibrillatori grazie ai quali in tredici anni sono state salvate circa 80 persone. Si tratta di un progetto che molte città italiane (e non solo) hanno chiesto in questi anni di importare. Argomenti morosini-2012 Leggi i commenti I commenti dei lettori 
Musica CASA DELLA MUSICA Dalle 10.30 alle 22.30 alla Casa della musica del Palapartenope, via Barbagallo 115, DiscoDays, la fiera del disco e della musica. Ingresso 4 euro, gratis fino a 18 anni. Dalle 11 presentazione del libro di Nicola Iuppariello "Il vinile al tempo dell'iPod". Dalle 17 presentazione del disco di Giuseppe Rapicano, "Albarosa". Dalle 20 premiazioni della sesta edizione del Festival della Cicala. Tra gli altri eventi: il gruppo "Il Cielo di Bagdad", che presenterà in esclusiva il nuovo album "Unhappy the land where heroes are needed or lalalala, ok", e il decimo compleanno di "Campania Rock", portale internet dedicato alla musica in Campania, che premierà gli "A67". AUGUSTEO Dalle 18 al teatro Augusteo, piazzetta Duca D'Aosta 263, Renzo Arbore e l'Orchestra Italiana con uno spettacolo dedicato a Roberto Murolo, con filmati, aneddoti e canzoni del maestro. I biglietti costano 40 e 60 euro. Fino al 22 aprile. Info 081 414 243. LANIFICIO25 Dalle 21 al Lanificio 25, piazza Enrico De Nicola 46, "Ad armi pari", concerto di Ivan Dalia. Il pianista e compositore non vedente torna al Lanificio dopo le ricerche sviluppate negli ultimi due anni a Berlino. Per l'occasione saranno accese solo le candele: il buio per vedere la musica. Ingresso 8 euro. Info 081 658 2915. ARENILE RELOAD Dalle 18.30 all'Arenile Reload, via Coroglio 14/b, aperitivo con la EasyChic orchestra. Segue dj set. Info 081 019 9156. TRIANON Dalle 18.30 al Trianon, piazza Vincenzo Calenda 9, omaggio ai "Re di Napoli" della canzone. Conducono Gloriana e Gianni Nazzaro, con Antonello Rondi, Mario Maglione, Ciro Capano, Mimmo Angrisano e i Fatebenefratelli. Orchestra  diretta da Enzo Campagnoli, al pianoforte Ciro Cascino. Ingresso 15 euro, ridotto a 10 per il loggione. Info 081 225 8285. AVELLINO Dalle 21 al teatro Carlo Gesualdo di Avellino, Sal Da Vinci in "Il mercante di stelle - Io più voi uguale noi". Spettacolo con le coreografie e la regia di Gino Landi. Info 0825 771 620. CASERTA Dalle 14 al santuario della Madonna di Briano (villa di Briano, Caserta), prima Tappa della Festa della Tammorra, promossa dal comitato di "Carinaro Attiva", presieduto da Bruno Lamberti. MARCIANISE Dalle 18.30 al centro commerciale Campania di Marcianise Annalisa Scarrone incontra il pubblico e firma le copie del nuovo album "Mentre tutto cambia" (Warner Music), anticipato in radio dal singolo "Senza riserva". Ingresso libero. PALASELE Dalle 21 al PalaSele di Eboli concerto di Tiziano Ferro nell'ambito del tour promozionale del cd "L'amore è una cosa semplice"”, uscito lo scorso novembre, con testi e musiche di Ferro, tranne due canzoni, "“ Paura non ho",” di Irene Grandi, e "“ La fine",” di Nesli. Ingresso 57,50 euro e 40,25 euro, prevendita inclusa. Info 089 468 8156. Danza SAN CARLO Dalle 17 al teatro San Carlo, via San Carlo 98/f, "Il Pipistrello", balletto su musiche di Johann Strauss figlio, che Roland Petit creò su commissione della Principessa Grace di Monaco. Lo spettacolo viene proposto nella versione ripresa da Luigi Bonino, storico assistente di Petit. Dirige Nicolae Moldoveanu. Biglietti da 30 a 130 euro. Info 081 797 2331. Classica SALA CHOPIN Dalle 18.30 nella sala Chopin, palazzo Mastelloni, piazza Carità 6 (Napolitano Pianoforti), "Omaggio alla lirica" con le più belle arie d'opera cantate dai partecipanti al master del maestro Bruno Praticò. Ingresso libero. PIO MONTE Dalle 11.30 al Pio Monte della Misericordia in via dei Tribunali 253, Francesco Di Costanzo e Caterina Bianco (violini), Luigi Marolda (viola) e Chiara Mallozzi (violoncello) eseguiranno il Divertimento per archi in re maggiore K136 e il Quartetto n.15 in re minore K424/b di Mozart, e Quattro pezzi per quartetto d'archi di Mendelssohn. Entrambi i concerti saranno preceduti da visite guidate. Info 081 493 550. SALERNO VERDI Dalle 20.30 nella Chiesa di San Giorgio in via Duomo a Salerno, concerto del Coro delle Voci Bianche diretto da Silvana Noschese. Teatro MERCADANTE Dalle 18 al teatro Mercadante, piazza Municipio, Mariano Rigillo in "Ferito a morte": il celebre romanzo del 1961, con cui Raffaele La Capria si aggiudicò il premio Strega, messo in scena dal regista Claudio Di Palma. Con Elena Cepollaro, Andrea De Goyzueta, Antonio Marfella, Alfonso Postiglione, Anna Teresa Rossini. Info 081 551 3396. Dalle 21 nella sala del Ridotto penultimo appuntamento del cartellone tutto "al femminile" con lo spettacolo "Tale madre, tale figlia", testo e regia di Laura Forti, interpretato da Anna Ammirati e Marion Marcucci. Info 081 551 3396. GALLERIA TOLEDO Dalle 18 alla Galleria Toledo, via Concezione a Montecalvario 34, "Ammèn", di Domenico Sabino, con Alessandra D'Elia e Susy Mennella. Biglietti 15 euro, ridotto convenzionati 12 euro, under 30 8 euro. Info 081 425 037. SANNAZARO Dalle 18.30 al teatro Sannazaro, via Chiaia 157, "Il teatro in cucina: il ragù". Anna (Antonella Morea) e Livia (Federica Aiello) mentre preparano un solenne ragù, chiacchierano, si confidano come si fa tra due vecchie amiche. Info 081 418 824. ICHOS Dalle 19 nella sala teatro Ichos di San Giovanni a Teduccio, via Principe di Sannicandro 32/a, "Ah! Mammà... La Revolution", ovvero l'inverosimile ascesa e rovina di Giggino capocomico ex Re di Napoli, liberamente ispirato a "Lettere alla madre" di Baudelaire. Di e con Antonio Lanera. Info 081 275 945. ORTO BOTANICO Dalle 11 all'Orto botanico, via Foria, "Il magico pifferaio" dai Fratelli Grimm, scritto e diretto da Giovanna Facciolo. Biglietto 7 euro. Info 081 033 0619. ORAZIO Dalle 19.30 al teatro Orazio, via Orazio 139/a, Michele Maria Lamberti, Antonio Lepre e Ciro Fiengo in "Mondo italiano". Ingresso 15 euro, ridotto 12 euro. Info 081 049 4260. PRIMO Dalle 18.30 al teatro Il Primo, via del Capricorno 4, Colli Aminei, Mario Aterrano in "Viviani La Nuit", un omaggio a Raffaele Viviani con una rilettura dei momenti salienti della Napoli vissuta dall'artista stabiese. Biglietti 15 euro, ridotto 10, giovani 8. Info 081 592 1898. DELLE PALME Dalle 18 al teatro Delle Palme, via Vetriera 12, Eduardo senior e Alessandro Tartaglia presentano "Quanti amori", una commedia musicale con i grandi successi di Gigi D'Alessio. Regia Eduardo Tartaglia Con Maurizio Casagrande, un nutrito cast di attori, cantanti e musicisti. Info 081 658 1925. BELLINI Dalle 18 al teatro Bellini, via Conte di Ruvo 14, "Chi ha paura muore ogni giorno - I miei anni con Falcone e Borsellino", di e con Giuseppe Ayala, con la regia di Gabriele Guidi. Ingresso da 15 a 30 euro, unger 25 posto unico 15 euro. Info 081 549 9688. START Dalle 19 e dalle 21 nella sede dell'associazione St'Art over Art St'Art, via Pallonetto Santa Chiara 7, per la rassegna teatrale "Game. Overture", "L'anima Buona Di Lucignolo", favola in musica di Luca Saccoia e Claudio Lauri. Info 081 063 5878. DIANA Dalle 18 al teatro Diana, via Luca Giordano 64, lo spettacolo "Questo bimbo a chi lo do?", scritto, diretto e interpretato da Eduardo Tartaglia, con Veronica Mazza, Stefano Sarcinelli. Info 081 556 7527. SAN FERDINANDO Dalle 11 al teatro San Ferdinando, piazza Eduardo De Filippo 20, per "Le grandi favole della responsabilità", in scena "Mignolina e lo spirito del fiore", attori, pupazzi e video 3D per l'allestimento ispirato all'omonima fiaba di Andersen. Ingresso 7 euro. Info 081 551 3396. NUOVO Dalle 18.30 al teatro Nuovo, via Montecalvario 16, "Le cinque rose di Jennifer" di Annibale Ruccello. Il regista Pierpaolo Sepe affida agli attori Benedetto Casillo e Franco Javarone i ruoli dei due travestiti protagonisti della pièce cult dello scrittore stabiese. Info 081 406 062. Turismo LINEA VERDE Dalle 12.20 su Rai 1 puntata di Linea Verde a Caserta. Eleonora Daniele e Fabrizio Gatta visiteranno le aree agricole intorno alla città puntando l'attenzione anche sulla mozzarella di bufala campana dop. VIA FORIA Dalle 11 l'associazione Proloco Capodimonte, Terza Municipalità e Legambiente/Neapolis 2000 propongono un nuovo itinerario di trekking urbano per via Foria. Appuntamento ingresso metropolitana. In caso di pioggia la visita sarà rinviata. Info 081 294 511. ERCOLANO Per il quinto anniversario del club "Scuderia Ferrari Club Costa del Vesuvio": dalle 9 arrivo a Torre del Greco, fino alle 11 sosta a piazza Santa Croce, partenza per Villa Signorini di Ercolano. BAIA Dalle 10 alle 13 al porto di Baia sessanta "bolidi" d'epoca daranno il via alla stagione degli eventi automobilistici firmati Classic Car Club. Tra le vetture che sfileranno, la Ford A degli anni Trenta, la Jaguar E-Type (quella di Diabolik), la Giulietta Alfa Romeo degli anni della "Dolce Vita". Info 081 570 9679. PIANO DI SORRENTO Dalle 18 nella sede del museo Vallet di Villa Fondi, Piano di Sorrento, la mostra "Sua maestà il gatto": il gatto nella storia, nell'arte, nella letteratura e nell'archeologia. Realizzata in collaborazione con l'associazione Cypraea, il Museo di Parigi a Roma, l'Ambasciata di Francia, il comune di Grenoble, la Fondazione Brigitte Bardot, l'esposizione consentirà un excursus storico ed artistico di questo felino che ha ispirato musicisti, poeti, letterati, pittori, illustratori. Fino al 20 maggio. Info 081 808 7078. AMALFI Dalle 9.30 partenza dei podisti dalla Valle dei Mulini di Amalfi per la seconda di otto tappe del circuito Parks Trail Campania organizzato dalla Aequa Trail Running di Vico Equense. Agenda FNAC Dalle 11.30 alle 13 alla Fnac del Vomero, via Luca Giordano 59, "Aggiungi un posto a... Fa'volà": le Storytellers, animatrici delle attività per i più piccoli, tornano a far divertire e imparare con personaggi fantastici, lettura animata e laboratori di manualità e riciclo. Dai 5 ai 7 anni. Info 081 220 1000. FELTRINELLI MEGASTORE Dalle 11.30 al Feltrinelli megastore, via Santa Caterina a Chiaia 23 (piazza dei Martiri), esplorazione del mondo dei vegetali attraverso l'osservazione di reperti freschi e secchi per scoprire come funzionano le piante mediante dimostrazioni, attività pratiche ed esperimenti eseguiti utilizzando materiale di uso comune. Dai 5 anni. Info 081 240 5411. VILLA PIGNATELLI Dalle 11 a Villa Pignatelli, Riviera di Chiaia 200, per il ciclo "Percorsi di fotografia", laboratorio di fotografia per ragazzi  dagli 8 ai 14 anni. Info 081 761 2356. SALERNO Dalle 17.30 nell'antico Convento dello Spirito Santo di Pellezzano (Salerno), in ricorrenza della morte di Giovanni Pascoli (6 aprile 1912), alcuni attori leggeranno le poesie, con un intervento critico di Rino Mele, mentre un architetto, Andrea Anonimo, canterà "La cavalla storna", da lui musicata. PERTOSA Dalle 11 all'Auditorium 01 della Fondazione MIdA di Pertosa (Salerno), si presentano i libri "Giù al Sud", di Pino Aprile, e "Controvento", di Antonello Caporale. Partecipa Ermete Realacci, presidente onorario di Legambiente. 
Ludici & didattici Un’altra  domenica ricca di eventi aspetta i piccoli torinesi desiderosi di  apprendere e divertirsi in compagnia dei genitori. Alle 16  alla Pinacoteca Agnelli del Lingotto, in occasione della mostra  temporanea “Meraviglie di carta. Devozioni creative dai monasteri di  clausura” il dipartimento educativo propone il laboratorio “Paperoles  contemporanee”: dopo la visita, i bambini potranno creare dei  reliquiari contemporanei per rendere immortali le icone moderne (info 011/0062713).  Dalle 16.30 il dipartimento Educazione della Fondazione Merz propone in  via Limone 24 la giornata didattica “Una domenica lunghissima” con  laboratori per bambini e adulti che permettono di avvicinarsi all’arte  contemporanea in modo piacevole e creativo (info 011/19719792). Alle 15.30 al Blah Blah in via Po 21, si tiene un “Laboratorio  di educazione alimentare”: ad accompagnare il percorso, ci sarà una  favola bizzarra, animata da verdure amiche e da un broccolo parlante,  che poterà a un percorso a tappe in cui scoprire le curiosità  alimentari. Infine ci sarà una tavola intera da colorare  inventando nuovi piatti (info www.blah-blah.it).  Alle 14 al pontile dei Murazzi del Borgo Medievale, l’editrice per  ragazzi Valentina Brioschi propone l’incontro “L'onda delle parole”:  fino alle 18 leggerà e racconterà ai bambini fantastici libri.  Proseguono i “Family day” alla Gam in via Magenta 31: l’attività  “Paesaggio mutevole” si inizia con l’osservazione delle due maestose  opere di Anselm Kiefer, per poi attraversare il percorso espositivo  riservato all’informazione intesa come trasmissione di messaggi  nel mondo biologico e chiave della nascita e dell’evoluzione del mondo e  della vita (info 011/4429518).  Laboratorio per bambini de l’Ibrida bottega di via Romani 0/A per  giocare e creare con “L’officina delle storie e delle immagini”  per bambini dai 6 ai 10 anni, dalle 15.30 alle 17 (info e iscrizioni 011/19871905 e www.libridabottega.it).  Alle 16 alla Feltrinelli Express della stazione di Porta Nuova gli  episodi del popolarissimo cartone animato “Peppa Pig” trasmesso su Rai  Yoyo si trasformano in racconti da leggere e in un divertentissimo  laboratorio a cura di Giunti Editore. Info 011/5620830.  Appuntamento alle 10.30 al Museo Egizio con il percorso di visita per  famiglie “Animali o dei?” che permetterà di esplorare il tema  della divinità nell'antico Egitto in compagnia di esperti egittologi,  alla scoperta di aneddoti e curiosità e dei condizionamenti che gli  umori degli dei potevano esercitare sulla vita di tutti i giorni (info e  prenotazione 011/4406903).  Dalle 14 alle 19 al museo A come Ambiente in corso Umbria 84/90, si  presentano i nuovi laboratori creativi “Timbuctu lab” realizzati con  imballaggi e altri rifiuti di certa provenienza (info 011/0702535). INCONTRI & EVENTI GIORNATA TOURING 2012 Torino  è tra le ventuno città italiane scelte dal Touring Club per festeggiare  il nuovo mensile “Touring” con visite guidate, aperture straordinarie,  spettacoli, bande e feste di piazza aperte a tutti. In programma,  percorsi guidati in bicicletta, visite a cura dell’associazione Ufficio  delle Arti, alle 10 e alle 11.15 gli allievi del liceo Teatro Nuovo  Torino si esibiranno in uno spettacolo di danza, a banda della Polizia  Municipale di Torino alle 11 intonerà l’Inno di Mameli mentre alle 14.30  e alle 16.15 il Torino Youth Jazz Combo intratterrà il pubblico con la  sua musica. Info e programma su www.touringclub.it/ giornatatouring I PRODOTTI DEL PANIERE Dalle  10 alle 19 al Borgo Medievale del Valentino, ritorna il mercatino  domenicale dei prodotti del Paniere della Provincia di Torino. Alle  15.30 sarà proposta la visita tematica sui prodotti  enogastronomici arricchita da interventi teatrali, curata da medievisti  del Centro di Ricerca sulle Istituzioni e le Società Medievali, che  offriranno al pubblico un inedito excursus ludico-storico-gastronomico.  Segue aperitivo serale con i prodotti protagonisti della giornata alla  Casa del Quartiere di San Salvario. Info 011/4431701. MEGGI E IL PERICOLO Alle  16.30 alla Fondazione Camis de Fonseca in via Pietro Micca 15  l'Associazione Italia Israele organizza la presentazione del  libro illustrato per ragazzi dai 7 ai 10 anni “Meggi e la città in  pericolo” dello scrittore israeliano Ben Alfa. Info www.fondazionecdf.it LA FORMA DELLO SGUARDO Per  il ciclo “Aperitivi di storia dell'arte”, alle 18.30 alla Casa del  Quartiere di via Morgari, le storiche dell'arte Federica  Tammarazio, Elena Di Majo e Michela Goi curano l’incontro “La forma  dello sguardo: leggere l'arte e capirne il linguaggio”. Info 339/7696076. UNA BELLISSIMA ORNELLA Alle  21 al Teatro Sociale Busca di Alba, Ornella Vanoni è protagonista della  serata di parole e musica “Un bellissima ragazza. Una serata di  racconti e canzoni”. A “Collisioni” la cantante si racconta, in una  serata informale e amichevole di dialogo con il suo pubblico,  intervallando la serata con alcune delle sue più celebri canzoni.  Ingresso gratuito; info www.collisioni.it MUSICA PIPISTRELLO A TEATRO L'operetta  “Il pipistrello” di Strauss su libretto di Haffner e Genée va in scena  con la Compagnia Stabile di Operette Alfafolies alle 16 all’Alfa Teatro  di via Casalborgone 16/i, per la regia di Augusto Grilli. Biglietti  25/22 euro; info www.alfateatro.it CONCERTO ALL’AFT Il  direttore Ralf Gothóni e la giovane pianista ucraina Anna Kravtchenko  (nella foto) sono i protagonisti del nuovo appuntamento con  l'Orchestra Filarmonica di Torino “Dieci brividi per le  orecchie” (pagine di Šostakovi? e Beethoven) alle 17 al Conservatorio  Verdi di piazza Bodoni. Info 011/533387. CLASSICO E PRIMAVERILE Alle  17 al Circolo Ricreativo Dipendenti Comunali in corso Sicilia 12, il  musicista Davide De Luca interpreta pagine di Beethoven, Chopin e Liszt  al pianoforte nel concerto “Classico di primavera”. Info 011/6614534. TESSAROLLO AL GILGAMESH Luigi  Tessarollo, appena rientrato da due importanti concerti con la grande  cantante americana Rachel Gould ad Ancona e Bergamo, è ospite  straordinario della jam session del Magazzino di Gilagamesh  in piazza Moncenisio 13bis. Info www.luigitessarollo.com NECESSITÀ LUNATICHE Alle  15.30 al Forum Fnac della Gru a Grugliasco, Marco Carta incontra il  pubblico e firma le copie del suo ultimo album “Necessità  Lunatica”, uscito a due anni di distanza da “Il cuore muove”, come  terzo capitolo di una discografia iniziata con “Ti rincontrerò” del  2008. Info 011/5516711. MASINI ALLA MONDADORI Alle  17 alla Libreria Mondadori in via Monte di Pietà 2 Marco Masini  incontra il pubblico e firma le copie del cd “Niente d’importante Tour  Edition”. Info www.negozimondadori.it TEATRO RAGAZZI L’ISOLA DEL TESORO Per  “Le Figure dell'Inverno”, alle 16 all’auditorium Orpheus in corso  Govone 16/a, la compagnia Ditta Gioco Fiaba di Milano mette in scena lo  spettacolo per ragazzi “L’isola del tesoro”, tratto dal libro  di Stevenson, con Andrea Cereda, Luca Follini e Massimiliano Zanellati.  Ingresso 5 euro, info www.labottegateatrale.it LA CASETTA DELLA PIMPA Per  la rassegna teatrale per ragazzi “Lo svago e il pensiero”, alle 16  all’Auditorium Giovanni Arpino in via Bussoleno 50 a Collegno va  in scena lo spettacolo “La casetta della Pimpa” di Oliviero  Corbetta, Stefania Rosso, Alessandra Ruffino: sul palco l’associazione  culturale Liberipensatori Paul Valery racconta con dolcezza le avventure  del cagnolino a pois rossi più amato dai piccoli creato da  Altan. Ingresso 5 euro; info www.assembleateatro.com CINEMA OMAGGIO A CESTE L'Associazione  Museo Nazionale del Cinema è lieta di presentare “Variazioni. Omaggio  ad Armando Ceste”: una giornata speciale per ricordare le immagini e le  parole dell'amico regista, a tre anni dalla sua scomparsa, dalle 15 a  sera al Cecchi Point - Hub Multiculturale di via Antonio Cecchi 17. Info  www.museocinema.it 

CITTA' DEL VATICANO - "I provvedimenti economici decisi dal governo Monti e la crisi in atto" stanno uccidendo i piccoli comuni e "certi tagli" previsti dalle riforme appena varate, "esclusivamente basate su una disumana logica dei numeri", sono destinate a "far perdere la speranza nel futuro a tutti" perché i poveri saranno sempre più poveri ." E i centri della Locride sono tra i più danneggiati". Malgrado il presidente della Cei (Conferenza episcopale italiana) abbia dato atto  -  al Consiglio permanente Cei del mese scorso  -  all'attuale compagine governativa di aver messo "in sicurezza" i conti dello Stato pur ammettendo che "è priorità assoluta far fronte alla crisi del lavoro", tra i vescovi italiani cresce il malumore di fronte alle enormi problematiche socio-economiche che sta vivendo il Paese. Ad uscire prepotentemente allo scoperto, facendosi portavoce dei mali di una terra già di per sé difficile come la Locride, in Calabria, è monsignor Giuseppe Fiorini Morosini, vescovo di Locri-Gerace, la stessa diocesi retta in precedenza da monsignor Carlo Maria Bregantini, ora vescovo di Campobasso e presidente della Commissione Cei per i problemi sociali e del lavoro lavoro autore  -  le scorse settimane - di analoghi critici attacchi al governo in difesa dell'articolo 18 e di severi richiami ai istituzioni, partiti e sindacati a farsi carico dell'attuale crisi che sta vivendo il mondo del lavoro. Parole che hanno creato anche qualche imbarazzo tra le alte gerarchie episcopali. Sullo stesso tenore i vescovi della Conferenza episcopale del Triveneto che, in un messaggio scritto in vista della festa del lavoro del prossimo primo maggio, tracciano un drammatico quadro sull'attuale situazione in cui versa il mondo del lavoro delle regioni del Nord-Est. Come pure i vescovi del Molise che, in un loro recente intervento, richiamano le autorità preposte ad essere più vicine al mondo del lavoro e a farsi carico delle drammatiche difficoltà di chi perde l'occupazione o non la trova. La lettera. Ma ora sullo stesso tema interviene  -  con una lettera inviata al premier Monti -  il successore di Bregantini, monsignor Fiorini Morosini, dicendo che "le difficoltà economiche stanno imponendo duri sacrifici a tutti, ma noi nella Locride le stiamo vivendo in maniera drammatica, perché per tanti aspetti qui non si è trattato di ridimensionare quanto si aveva, ma di perdere tutto. Dico tutto, senza retorica, perché certi tagli hanno comportato la perdita delle ragioni stesse per ipotizzare futuro''.  ''La conformazione geografica della Locride  -  spiega, tra l'altro, il presule - comporta una serie di centri costieri lungo la fascia Jonica, il più grosso dei quali, Siderno, conta circa 16.000 abitanti. Poi c'è l'entroterra delle zone preaspromontane e aspromontane costituito da numerosi piccoli centri con lunga storia alle spalle, che stanno lentamente morendo. La crisi in atto - denuncia il vescovo - sta accelerando la loro fine: la perdita dei servizi più elementari, quali i presidi sanitari, le scuole materne, gli sportelli postali per le pensioni degli anziani, scoraggiano la permanenza delle giovani coppie in questi luoghi. Tutti fuggono verso la costa, creando le premesse di problemi molto più gravi, sia dal punto di vista economico che da quello sociale, dei quali prenderemo coscienza nei prossimi anni, quando forse tutto sarà compromesso''. Locride in crisi. Tra i maggiori problemi elencati da monsignor Morosini, ''aggravamento del dissesto idrogeologico, criminalita', perdita di radici storiche, abbandono della piccola agricoltura, che ora integra il reddito, nuovi problemi nei paesi di approdo a causa della casa e del reddito insufficiente, denatalità in crescita, rapido invecchiamento della popolazione, definitiva perdita di interesse per l'agricoltura, il cui ritorno sarebbe un vero sbocco produttivo per la zona". Ed inoltre, "quel che può apparire oggi un guadagno per lo Stato, riducendo i servizi, verrà pagato - scrive il vescovo - in altro modo. La verità è che la logica dei numeri è disumana, perché una cosa è stabilire un numero massimo e minimo di alunni in una citta', altro nei piccoli centri della Locride, dove anche le strade che uniscono alla costa sono solo una parvenza di esse o tragico ricordo''. La Locride, denuncia il prelato, ''è stata condannata all'isolamento: treni soppressi (con conseguenti peripezie affrontate dalla gente per muoversi con i pubblici servizi), l'unica strada di collegamento con il nord della Calabria è la fatidica Strada Statale 106 in attesa da oltre 20 anni per essere 'ammodernata', pubblici uffici sempre più centralizzati. Si dice che sono le esigenze della moderna organizzazione dello Stato. Locri  -  lamenta ancora il vescovo - è al centro della Locride: per arrivare a Reggio Calabia sono necessarie due ore di treno. La crisi economica ha elevato moltissimo la fascia della poverta'; lo sanno gli sportelli della caritas Diocesana e quelli delle Caritas parrocchiali''.. Secondo Morosini ''le piccole aziende, che ancora reggono il sistema economico della Locride, avrebbero bisogno di agevolazioni e di un nuovo rapporto basato sulla fiducia e sulla trasparenza tra banche e mondo imprenditoriale (mi informano che qui da noi i tassi dati dalle banche sono elevatissimi)''. "E' necessario", chiede infine il vescovo , ''dare fiducia ai nostri giovani perché non lascino la nostra terra; purtroppo, uno dopo l'altro, stiamo perdendo tutti i giovani laureati, sui quali i genitori hanno investito tutti i loro risparmi: defraudati doppiamente. Signor Presidente, ho concluso la Settimana Santa nella Locride, esortando tutti Venerdì Santo in pubblica piazza alla coerenza di vita e all'impossibilità di far coesistere illegalita', crimine e religiosita'. Non è difficile a Locri per un Vescovo parlare di legalità e di condannare la criminalita'; difficile - conclude - è dare speranza" Leggi i commenti I commenti dei lettori 
L'Argentina lo considera una vera e propria gloria nazionale, un suo ambasciatore culturale e artistico nel mondo. Enrique Breccia, classe 1945, figlio di Alberto Breccia  -  uno dei più importanti e influenti autori di fumetti del mondo  -  giunge finalmente in Italia, dove verrà anche a vivere per qualche tempo. Così come il suo illustre genitore, Enrique Breccia è un artista poliedrico che, però, ha trovato nel fumetto  -  in spagnolo, la "historieta"  -   la sua forma espressiva più congeniale. Dopo aver debuttato nel 1968, accanto al padre e allo sceneggiatore desaparecido Hector G. Oesterheld, con una biografia di Ernesto "Che" Guevara (l'ultima edizione italiana è targata Rizzoli), Enrique Breccia si è messo, poi, in luce con serie di culto come "Alvar Mayor"  -  un gioiello ascrivibile al cosiddetto filone del Realismo magico  -  e "Il pellegrino delle stelle", entrambe sceneggiate dal compianto Carlos Trillo (sono entrambe pubblicate da Andamar). Più di recente, la 001 Edizioni ha proposto tre suoi capolavori di genere fantasy: "Il collezionista di Sogni" (su soggetto dello stesso Breccia), "Nuovo Mondo" e "Avrack, il signore dei falchi" (questi ultimi due scritti da Ricardo Barreiro). Imminente anche una sua storia orrorifica con protagonista il Dylan Dog della Sergio Bonelli Editore. Breccia sarà presente a Napoli per tre giorni, ospite della Scuola Italiana di Comix di Mario Punzo, per dedicarsi a una serie di incontri collocati nel ricco calendario di Comicon[off], summa degli incontri cittadini ruotanti intorno all'imminente Napoli Comicon (dal 28 aprile al primo maggio presso la Mostra d'Oltremare). Giovedì 19 aprile alle 16, l'artista parteciperà a una conferenza presso l'Accademia di Belle Arti, mentre, in contemporanea, verrà aperta al pubblico  -  nei locali della Scuola Italiana di Comix  -  un'esposizione di tavole originali. Venerdì 20 e sabato 21, invece, dalle 10 alle 13 e dalle 14.30 alle 17.30 si terrà un workshop full-immersion a numero chiuso (dieci posti al costo di 70 euro) in cui Breccia svilupperà in forma pratico-teorica un discorso su vari aspetti del fumetto: la composizione della tavola, le inquadrature, le matite e le chine. Per prenotazioni e informazioni: Scuola Italiana di Comix, via Atri 21, tel.: 081459643, e-mail: info@scuolacomix. com 
