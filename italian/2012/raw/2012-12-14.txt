Erano oltre diecimila. Soldati e patrioti cechi e slovacchi. Disertori, secondo le autorità austroungariche,  furono catturati e spediti in Italia tra il 1916 e ‘18. Il loro campo di prigionia fu il più singolare di tutta Europa, assiepato a Padula, tra i chiostri della Certosa di San Lorenzo. Storie da Grande Guerra. Che saranno ricordate nel piccolo comune del salernitano sabato 15 dicembre, a partire dalle 9, con cerimonie, mostre e conferenze. L’evento, intitolato “Dov’è la nostra patria? Luoghi e storie della Legione ceco-slovacca in Italia”, prevede la partecipazione anche degli ambasciatori della Repubblica ceca, Petr Burianek, e della Slovacca, Maria Krasnohorska. Assieme al colonnello Antonino Zarcone, capo Ufficio storico dello Stato Maggiore dell’Esercito, al soprintendente ai beni architettonici di Salerno Gennaro Miccio e Paolo Imparato, sindaco di Padula, scopriranno una lapide commemorativa trilingue. Seguirà alle 10 nella Sala del Refettorio una giornata di studi e conferenze sui diecimila prigionieri della legione ceco-slovacca che, animati dal senso di ribellione verso l’autorità austriaca, chiesero di arruolarsi come volontari nell’esercito italiano”. Furono così e spediti al fronte per la Seconda battaglia del Piave nel luglio 1918. Appuntamenti interessanti anche per i non addetti ai lavori, che alle 17 potranno assistere alla proiezione di un video 3d del campo. Alle 17.30 sarà poi inaugurata nella passeggiata coperta della certosa, una mostra di oltre 200 immagini (visitabile fino al 15 maggio 2013), curata da Vincenzo Pinto e Giovanni Villani che restituiscono un aspetto unico della certosa ad inizio Novecento, invasa da baracche, brande e tende militari. Molte foto provengono dalla famiglia lucana di Francesco Finiguerra, allora capo del lager, benvoluto dagli stessi internati per la sua impeccabile condotta verso i prigionieri. L’evento è organizzato dalla Soprintendenza di Salerno, in collaborazione con l’associazione culturale “Nova Civitas”, coordinata da Caterina Di Bianco, info ambientesa.beniculturali.it 
LIVORNO - Il Livorno fa suo l'anticipo contro la Ternana, battuta 2-1, in rimonta, grazie alla doppietta del bomber Siligardi e per una sera raggiunge il Sassuolo al comando della serie B. Al 22' è la Ternana a passare in vantaggio. Ragusa calcia fuori dallo specchio della porta ma Fazio in modo fortunato, si trova il pallone sui piedi e segna l'1-0. Al 45' i labronici raggiungono il pari. Una serie di giocate tra Paulinho e Siligardi portano la Ternana a commettere fallo: Belingheri da calcio piazzato dal limite riesce a servire Siligardi che dalla destra segna l'1-1. Sempre il bomber amaranto raddoppia al 31' della ripresa, questa volta da calcio di punizione inventa un bolide preciso sotto la traversa, per l'undicesimo sigillo stagionale che consegna i tre punti e la testa della classifica in coabitazione con il Sassuolo a quota 42. Leggi i commenti I commenti dei lettori 

Musica TRIANON Dalle 21 al Trianon, piazza Vincenzo Calenda 9, concerto della Nuova  Compagnia di Canto Popolare che eseguirà brani musicali della "Cantata  dei Pastori", come "Quanno nascette ninno", "La canzone di Razzullo e  Sarchiapone", "Rosa d'argento e rosa d'amore", ma anche brani tratti  dagli ultimi cd del gruppo, "Candelora". Ingresso da 10 a 15 euro. Info  081 225 8285. ARENILE RELOAD Dalle 21.30 all'Arenile Reload, via Coroglio 14/b, jazz 'n' sushi e presentazione del Bagnoli Jazz Festival, con Brenda Boykin, Bebo fest e Super lounge. Alla consolle anche Alessandra Argentino e dj Cerchietto. Ingresso libero entro mezzanotte. Info 081 019 9156. DUEL BEAT Dalle 23 nella sala 2 e 3 del Duel Beat di Agnano, via Antiniana 2/a, di scena Jerome Sydenham, produttore e dj di musica elettronica nato nel 1967 in un piccolo paese della Nigeria, Ibadan. Ingresso libero entro 00:30, dopo 10 euro. BACOLI Dalle 22.30 al Cycas caffè di Bacoli, via Miliscola 13, salirà sul palco il trio "Flor & Etno Sponde", nato nel 2009 dall'incontro tra Floriana Cangiano, la cantante, Ernesto Nobili, chitarrista ed arrangiatore, e più tardi col chitarrista Edoardo Puccini. Ingresso libero. Info 081 523 1660. UP STROKE Dalle 22.30 all'Up Stroke di Bagnoli, via Coroglio 128, serata rock con i Pineyes live, serata con le cover delle band e dei personaggi che ne hanno scritto la storia come Dire Straits, Rolling Stones, Verve, Radiohead, Springsteen. Free buffet di primi piatti campani e dj Daniele Tozzi. Info 329 421 1510. CASTELLAMMARE DI STABIA Dalle 19 al teatro Supercinema di Castellammare di Stabia, la manifestazione "Noi stiamo con Telethon", a cui parteciperanno personaggi del mondo dello spettacolo e dello sport come Fiorenza Calogero, Ernesto Lama, Sebastiano Somma, Carmine Abbagnale, Giuseppe Abbagnale, Peppeniello Di Capua, Gennaro Iezzo. AVELLINO GESUALDO Dalle 20.30 al teatro Carlo Gesualdo di Avellino, piazza Castello, il concerto di beneficenza "L'Irpinia per l'Emilia - Terremoto Memoria Solidarietà", organizzato per il Teatro comunale di Ferrara, con la band di medici-musicisti dell'Azienda ospedaliera "San Giuseppe Moscati". Info 0825 756 403. Classica SAN CARLO Dalle 18 al teatro San Carlo in occasione del bicentenario della nascita di Giuseppe Verdi, "La Traviata", l'opera, l'ultima della "trilogia popolare", ispirata a "La dame aux camélias" di Alexandre Dumas figlio. Regia di  Ferzan Özpetek, direttore Michele Mariotti, maestro del Coro Salvatore Caputo, direttore del Corpo di Ballo Alessandra Panzavolta, scene Dante Ferretti. Info 081 797 2331. DOMUS ARS Dalle 18 al Domus Ars, via Santa Chiara 10/c, per "I giorni delle calende", rassegna diretta da Carlo Faiello,"Rock in acustico", concerto del Quartetto d'archi Gagliano, con musiche di Mozart, Webern, Dvorak. Dalle 20.30 il pianista Genny basso, musiche di Chopin. Info 081 342 5603. CAPUA Dalle 19.30 al Museo Campano di Capua, per la rassegna "Suoni e luoghi d'arte", concerto di Giuseppe Albanese al pianoforte. Musiche di Beethoven, Debussy, Liszt. Teatro SANNAZARO Dalle 21 al teatro Sannazaro, via Chiaia 157, "I Love Napoli Cafè Chantant - Bon Voyage!", nuovo allestimento del Cafè Chantant con uno spettacolo che conclude i festeggiamenti del quarantennale della storica sala. Con Lara Sansone, Luca Sepe, il trio Ardone, Peluso e Massa, l'orchestra e il balletto del Sannazaro. Info 081 411 723. ORAZIO Dalle 21 al teatro Orazio, via Orazio 139/a, Alessandra Borgia nello spettacolo-monologo "Napoli... profumi di donne". L'attice stabiese si misura con personaggi dai caratteri definiti come Eduardo, Bovio, Viviani, Ruccello. Ingresso 15 euro. Info 081 049 4260. AREA NORD Dalle 20.30 al teatro Area Nord di Piscinola, via Nuova Dietro la Vigna lotto 14/b, la compagnia Le Pecore Nere presenta "Il gioco della coppia", liberamente ispirato a "Delirio a due" di Ionesco, per la regia di Sergio Di Paola. Ingresso 12 euro, ridotto giovani 8 ero. Info 081 585 1096. TOTO' Dalle 17.30 al teatro Totò, via Frediano Cavara 12/e, lo spettacolo "Amore e corna al tempo di Facebook", commedia scritta e diretta da Pier Francesco Pingitore, con Martufello & Pamela Prati. Info 081 564 7525. NUOVO Dalle 21 al teatro Nuovo, via Montecalvario 16, Silvio Orlando in "Il nipote di Rameau", di Denis Diderot. In scena un "quadro" che dipinge la visione del bene e del male da punti di vista opposti, rendendo alcuni aspetti della società settecentesca estremamente attuali. Info 081 497 6267. Dalle 20.30 nella sala Assoli "Cuore nero", di Fortunato Calvino. L'autore e regista affronta il  dramma dell'amore tra due uomini della mala e il "codice d'onore" delle  mafie, che non tollerano l'omosessualità. Info 081 406 062. MERCADANTE Dalle 21 al teatro Mercadante, piazza Municipio 72, lo spettacolo "Mortal Kabaret", di Roberto Russo, regia Fabrizio Bancale, con Riccardo Polizzy Carbonelli, Daniele Russo, Bruno Tramice, Michele Ruoppolo, Raffaele Parisi, Sergio Fenizia. Info 081 551 3396. IL POZZO E IL PENDOLO Dalle 21 a Il Pozzo e il Pendolo, piazza San Domenico maggiore 3, Rosaria Di Cicco e Matteo Mauriello in "Affari illegali di famiglia". Info 081 542 2088. IL PRIMO Dalle 21 al teatro Il Primo, viale del Capricorno 4,  lo spettacolo "Il servo di Byron", dal romanzo di Franco Buffoni, con Roberto Azzurro. Info 081 592 1898. LANIFICIO 25 Dalle 21 al Lanificio 25, piazza Enrico De Nicola 46, una sera in Palestina con lo spettacolo "Mi chiamo Omar", scritto e diretto da Luisa Guarro e ispirato a richiami della memoria di Omar Suleiman. Ingresso 15 euro con buffet. Info 081 658 2915. S SALERNO Dalle 21 allo studio Apollonia di Salerno, via San Benedetto, "Prima Vedere Cammello", di e con  Peppe Lanzetta, sul palco con Jennà Romano, Antonella Raimondi. POMPEI Dalle 20.30 al teatro Di Costanzo Mattiello di Pompei, "Parlami d'amore Mariù", con Piero Mazzocchetti, un crossover tra la musica leggera e la lirica. Info 081 857 7725. CASERTA COMUNALE Dalle 20.45 al teatro Comunale di Caserta, via Mazzini 71, Carlo Buccirosso in "Finché morte non vi separi", spettacolo con la grazia tipica della commedia tradizionale popolare. Info 0823 442 990. LACEDONIA Dalle 21 al teatro Comunale di Lacedonia, Giacomo Rizzo nella commedia di Eduardo Scarpetta, "Il turco napoletano". Con la partecipazione di Sergio Solli. Info 334 663 2836. EX SALID Alle 20 e alle 21 al teatro Ghirelli di Salerno, ex Salid, via Lungoirno, la Fondazione Salerno Contemporanea propone al pubblico la nuova performance di Peter Greenaway, "The seventh ave - La settima onda", tratto da "La Tempesta" di William Shakespeare. Info 800 188 958. ASCEA MARINA Dalle 21 nell'auditorium Parmenide di Ascea Marina (Salerno), omaggio alla carriera di uno straordinario attore italiano, Paolo Villaggio, che compirà 80 anni il 30 dicembre. L'artista ligure, ispirandosi ai testi "Vita, morte e miracoli di un pezzo di merda" e "Delirio di un povero vecchio", si cimenterà in un monologo in cui ripercorrerà la sua vita di attore poliedrico. Cinema AVELLINO Per il festival cinematografico "Laceno d'oro": dalle 20.30 nel Carcere Borbonico di Avellino, sala Conferenze, "Ruggine", di Daniele Gaglianone. Segue incontro con il regista, Gianluca Arcopinto, Vincenzo Marra. Info 0825 36 027. Libri CAPUA Dalle 18.30 a Palazzo Lanza, corso Gran Priorato di Malta 25, Capua, si tornare a parlare del Regno delle Due Sicilie con il romanzo di Aldo Vella, "Gaeta, il fuoco e la polvere". Info  0823 622 924. Agenda VISIONARIUM Dalle 19 alle 22 a Palazzo Migliaresi, Rione Terra, Pozzuoli, presentazione di Visionarium, un nuovo calendario ispirato ai Campi Flegrei a cura di Salvio Parisi (creativo e fotografo) & Paolo Lubrano (pubblicitario ed event maker). BAGNOLI Dalle 9 alle 14 alla Porta del Parco di Bagnoli, giornata dedicata ad iniziative didattiche, formative, scientifiche, ambientali e culturali e anche un'’ occasione per illustrare e far conoscere da vicino ai cittadini la trasformazione urbana in atto nell’'area. Info 081 242 4202. PALAZZO REALE Dalle 18 la sala Dorica di Palazzo Reale, ospita la mostra "Wood, Stone and Friends" di Jimmie Durham, artista, saggista, poeta ed attivista politico. Dalle 18 anche "Tableaux Vivants: l'arte prende vita": dipinti delle collezioni artistiche che, dopo essere stati illustrati ai visitatori, saranno messi in scena nella Cappella Palatina dagli attori dell'associazione culturale teatrale "Teatri 35". STAZIONE CENTRALE Dalle 16 alle 19 nella galleria commerciale della stazione di Napoli Centrale, per la rassegna "Christmas Time", animazione per bambini. ATRIPALDA Dalle 20.30 inaugurazione mostra personale di Piero Mastroberardino, "La donna è mobile..." nella sede della Roberto Arredamenti Show Room di Atripalda (Avellino). MARCIANISE Dalle 18.30 alle 21 la Reggia Designer Outlet di Marcianise si accende di luci e colori per offrire ai visitatori un'atmosfera magica con il Presepe Vivente che sarà replicato domani e il 23 dicembre. 
ATENE - Milano dice addio all'Eurolega. Al termine di una partita tirata, all'insegna dell'equilibrio, l'EA7 esce sconfitta dal parquet dell'Olympiacos (82-81) e saluta l'Europa. C'è da dire che complice il netto successo del Caja Laboral Vitoria sul Cedevita Zagabria, anche una vittoria al Pireo non sarebbe bastata alla squadra di Scariolo per accedere alla Top 16. Per l'Olimpia il ko di Atene è due volte amaro perché Milano si fa superare nell'ultimo minuto di gioco, mancando con Langford il libero che sarebbe potuto valere l'overtime. LIBERI MALEDETTI - Milano era partita decisamente meglio nel primo quarto, lasciando l'Olympiacos sotto di tre, ma all'intervallo erano i greci a sorridere, forti di un secondo periodo nel quale avevano rifilato dieci punti di scarto all'EA7. La reazione degli uomini di Scariolo è da grande squadra: l'ultimo quarto, infatti, si apre sul 62 pari, per un duello punto a punto che durerà fino al termine. A 40" dalla sirena, la schiacciata di Bourousis porta Milano avanti di uno, ma la tripla di Papanikolaou (uno dei cinque giocatori di casa a chiudere in doppia cifra) riporta i greci a condurre; nei ventisei secondi che rimangono, le Scarpette Rosse hanno due chances dalla lunetta, ma Hairston prima e Langford (21 punti per lui alla fine, miglior realizzatore di serata) poi mettono a segno solo uno dei due liberi. Un solo libero trasformato basta, invece, ad Acie Law per tenere Milano a distanza fino alla sirena: finisce 82-81, con il settimo ko nel girone per l'EA7, che vuol dire eliminazione. SIENA NEL GRUPPO F - Con i risultati della decima giornata del Gruppo C, quindi, si definiscono i gironi della Top 16: le prime quattro dei due raggruppamenti si affronteranno nei quarti di finale. Questo il dettaglio dei due gironi: Gruppo E: Real Madrid, Zalgiris Kaunas, Unicaja Malaga, Cska Mosca, Panathinaikos Atene, Anadolu Efes Istanbul, Alba Berlino, Borse Bamberg; Gruppo F: Maccabi Electra Tel Aviv, Barcellona, Khimki Mosca, Olympiacos Pireo, Montepaschi Siena, Besiktas Istanbuk, Fenerbahce Ulker Istanbul, Caja Laboral. Leggi i commenti I commenti dei lettori 
