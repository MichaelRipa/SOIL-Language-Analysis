Conto alla rovescia per l'apertura della trattoria del Governatore, il nuovo locale di piazza Garibaldi che prende il posto dell'ex Pane, vino e San Daniele, il bar durato poco che osò adorare un dio sbagliato, almeno a Parma - il prosciutto San Daniele - che in apparenza di fedeli ne ha meno del nostro prosciutto. Subito dopo le feste, e prima del nuovo anno, la gente tornerà nel dehor della piazza, rimasto a lungo spento e con le sedie accatastate, a parte qualche sporadica promozione pubblicitaria e la campagna elettorale del Pdl nelle ultime elezioni comunali LEGGI . Le luci del gazebo sono già accese. Dentro il bar fervono i preparativi per l'inaugurazione della nuova trattoria di proprietà dei Malagoli di Reggio Emilia, storica famiglia nel campo della ristorazione. La gestirà Astruit Lleshi, chef albanese con vent'anni di esperienza professionale sempre nel capoluogo vicino. "Punteremo sui prodotti del territorio - racconta Lleshi , 38 anni - prosciutto, anolini in brodo, e perché no, anche il celebre carrello dei bolliti". La cucina di Parma torna in piazza, dunque. Ai fornelli, ad aiutare lo chef, una rezdora sessantenne. Manodopera parmigiana come il secondo cuoco e il caposala del dehor. Una decina le persone che verranno impiegate nel nuovo locale. Ma l'offerta non si ferma ai prodotti tipici. "Il locale sarà aperto dalle 11 fino a sera - spiega sempre il nuovo gestore - faremo servizio thè, cioccolateria, aperitivo. A pranzo un ricco buffet a prezzo fisso. La sera rimarremo aperti per aspettare il  pubblico del Regio". Intanto i parmigiani buttano il naso nel locale sul punto di partire. Alcuni si fermano e fanno l'in bocca al lupo. ( al.tre ) 
"Dopo sei anni di interminabili discussioni, proposte di progetto, contrattazione e ordinanze di sgombero, lo scorso fine settimana si è definitivamente conclusa l'occupazione dell'ex sanatorio Luzzi a Pratolino", scrivono nella loro lettera aperta i Medici per i diritti umani. "In quel momento", continua la lettera, "vivevano al suo interno circa centoventi persone: uomini soli e famiglie fatte di genitori, zii, parenti, pochi o numerosissimi figli. Persone che lì dentro avevano fatto la loro casa da anni o da pochi mesi, stanze più o meno arredate, gente che, quando c'erano i soldi per mensa e pulmino mandava i figli a scuola, che a volte li dimenticava, persone che tra loro litigavano, che avevano il mal di denti, l'insonnia, la tosse, la pelle che prude". "L'occupazione non era più tollerabile perché lo stabile, di proprietà della Asl, è in vendita, e in queste condizioni le aste vanno a vuoto. Sono stati tutti sistemati, ci assicurano le istituzioni, si tratti di emergenza freddo, sostegno temporaneo all'affitto, rimpatrio o inserimento socio lavorativo in paesi di montagna. Peccato che il tutto sia avvenuto al freddo, ancora una volta, e nel bel mezzo di un altro anno scolastico.  Forse è un sollievo, anche per noi. Comunque. Si è chiuso un altro capitolo di marginalità abitativa a Firenze, come si erano chiusi in questi anni quelli della scuola di viale Guidoni, delle Cascine, dell'ex ospedale Meyer, dei campi rom di Quaracchi". "Gli sgomberi avvengono sempre per qualche emergenza, sia l'amianto sul tetto pericoloso per la collettività, l'esigenza di sfruttare economicamente un certo contesto o un misterioso devastante incendio. Allora si fa in fretta, si cercano soluzioni rapide e indolori per l'opinione pubblica, perché la marginalità può esistere ma solo se rimane lontana dagli occhi, a luci basse, silenziosa e discreta. E' difficile confrontarsi apertamente con essa, conoscerne la complessità, predisporre soluzioni durature e strutturate, cogliendo coraggiosamente la sfida che una comunità civile dovrebbe vincere: quella con gli ultimi, con chi è nato nel luogo sbagliato, dalle persone sbagliate, ha perso, deviato dalla retta via". "A noi operatori di Medici per i Diritti Umani restano due anni di ricordi intensi. Su tutti quello dei bambini che ci corrono incontro d'estate, nel profumo di bosco, che giocano, crescono, ci assaltano per le figurine. Li abbiamo visti felici e tristi, a volte tremendamente soli, a volte in branco. Restano i sorrisi sdentati e dorati, la rabbia, lo sporco, l'ospitalità, la paura della scabbia, a volte il freddo, i fili della corrente, le griglie accese col gulash a cuocere o il fuoco dentro la stanza per separare la plastica dal rame. La spazzatura, i topi, i cinghiali". 
ROMA - "Una grande partita? Abbiamo giocato meglio con la Fiorentina". Neanche dopo il 4-2 al Milan Zdenek Zeman si smentisce. E piuttosto che lodare i suoi giocatori preferisce sottolineare ciò che non ha funzionato. "Nel primo tempo siamo stati propositivi, abbiamo pressato alto e ripartivamo. ma nella ripresa ci siamo abbassati troppo e siamo andati in difficoltà. D'altronde non siamo capaci a gestire... Il Milan, poi, è sempre il Milan, ha giocatori bravi e ci ha messo in difficoltà soprattutto alla fine, quando eravamo in 10". DE ROSSI E' STATO BRAVO - De Rossi, nella sua posizione naturale, è sembrato rinato. Zeman usa, come sempre, il bastone e la carota.: "Ha giocato una bellissima partita per un'ora ma poi è calato anche lui nella ripresa, non riusciva più a prendere l'avversario... Ma, oltre all'assist, ha fatto benissimo, così come Pjanic. Deve sempre giocare? Questo lo dite voi... Comunque ho scelto questo centrocampo, con Bradley e De Rossi, perché erano giocatori più di rottura e abbiamo obbligato il Milan a giocare con palla lunga". AL NORD SQUADRE CON PIU' PESO POLITICO - Zeman, che in settimana aveva sottolineato i torti arbitrali subiti dalla Roma tiene a sottolineare che anche stasera la squadra ha "subito un gol viziato dal fuorigioco di Pazzini, in occasione del rigore". L'episodio serve per tornare a spiegare cosa intende per quel 'peso politico' che per lui la Roma ancora non ha: "Il calcio si è giocato sempre tra Milan e Torino, e si vedeva. E anche in Lega e Federazione hanno più voce, e qualche volta si vedono dei gol irregolari. Ma è normale che ci sia il vento del Nord: se vinciamo anche noi tutte o quasi le partite, guadagniamo rispetto. Ora, invece, siamo visti con poca attenzione". ZAGO AIUTERA' I BRASILIANI - Chiusura per spiegare che ruolo avrà Zago, in arrivo a gennaio per completare il suo staff tecnico: "Non è vero, come ho sentito, che sarà il mio assistente per la difesa. Fino a prova contraria a quello penso io... Verrà ad aiutarci a stimolare e a far capire ai brasiliani, visto che ne ho 6, cosa voglio da loro...". Leggi i commenti I commenti dei lettori 
ROMA - "E' stata una partita strana. Abbiamo creato tanto ma abbiamo raccolto poco". Recrimina Massimiliano Allegri per la sconfitta con la Roma. Soprattutto sugli episodi: "Potevamo andare in vantaggio, invece abbiamo subito l'1-0, nuovamente su calcio da fermo. Poi abbiamo avuto la possibilità di pareggiare ed invece abbiamo incassato  il 2-0. Il loro portiere poi ha fatto grandi parate. Con questo non voglio dire che la Roma non abbia meritato il successo; ma avrei preferito concedere meno ai giallorossi, i quali, se gli lasci spazi, sono letali". TROPPO LUNGHI E TROPPA FRETTA - Allegri ha comunque qualche appunto da fare ai suoi: "Eravamo lontani tra le linee nelle loro ripartenze e qui abbiamo sbagliato. E poi abbiamo avuto troppa fretta anche a cercare di verticalizzare l'azione. Però, per il resto, ripeto: Amelia ha fatto solo una grande parata ed il Milan ha fatto anche una buona partita, creando tante occasioni in attacco". NON SIAMO TAGLIATI FUORI DALLA CHAMPIONS - Il tecnico rossonero non crede che la sconfitta tagli fuori il Milan dalla zona Champions: "Abbiamo iniziato male la stagione ma ora siamo a -9 dal 2° posto. Dobbiamo cercare di girare la boa a quota 30 e, poi, giocare un gran girone di ritorno. Ce la possiamo ancora fare anche se quest'anno abbiamo fatto delle scelte, sia anagrafiche che economiche. Comunque, lotteremo sino alla fine". DALLE STELLE ALLE STALLE IN UN ATTIMO - "Se la sconfitta di stasera può essere un incentivo per il mercato? Si passa dalle stelle alle stalle in un attimo, mi viene da sorridere". Allegri non vuole giudizi frettolosi. "La società - prosegue il tecnico rossonero - valuterà bene sul mercato cosa ci sarà da fare, però non è che prima di oggi si lottava per il secondo posto e adesso no". "Davanti ci sono delle signore squadre", queste le parole di Allegri che aggiunge: "Noi per motivi di bilancio abbiamo cambiato la linea. Stiamo facendo delle buone cose, dobbiamo cercare di migliorare. Credo che la Roma sia una delle tre squadre tecnicamente più forti del campionato". Leggi i commenti I commenti dei lettori 
ROMA - Vincono le prime tre della classe (Trento, Macerata e Piacenza), crolla in casa la Bre Banca Cuneo, alla seconda sconfitta di seguito, va al tappeto in trasferta (a Perugia) Latina, ormai lontana parente di quella ammirata in avvio di stagione, e Modena strappa tre punti a Verona: questi i verdetti della prima giornata di ritorno del massimo campionato di volley. In virtù dei risultati ottenuti, i gailloblù emiliani salgono al quarto posto in classifica superando Vibo e Cuneo. Ventiduesima vittoria di fila, tra campionato, Champions league e Mondiale per club, della capolista. Gli uomini allenati da Radostin Stoytchev "vendicano" in un'ora e diciassette minuti l'unica sconfitta rimediata bel girone di andata e passano in scioltezza a Vibo Valentia. Prestazione da incorniciare di Stokr autore di 13 punti, seguito da Kaziyski con 11 punti e Juantorena 10. Tra i calabresi spiccano i nomi di Klapwijk (17 punti) e Urnaut (13 punti). A fare la differenza, tra l'altro, gli undici muri dei campioni del mondo contro appena tre dei padroni di casa. Non si distrae la Lube. In casa piega, senza perdere troppo tempo, San Giustino e si prepara nel migliore dei modi ai quarti della coppa nazionale. A dare una grossa mano ai biancorossi Podrascanin con 10 punti conditi da tre muri e un prezioso 75 per cento in attacco. Mano calda pure per Zaytsev con 15 punti e Starovic 11 punti. Sempre più terza forza della A1 si conferma Piacenza che supera Ravenna dopo un avvio in salita con la perdita del primo set. Il resto della gara, però, è tutto in discesa grazie al buon momento degli emiliani. Bene Fei 19 punti, Maruotti 16 punti e Simon 13 punti. La quarta piazza, adesso, è solo di Modena. Il sestetto allenato da Angelo Lorenzetti fatica più del previsto per portare a casa l'intera posta in palio contro un'irriducibile Verona. Tra gli emiliani esordio con 14 punti per il giovane Uros Kovacevic. Miglior realizzatore del match Celitans con 22 punti. Invece due indizi fanno una prova. Dopo il ko a Perugia, arriva quello in casa contro Castellana: per la Bre Banca è tempo di rivedere qualcosa. L'opposto Sabbi (16 punti) trascina i pugliesi allenati dall'ex Flavio Gulinelli in un'impresa storica. Nervosismo e contestazione nei confronti del sestetto guidato da Roberto Piazza. Tra i piemontesi da segnalare i 16 punti di Sokolov. L'Andreoli Latina ancora a secco sente aria di crisi. La squadra pontina perde a Perugia e viene scavalcata pure dal sestetto umbro. La Sir Safety conquista, in rimonta, tre punti fondamentali nella risalita della graduatoria. La squadra allenata da Kovac reagisce a lavora bene soprattutto in battuta e a muro. I più bravi della serata al centro: mvp Tomassetti (11 punti), sostenuto da Van Harskamp. Top scorer Tamburo con 17 punti, seguito da Petric (12 punti). Dall'altra parte non bastano i 20 punti di Troy e i 17 di Rauwerdink a cambiare il corso della gara. I laziali sono poco continui in attacco. Vincenzo Tamburo guarda al futuro com grande ottimismo: "Conquistati tre punti d'oro e perché abbiamo giocato un po' meglio di Latina. Siamo rientrati nel match con la testa. E' una vittoria che fa morale anche in vista della Coppa Italia, a Trento sappiamo che serve la cosiddetta impresa per tornare a casa con la qualificazione al turno successivo". Ora l'attenzione si sposta a mercoledì con le sfide dei quarti di finale di Coppa Italia. Risultati della prima giornata di ritorno. Bre Banca Cuneo-Castellana Grotte 0-3, Lube Macerata-San Giustino 3-0, Tonno Callipo Vibo Valentia-Itas Diatec Trentino 0-3, Copra Elior Piacenza-Cmc Ravenna 3-1, Marmi Lanza Verona-Casa Modena 1-3, Sir Safety Perugia-Andreoli Latina 3-1. Classifica. Itas Diatec Trentino 32 punti, Lube Macerata 28, Copra Elior Piacenza 25, Casa Modena 21, Tonno Callipo Vibo Valentia, Bre Banca Cuneo 20, Sir Safety Perugia 19, Andreoli Latina 17, Altotevere San Giustino, Castellana Grotte 11, Marmi Lanza Verona 8, Cmc Ravenna 4. Leggi i commenti I commenti dei lettori 
L'ex presidente della Regione Lazio Renata Polverini ha rinnovato il decreto per indire le elezioni nel Lazio convocando i comizi elettorali per il 24 e il 25 febbraio 2013 con l'election day fissato per le consultazioni politiche e quelle per il rinnovo dei consigli regionali in Lombardia e Molise. Il decreto individua la prima data utile tecnicamente compatibile con la normativa in materia elettorale. Il decreto, come già annunciato dalla presidente Polverini, accoglie l'auspicio del Consiglio dei Ministri per l'adeguamento della data delle elezioni del Lazio a quella fissata per l'election day in ragione delle esigenze di contenimento della spesa pubblica. Lunedì 24 dicembre la Regione Lazio provvederà alla trasmissione alle Prefetture ed ai Comuni del Lazio di tutte le indicazioni necessarie a perfezionare le procedure per il corretto svolgimento delle consultazioni elettorali. 
ROMA - Lo spareggio per restare in corsa per la Champions dice Roma e boccia il Milan che da stasera si ritrova lontano 8 punti dal 3° posto e con 3 squadre davanti. I giallorossi chiudono l'anno nel migliore dei modi riscattando, così, lo scivolone di Verona. Un successo netto, sporcato solo dalle due reti subite nel finale con la squadra, però, ridotta in 10 per un ingenua espulsione incassata da Marquinhos. ROMA, UNA VITTORIA ARRIVATA DALL'ALTO - Al di là del gioco, la Roma ha vinto soprattutto perché ha dominato sulla palle alte. Yepes e Mexes non sono stati all'altezza di trovare delle contromisure agli inserimenti dei vari Burdisso, Osvaldo e Lamela e per i giallorossi la sfida è diventata presto in discesa. Ma le note positive per Zeman arrivano anche da Goicoechea, superlativo fino alla mezza incertezza che è costato il gol del 4-1, da Piris, sempre più a suo agio nel ruolo di terzino destro, Marquinhos, insuperabile almeno fino al rosso, e da De Rossi che, in cabina di regia, ha interpretato il ruolo con esperienza e grande sagacia tattica. MILAN, UNA PROVA FALLIMENTARE - Nella serata rossonera c'è ben poco da salvare. La squadra ha tenuto testa ai rivali fino al 2-0. Poi ha avuto un blackout mentale comprensibile quanto ingiustificato da cui si è ripresa, grazie all'orgoglio, solo dopo il 4-0. E i due gol arrivati nel finale servono a consolare poco i tifosi. Oltre a Yepes e Mexes male l'intera mediana, mai in grado di far cambiare ritmo alla squadra. Gli unici a salvarsi sono stati Robinho e i subentrati Pazzini e Bojan. Davvero troppo poco in una gara che valeva mezza stagione. DE ROSSI RIPROPOSTO REGISTA - Con Burdisso al posto di Castan, squalificato, Zeman ha deciso di giocarsi le proprie carte rispolverando De Rossi in cabina di regia e Bradley e Pjanic ai suoi fianchi. Il Milan ha replicato lanciando nella mischia l'ex Mexes e inserendo Boateng nel ruolo di finto centravanti. I rossoneri sono partiti fortissimo e hanno subito sfiorato il vantaggio con un destro dal limite di El Shaarawy che ha sfiorato il palo. BURDISSO SBLOCCA IL RISULTATO - La Roma non si è impressionata e, alla prima occasione (13'), è passata. Amelia ha compiuto una prodezza volando a deviare in angolo un destro di Osvaldo destinato ad entrare sotto l'incrocio ma nulla ha potuto sul successivo angolo di Pjanic in cui proprio Burdisso è saltato più in alto di tutti e ha insaccato il pallone di testa a fil di palo. IL MILAN MANCA IL PARI, LA ROMA DILAGA - Il Milan ha mancato l'immediato pari con El Shaarawy, che si è fatto strappare il pallone dai piedi da Goicoechea lanciato solo verso la porta, e la Roma ne ha approfittato per chiudere i conti. Il 2-0 lo ha realizzato al 23' Osvaldo con un perentorio stacco di testa su cross dalla sinistra di Totti. Quindi, 7' dopo, è stato Lamela, smarcato alla perfezione in area da De Rossi, a siglare il comodo tris a tu per tu con Amelia. LAMELA CALA IL POKER - Chi si aspettava un Milan diverso nella ripresa è rimasto presto deluso. I rossoneri non hanno cambiato passo e la Roma ne ha approfittato per calare il poker al 61' ancora con Lamela, di testa, su cross dalla sinistra di Balzaretti. A questo punto la squadra di Zeman ha mollato e ci sono volute almeno un paio di prodezze di Goicoechea sulle conclusioni di Robinho e Boateng, più un palo per consentirle di mantenere la porta inviolata. MARQUINHOS ESPULSO, IL MILAN NE FA DUE - L'episodio che ha dato una spinta in più al Milan è giunto al 78': Marquinhos ha fermato con una mano El Shaarawy lanciato verso la porta e si è fatto espellere. I rossoneri ci hanno provato e, all'86', hanno ridotto le distanze col subentrato Pazzini che si è procurato (fallo di Goicoechea) e ha trasformato un rigore. Palla al centro ed ecco subito anche il 4-2, realizzato dall'ex Bojan, lesto a riprendere una corta respinta del portiere giallorosso su un colpo di testa di Boateng. Troppo tardi, però, per confezionare un'impresa che sarebbe entrata di diritto nella storia del calcio. Il Milan si lecca le ferite. Chissà se basterà il mercato di riparazione per restituirgli la forza e l'organico per rimetterlo in corsa per l'Europa che conta. ROMA-MILAN 4-2 (3-0) Roma (4-3-3): Goicoechea 7.5, Piris 7.5, Marquinhos 7, Burdisso 7.5, Balzaretti 6.5, Pjanic 6.5, De Rossi 7, Bradley 6.5, Lamela 8 (23' st Florenzi 6.5), Osvaldo 7 (23' st Destro 6), Totti 8 (34' st Romagnoli s. v.) (1 Lobont, 24 Stekelenburg, 27 Dodo', 77 Tachtsidis, 20 Perrotta, 17 Lopez). All. Zeman. Milan (4-3-3): Amelia 5, De Sciglio 5.5, Mexes 5, Yepes 5, Constant 5.5, Montolivo 5.5, Ambrosini 5 (31' st Muntari s. v.), Nocerino 5 (11' st Pazzini 6.5), Robinho 6 (25' st Bojan 6.5), Boateng 5.5, El Shaarawy 5.5. (32 Abbiati, 59 Gabriel, 20 Abate, 25 Bonera, 17 Zapata, 77 Antonini, 28 Emanuelson, 16 Flamini, 19 Niang). All.: Allegri. Arbitro : Rocchi di Firenze 6. Reti : nel pt 13' Burdisso, 23' Osvaldo, 30' Lamela; nel st 16' Lamela, 42' Pazzini su rigore, 43' Bojan. Angoli : 6-3 per il Milan Recupero : 0' e 3' Espulsi : Marquinos per fallo da ultimo uomo. Ammoniti : Yepes, Burdisso, Ambrosini, Mexes e Goicoechea per gioco falloso Spettatori : 52.000. Leggi i commenti I commenti dei lettori 
MILANO - "Posso assicurare che Balotelli non arriverà". Il ritorno di Supermario a Milano, sponda rossonera registra un ulteriore stop. Di peso, perché a chiudere la porta all'attaccante del Manchester è il patron milanista, Silvio Berlusconi, intervenuto telefonicamente a Sky. Stessa sorte per un altro nome caldo di questi giorni di mercato Didier Drogba. "DROGBA COSTA TROPPO" - Sul centravanti ivoriano Berlusconi dice che ''sicuramente è un calciatore che mi piace tantissimo ed è davvero uno dei più forti che ci siano, ma in questo momento costa troppo". Un costo inaccessibile per il calcio italiano. "Lo possono prendere solo le squadre russe e arabe. Il Milan non può più prendere dei giocatori fatti e finiti, dobbiamo puntare sui giovani anche sul mercato''. Resta da chiedersi su chi punteranno allora i rossoneri per la campagna di rafforzamento di gennaio. "Non lo posso dire" - risponde il 'patron' dei rossoneri -, "ogni volta che parlo di un giocatore il prezzo si alza. Comunque saranno giovani di prospettive e futuro''. Leggi i commenti I commenti dei lettori 
