MARIBOR - Prova convincente dei biancocelesti che chiudono da primi della classe il girone di Europa League. La Lazio vince, convince e sorprende, schierandosi per la prima volta in stagione con la difesa a 3, sistema di gioco preferito dal tecnico Vladimir Petkovic: "C'è stato l'approccio giusto e abbiamo vinto meritatamente. Questo modulo l'ho dovuto provare stasera in una partita che conta. Purtroppo non ho tanti modi per fare esperimenti ma sono rimasto molto soddisfatto. Abbiamo incontrato qualche difficoltà, la vittoria però è più che meritata". È raggiante l'allenatore di Sarajevo. Il suo gruppo sta reggendo alla grande il doppio impegno: "Oggi ho visto una squadra pronta a lottare e a prendere in mano il pallino del gioco. Gli attaccanti hanno aiutato con il lavoro sporco e hanno anche segnato. Peccato che non abbiamo sfruttato tutte le occasioni nel secondo tempo e che abbiamo preso questo gol nel finale. Adesso è importante recuperare le energie e domani in allenamento valutare le condizioni dei giocatori che sono rimasti a casa. Lunedì sarà un'altra battaglia, sarà difficile ma dobbiamo essere pronti a prendere la gara seriamente, per vincere e convincere". FLOCCARI MIGLIORE IN CAMPO  - Per farlo la Lazio dovrà contare sulle "riserve di lusso" come Sergio Floccari autore oggi di una prova suntuosa. Come al solito, l'attaccante di Nicotera ha offerto una prestazione di grande sacrificio, condita da due gol di pregevole fattura: "Sono soddisfatto per tante ragioni. In primo luogo perché volevamo chiudere bene questo girone e passare per primi. E poi perché è sempre bello farsi trovare pronti, soprattutto chi gioca meno, e riuscire a dare il proprio contributo. Stasera sono doppiamente felice". Un giocatore importante, il calabrese, chiuso fino a questo momento da un Klose in grande forma e da un modulo tattico che non contempla l'utilizzo di più di una punta: "Io direi che la Lazio ha un suo modo di giocare: quello adottato in campionato, con il quale stiamo ottenendo grossi risultati. Questa sera abbiamo giocato con un modulo simile, mi sono adattato in un ruolo non mio ma in certe situazioni si deve giocare anche in posti un po' diversi per farsi trovare pronti". E su di lui continuano a esserci gli occhi attenti del Napoli: "Ho già fatto qualche dichiarazione spiegando che di queste voci non so nulla. È la verità. Quando si parla di me fa sempre piacere perché significa che c'è ancora gente che mi stima, ma io sono concentrato sulla Lazio e mi farò sempre trovare pronto quando il mister mi chiamerà". RADU AL PRIMO GOL IN MAGLIA BIANCOCELESTE  - Grande prestazione per Stefan Radu, alla sua prima rete in maglia biancoceleste: "Ho aspettato cinque anni per fare un gol con la Lazio. Domani mi sposo e ho fatto un bel regalo a mia moglie". E non è un caso che il primo vero test con la difesa a tre sia arrivato in concomitanza con il suo rientro dopo l'infortunio: "Con la difesa a tre mi trovo molto bene, ma ho dimostrato che anche a quattro non faccio fatica a giocare. Con me la Lazio non subisce reti? Non è importante chi gioca, ma che si abbia sempre voglia di giocare e di formare un gruppo che sta andando bene. Contro il Parma abbiamo giocato un po' meno, ma oggi ci siamo ripresi". Il rumeno è già proiettato a Bologna: "Dobbiamo vincere per forza per rincorrere il posto in Champions. Poi ci sono Inter e Siena: vogliamo continuare su tutte e tre le competizioni". In Europa League, nonostante il primo posto del girone non sarà di certo semplice. Il 20 dicembre sarà sorteggiato l'avversario dei sedicesimi di finale, che sarà uno tra Dinamo Kiev, Borussia Mönchengladbach, Bayer Leverkusen, Newcastle, Anzhi, Levante, Ajax, Sparta Praga, Atletico Madrid, Stoccarda, Basilea, Zenit e Bate Borisov. Assolutamente da evitare gli spauracchi Simeone, Spalletti ed Eto'o. Leggi i commenti I commenti dei lettori 
Cinque feriti estratti dalle macerie: questo il bilancio di un'esplosione avvenuta in una casa colonica di Vaiano, nei pressi di Prato, in località Grisciavola.  Tra le macerie  un ragazzo di 15 anni, rimasto incastrato nel crollo di un solaio mentre si trovava al secondo piano. Il pavimento ha ceduto e per un caso fortuito, anzichè precipitare di sotto è rimasto bloccato per un piede. I vigili del fuoco hanno dovuto raggiungerlo con attenzione poichè la facciata della casa è crollata nell'esplosione e ci sono macerie pericolanti. E' stato ricoverato all'ospedale con codice rosso. Gli altri feriti sono i suoi genitori, tra cui la madre che avrebbe un inizio di intossicazione, entrambi soccorsi in codice giallo; un vicino che ha avuto un trauma cranico. Illesi i proprietari di un terzo appartamento. I proprietari della colonica sentivano odore di gas da alcune ore, e in particolare stasera, finchè, poi, si è verificato lo scoppio. E' uno dei primi racconti avuti dai soccorritori sul posto. I vigili del fuoco stanno facendo verifiche all'impianto di riscaldamento alimentato da bombola Gpl e provvedendo a metterlo in sicurezza anche tramite lo spegnimento. 
MILANO - L'Inter chiude la fase a gironi dell'Europa League con un pareggio indolore. I nerazzurri, già qualificati ai sedicesimi di finale con due turni d'anticipo e come secondi nella pool, pareggiano 2-2 contro un impalpabile Neftci che solo allo scadere trova il pari. Agli uomini di Stramaccioni mancano un gol di Livaja non visto dal direttore di gara (il pallone era nettamente entrato!) e un rigore netto su Cassano. Un risultato che di fatto non dice nulla di più di quello che già si sapeva sul futuro immediato della formazione milanese in Europa. Tra due settimane, invece, il sorteggio di Nyon dirà quale, tra le teste di serie, sarà l'avversaria dell'Inter. SPAZIO AI GIOVANI - In un San Siro praticamente deserto, Stramaccioni decide di lanciare i "suoi" giovani. Difesa a parte, con i "prima-squadra" Jonathan, Cambiasso, Samuel e Pereira, il resto dell'undici titolare vede sei under21, molti dei quali appartenenti alla Primavera che lo scorso anno ha fruttato la Champions di categoria: parliamo di Benassi, Romanò, Pasa e Garritano, con Coutinho e Livaja più avanti. Il giovane croato, al quarto centro in sei partite di Europa League, potrebbe partire a gennaio. LIVAJA APRE I GIOCHI - Il primo tempo regala pochissime emozioni: ritmi lenti e tanto possesso palla da parte dei padroni di casa che non hanno nessun motivo per forzare i tempi. Eppure il match si apre subito col botto, perché dopo appena 9' un traversone di Alvaro Pereira, lisciato al centro dell'area sia da Gaeritano che da Mitreski, viene raccolto sul secondo palo da Livaja che ha tutto il tempo di stoppare e battere Stamenkovic. Qualche minuto più tardi ci prova Coutinho al termine di una bella intuizione, ma il brasiliano viene chiuso in angolo. Sugli sviluppi del corner il numero 7 nerazzurro ci riprova dal limite dell'area di sinistra e questa volta trova le mani di Stamenkovic. L'estremo azero deve opporsi subito dopo a una conclusione da dentro l'area di Jonathan. Alla mezz'ora l'occasione più ghiotta per la formazione interista capita sulla testa di Samuel: l'incornata dell'argentino, però, termina a lato di un soffio. CANALES, BEFFA FINALE - Nella ripresa partenza choc per l'Inter che si fa riprendere da un gran gol da fuori area del capitano azero Sadygov: il destro sotto l'incrocio dai 25 metri è imprendibile per Belec. L'ingresso di Cassano e Nagatomo, però, spezzano gli equilibri di un match mediocre e,  proprio da un cross del giapponese, arriva il gol del 2-1 immediato firmato ancora una volta Livaja, questa volta di testa. Alla mezz'ora il giovane attaccante croato si vede negare la gioia della tripletta per una svista clamorosa del giudice di linea che non vede il pallone oltre la linea di porta sul salvataggio in extremis di Bertucci. Qualche minuto più tardi l'arbitro Aleckovic, a pochi passi dall'azione, reputa regolare un intervento in area di Mitreski su Cassano e non concede un rigore solare ai nerazzurri. Poco prima dello scadere Nagatomo va a un passo dall'eurogol, solo la traversa nega al giapponese la gioia della seconda rete stagionale in Europa. Al 90' la beffa: sinistro dal limite di Bertucci, Belec respinge il pallone sulla testa di Canales che a porta vuota infila il 2-2 che chiude i giochi. INTER-NEFTCI 2-2 (1-0) INTER (4-3-2-1): Belec; Jonathan (18'st Bandini), Samuel (1'st Cassano), Cambiasso, Pereira; Romano', Benassi, Pasa; Garritano (8'st Nagatomo), Coutinho; Livaja. In panchina: Castellazzi, Terrani, Donkor, Belloni. Allenatore: Stramaccioni NEFTCI (4-2-3-1): Stamenkovic; Shukurov (1'st Mehdiyev), Mitreski, Guliyev, Bertucci; Sadygov (32'st Seyidov), Ramos; Wobay, Imamverdiyev (48'st A. Abdullayev), Flavinho; Canales In panchina: Balayev, Nasimov, Nurahmadov. Allenatore: Haijev ARBITRO: Aleckovic (Bosnia) RETI : 9'pt e 9'st Livaja, 7'st Sadygov, 44'st Canales. NOTE : Ammoniti: Romano', Imamverdiyev, Livaja, Seyidov. Angoli: 6-1 per l'Inter. Recupero: 0'; 3'. Leggi i commenti I commenti dei lettori 
MILANO - L'Inter non batte il Neftçi Baku, ma Adrea Stramaccioni è comunque soddisfatto della prova della squadra: "Oggi abbiamo fatto veramente bene, faccio i complimenti a questi ragazzi giovanissimi, segnale che la società lavora bene. Devono adesso continuare a lavorare, rimanere umili, ma fanno sperare bene per il futuro".Protagonista Livaja, autore di una doppietta: "Marko è sempre stato molto considerato da me e dalla società, abbiamo deciso di tenere lui perchè ha delle qualità, ma anche lui è molto giovane, deve continuare a lavorare con umiltà". Battute su Zanetti, in tribuna questa sera ("è ancora chiuso in una stanza alla Pinetina, ora lo liberiamo") e Cambiasso ("Dovevo farlo giocare per forza"), soddisfazione per il rientro di Cassano. "Antonio sta bene, benissimo,è entrato in ogni azione pericolosa. Per noi è un recupero importante, e ora ci avviamo a questa partita di domenica, contro il Napoli, che è molto importante", Stramaccioni si preoccupa del caso Sneijder, in particolare del "tweet" con il quale Wesley Sneijder ha anticipato di non essere stato convocato neppure per il match di Europa League prima della lista ufficiale diffusa dall'Inter:  "Non mi ha deluso, non è una cosa assolutamente grave. C'è stato un equivoco che ho chiarito, molto normale e molto semplice. Lui lo sapeva già, a lui l'avevo detto ovviamente, ma per rispetto di tutti gli altri compagni non doveva dirlo. E' stato un mezzo errore, a come fa a inficiare su un'eventuale convocazione dai...". Quello di vietare l'utilizzo di twitter all'olandese "non è un regolamento societario, è dello spogliatoio, fatto di rapporti umani tra noi. Nulla di ufficiale e sanzionabile, da non confondere con il regolamento societario", Livaja protagonista della serata con la sua doppietta. "Abbiamo giocato meglio di loro, sono stati fortunati nel finale. Io sono molto contento per la mia doppietta anche se oggi era meglio vincere. Adesso pensiamo al Napoli. Sul gol fantasma avrei potuto fare meglio? Pensavo che Cambiasso tirasse dopo aver dribblato il portiere, invece l'ha passata a me e avevo la gamba 'pesante'. Non so come ho fatto  sbagliare. Se potrei essere io il vice-Milito? Non lo so, ma spero di sì". Leggi i commenti I commenti dei lettori 
DESIO - Dopo tre sconfitte di fila, Cantù strappa un successo d' orgoglio contro il Real Madrid (76-70) e, almeno per un'altra sera, resta in corsa per un posto nella Top16. Per mantenere vivo il sogno fino in fondo i lombardi dovranno, però, sperare che domani il Fenerbahce di Pianigiani perda ad Atene con il Panathinaikos. Un risultato che consentirebbe agli uomini di Trinchieri di giocarsi tutto nello scontro diretto a Istanbul tra una settimana. GRANDE PROVA DI MARKOISHVILI - Sempre in testa per un tempo, chiuso sul 42-35, Cantù si è fatta sorprendere nel terzo periodo dal ritorno degli spagnoli (55-56) ma con un bel finale (21-14 il parziale dell'ultimo quarto) si è andata a prendere i 2 punti della speranza. A firmare il successo sono stati, soprattutto, Markoishvili (23 punti), Tabu (14 punti) e Leunen (11 punti). Agli spagnoli non è servita l'ottima prova di Carroll (24) e Llull (17). CANTU'-REAL MADRID 76-70 (20-18; 42-35; 55-56) Cantù: Kudlacek ne, Abass 5, Markoishvili 23, Leunen 11, Mazzarino 0, Casella ne, Brooks 4, Tyus 9, Tabu 14, Cusin 10. All.: Trinchieri. Real Madrid: Draper 2, Pocius 5, Suarez 0, Reyes 11, Mirotic 2, Rodriguez 6, Hettsheimeir ne, Begic 3, Carroll 24, Llull 17, Slaughter ne. All.: Laso. Arbitri : Pukl, Jersan, Koromilas. Note - Tiri liberi: Cantù 15/21; Real Madrid 12/18. Tiri da tre: Cantù 9/22; Real Madrid 8/25. Rimbalzi: Cantù 45; Real Madrid 30. Usciti per 5 falli: nessuno. Leggi i commenti I commenti dei lettori 
MARIBOR - Una Lazio "sperimentale", schierata con il 3-4-3 e diversi rincalzi in campo, vince e convince a Maribor, assicurandosi il primo posto nel Gruppo J di Europa League: se è vero che la formazione padrona di casa non fa granché per complicare la vita ai ragazzi di Petkovic, bisogna anche dire che i capitolini giocano alla grande, senza mai mollare il colpo. Sugli scudi soprattutto Ederson, prezioso in rifinitura, e un Floccari che si candida a sostituire Klose lunedì sera a Bologna. Tra i meriti della Lazio di questa sera, c'è anche quello di non aver fatto la propria partita senza curarsi di quanto accadeva a White Hart Lane, dove il Tottenham si è imposto per 3-1 sul Panathinaikos, passando il turno ma senza riuscire ad avvicinarsi ai biancocelesti. KOZAK APRE IL MONOLOGO - La pratica Maribor può considerarsi chiusa già all'intervallo: gli sloveni sono rinunciatari e passivi, per la Lazio è tutto facile. Ci vogliono solo 16' prima che i biancocelesti riescano a colpire efficacemente in verticale, sull'asse Ederson-Kozak, con il ceco a battere Jasmin Handanovic con un bel tocco sotto. Il gol del raddoppio arriva già due minuti dopo, con Floccari, ma viene annullato per un fuorigioco che, replay alla mano, si rivela inesistente. Poco male per i biancocelesti, che proseguono il proprio monologo e sfondano di nuovo dopo la mezz'ora, quando Radu insacca di testa in bello stile sul corner di Hernanes. Il Maribor non c'è e la Lazio colpisce ancora al minuto 38, quando Ederson ispira per Floccari, che mette il suo timbro con il diagonale di sinistro. La prima frazione si chiude con un sussulto dei padroni di casa, con la traversa colpita da Cvijanovic, ma è un fuoco di paglia. DI TAVARES IL GOL SLOVENO - La ripresa, infatti, offre lo stesso copione: è la squadra di Petkovic ad attaccare subito a testa bassa e a trovare subito il poker, ancora con Floccari, al termine di una splendida azione personale. Con il risultato ormai al sicuro, la Lazio lascia un po' di spazio al Maribor ma, se si eccettua un tiro di controbalzo del subentrato Dodlek, sono tutte biancocelesti le palle-gol più nitide. Handanovic senior ha il suo da fare fino alla fine, strappando applausi soprattutto su un'azione da calcio d'angolo, quando chiude la strada prima a Ciani e poi a Cana. Quando mancano sei minuti al termine, Tavares salva l'onore del Maribor con una bella azione personale, conclusa a rete dopo aver irriso Cana e Ciani con le sue finte. La rete subita e qualche ammonizione un po' stupida, come quelle di Cavanda e dello stesso Ciani, sono gli unici nei di una Lazio che chiude nel migliore dei modi la prima fase della sua campagna europea. MARIBOR-LAZIO 1-4 (0-3) MARIBOR (4-4-1-1): Handanovic, Mertelj, Potokar, Rajcevic, Trajkovski, Mezga (35' st Crnic), Filipovic (11' st Dodlek), Cvijanovic (35' st Arghus), Ibraimi, Tavares, Beric. (12 Pridigar,4 Vidovic, 21 Komazec, 27 Ploj). All.: Milanic LAZIO (3-4-3): Bizzarri, Ciani, Cana, Radu (11' st Scaloni), Cavanda, Onazi, Hernanes (11' st Gonzalez), Lulic, Ederson, Kozak (33' st Rozzi), Floccari. (44 Scarfagna, 20 Biava, 24 Ledesma, 87 Candreva). All.: Petkovic ARBITRO : Istvan Vad (Ung) RETI : 16' pt Kozak, 32' pt Radu, 38' pt e 6' st Floccari, 39' st Tavares ANGOLI : 4-4. RECUPERO : 2' e 2'. AMMONITI : Cavanda, Ciani e Kozak per comportamento non regolamentare, Filipovic per gioco scorretto. Leggi i commenti I commenti dei lettori 
ROMA - La Bre Banca Cuneo domina in Francia contro l'Arago de Sete con un netto 0-3 (16-25, 22-25, 16-25) e conquista matematicamente il primo posto nel girone della main phase nella Champions league di volley con un turno di anticipo. Un successo, che vale un sorteggio più agevole in vista dei playoff a 12,  senza sbavature ottenuto in un'ora e dieci minuti di gioco con la novità Abdelaziz in regia, la conferma di Antonov in campo e con un solo centrale Rossi. I piemontesi preferiscono non rischiare Kohut, risentimento alla schiena, e coach Piazza inventa una nuova formazione con un solo centrale di ruolo. L'esperimento riesce. Buona la prova di Sokolov, miglior atleta del match, che mette a terra 20 palloni con sei muri vincenti. A dare un buono contributo al successo esterno anche Rossi con nove punti, quattro dei quali ottenuti a muro. Mentre nella ricezione spiccano il libero De Pandis e Della Lunga entrambi al 53 per cento. Nessun atleta del sestetto transalpino raggiunge la doppia cifra. Nel primo parziale Cuneo fa capire subito le sue intenzioni e spinge sull'acceleratore portandosi in vantaggio al secondo time out tecnico. Le forzature in battuta del regista olandese Nimir scavano un solco e gli avversari sembrano davvero in difficoltà con la ricezione. In ventidue minuti la Bre Banca chiude il set con un punteggio netto. Il secondo set vede una parte iniziale a elastico con i piemontesi avanti poi riagguantati e con il sestetto di coach Piazza che non demorde e prende di nuovo il largo. La grinta dei padroni di casa costringe i biancoblù a un finale punto a punto, più equilibrato del precedente. Sokolov picchia forte e conegna a Cuneo parziale e il primo posto nel girone. Nonostante l'obiettivo raggiunto, la Bre Banca non rallenta e vuole chiudere in fretta la partita: domenica il calendario di A1 mette di fronte Cuneo e Macerata nel palazzetto situato ai piedi delle Alpi. Parte bene l'Arago de Sete e immediata la reazione di Ngapeth e compagni. Dal secondo time out tecnico in avanti è un monologo italiano. La palla del match finisce nella mani di Earvin Ngapeth che mette il sigillo finale. In Challenge cup vittoria della Copra Piacenza a Tallin per 0-3 (17-25, 18-25, 22-25) in poco più di un'ora di gioco. Gli emiliani confezionano un 51 per cento in attacco (contro appena il 34 per cebto estone) con Fei top scorer autore di 14 punti (tre muri). A fare la differenza il muro dei biancorossi con dodici block vincenti, sei dei quali alzati dal cubano Simon. Una partita senza storia, al sestetto ospite bastano quarantaquattro palloni messi a terra per vedersi avvicinare gli ottavi di finale. Girone G. Arago de Sete-Cuneo 0-3, Remat Zalau-Assecco Resovia 0-3. Classifica. Cuneo 15 punti, Assecco Resovia 9, Arago de Sete 5, Remat Zalau 1. ARAGO DE SETE - BRE BANCA LANNUTTI CUNEO 0-3 (16-25, 22-25, 16-25). ARAGO DE SETE : Geiler 4, Mistoco 4, Toniutti 1, Mrozek 4, Sol 5, Rabiller 3, Bauer 1, Trefle 7, Donat. Non entrati Tille, Bonnefoy, Hervoir. All. Duflos. BRE BANCA LANNUTTI CUNEO: Antonov 9, Marchisio (L), Ngapeth 8, Della Lunga 6, Sokolov 20, Abdel-aziz 4, Rossi 9. Non entrati De Pandis, Galliani, Kohut, Sideri, Picco. All. Piazza. ARBITRI: Sodja - Flueckiger. NOTE: Spettatori 2000, durata set: 22', 26', 22'; tot: 0'. Arago de SETE : Battute errate 11, Ace 2. Bre Banca Lannutti CUNEO: Battute errate 20, Ace 3. Leggi i commenti I commenti dei lettori 

