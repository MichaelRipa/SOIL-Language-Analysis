Niente da fare. Biella perde il terzo incontro consecutivo e non si schioda da quota 14. E' crisi di risultati e potremmo dire di gioco, la palla scotta tremendamente nelle mani dell'Angelico con lunghi passaggi a vuoto che compromettono la partita. Emblematico il quarto periodo quando per veder segnare Biella bisogna attendere più di quattro minuti, e anche se questa volta la batteria dei lunghi ha fatto il suo dovere Biella paga dazio con i tiri da tre e con le palle perse. Non è proprio periodo, ma come non era il caso di esaltarsi prima di Natale non bisogna nemmeno deprimersi ora. Cancellieri dovrà lavorare molto sull'aspetto psicologico infondendo ai suoi la fiducia necessaria per affrontare i prossimi appuntamenti. Le immagini della partita Sassari coglie così la sua seconda vittoria in trasferta grazie a un immenso Drake Diener: 30 di valutazione, 21 punti (con un 60% di percentuale) e soprattutto nove falli subiti. Anche se il colpo del k.o. è stato sferrato dall'ex Plisnic, capace di ricacciare indietro Biella dopo la bomba del pareggio di Dragicevic a poco più di un minuto dalla fine. Più che il nuovo Easley è stato determinante Hosley. Per Biella il solito Coleman, 23 punti a referto e 29 di valutazione, buona prova di Miralles, 16 punti, mentre Pullen non ha inciso molto. Nuovo anno per l'Angelico Biella alla prima partita al Forum dopo la doppia trasferta negativa di Varese e Casale. Si segnala in tribuna la presenza del coach di Cantù Trinchieri per verificare dal vivo la forza di Biella, prossima avversaria domenica al Pianella. Torna nel quintetto iniziale Soragna per Biella mentre Sacchetti si affida alla coppia dei Diener, a Hosley, Easley e Plisnic. Primo quarto punto a punto  con Biella che va al primo riposo in vantaggio di due nonostante molte palle perse rispetto a Sassari. Secondo quarto con i sardi più reattivi che riescono a far migliori rotazioni e a mandare a referto con continuità anche Pinton e lo stesso Sacchetti. Sassari arriva anche al più 8 ma una tripla di Pullen chiude sul meno cinque; è un'Angelico però timorosa, molte le palle perse. Biella torna in campo determinata e mette persino la testa avanti con Miralles, 48 a 47, ma è una breve fiammata, ricacciata indietro da Drake Diener e Plisnic (54-61). Biella ricuce ancora la strappo e si va all'utlima sirena sul meno tre. Ti aspetti la reazione dei padroni di casa, è invece black out di quattro minuti che porta Sassari sul +11. Sembra finita ma dopo un time out di Cancellieri sembra essere Sassari ad aver smarrito la strada. Parziale di 8 a 0 per Biella e partita di nuovo in bilico, Diener mantiene le distanze. Quando una bomba di Dragicevic impatta sul 73 pari sembra la conclusione della rincorsa per Biella, ma prima Plisnic da tre e poi Diener dalla lunetta condannano l'Angelico. Musi lunghi al Palazzetto e domenica trasferta proibitiva a Cantù. Angelico Pallacanestro Biella -  Banco di Sardegna Sassari 73-78 (20-18; 41-46; 60-63; Angelico Pallacanestro Biella G. Jurak 6, N. Minessi n. e., A. Coleman 23, M. Soragna 6, J. Pullen 12, M. Laganà n. e. A. Miralles 16, E. Lombardi n. e  F. Rossi n. e., L. Chrysikopoulos 0 , M. Chessa 0, T. Dragicevic 10 ; Banco Sardegna Sassari N. Metreveli 0, T. Binetti n. e., Q. Hosley 15, G. Devecchi 0, t. Diener 2, B. Sacchetti 5, V. Plisnic 10, D. Diener 21, M. Vanuzzo 2, M. Pinton 10, T. Easly 13. 
La polemica è iniziata con una nota dell'Anpi: "La manifestazione organizzata il 7 gennaio a Roma dai gruppi neofascisti romani e nazionali, in occasione dell'anniversario degli omicidi di Acca Larentia (1978), mette a forte rischio la sicurezza della capitale, rischiando di alimentare l'odio politico e di trasformarsi in un evento mediatico di apologia del fascismo e dell'antisemitismo". Non solo: l'Associazione Nazionale dei Partigiani di Roma "invita inoltre fermamente il sindaco Gianni Alemanno a ritirare la proposta di intitolare una strada a Giorgio Almirante. E' raccapricciante a 73 anni dalla promulgazione delle Leggi Razziali fasciste che venga avanzata tale proposta. Almirante fu il segretario di redazione della rivista "La difesa della razza", quindicinale che tra il 1938 e il 1943 fu l'espressione più diretta del razzismo del regime fascista". Ribatte il segretario de La Destra Storace su Facebook: "E' vergognosa la nota dell'associazione partigiani che vorrebbe impedire la commemorazione dell'eccidio di Acca Larentia. Franco Bigonzetti, Francesco Ciavatta e Stefano Recchioni sono ricordati, oltre trent'anni dopo, perché la violenza non semini ancora lutti ed è oggettivamente scandalosa la pretesa di non doverli onorare. O l'odio antifascista serve ancora come passepartout per uccidere giovani di destra? L'Anpi vuol negare persino il ricordo di Giorgio Almirante. Ma non ci riuscirà mai...C'è un popolo che lo ama ancora...". Per il Pd interviene il consigliere comunale Massimiliano Valeriani: "E' ormai chiaro che Alemanno ha un debole per tutto quello che riguarda estremismo e fascismo. Oggi è il caso della strada da intitolare a Giorgio Almirante. Sulla toponomastica il Pd di Roma ha cercato di individuare una strategia condivisa, ma senza alcun risultato. La propensione del sindaco, che sembra più un capofazione che un primo cittadino, nei confronti di un certo tipo di situazioni è molto più che chiara, è lampante. Speriamo che almeno questa volta, Alemanno abbia il buon gusto di ripensarci, solo così risparmierebbe alla città l'ennesima brutta figura. I romani sono davvero stufi". E anche dalla Comunità ebraica vengono parole di condanna. Interviene Carla Di Veroli, assessore Politiche Culturali Municipio Roma XI e componente del direttivo Aned di Roma:"Molte parole sono state spese sul tema dell'intitolazione di una strada romana a Giorgio Almirante, e il mio pensiero è chiaro ma fermo. Mi è inaccettabile comprendere come sullo stesso suolo cittadino possano convivere una strada intitolata a mia zia Settimia Spizzichino, unica donna tornata viva dalla Deportazione del Ghetto di Roma del 16 ottobre 1943 e una a Giorgio Almirante che considero tra gli ideologhi e i sostenitori più attivi della propaganda antiebraica in Italia, culminata in deportazioni e assassini. Se mai una strada di Roma, dovesse portare il nome di Giorgio Almirante, chiedo fin d'ora che venga revocata quella intitolata a Settimia Spizzichino perché, come disse Calvino 'Siamo tutti uguali davanti alla morte ma non siamo tutti uguali davanti alla Storia'". Infine l'assessore alla Cultura del Comune Dino Gasperini: "In Commissione Cultura e Toponomastica di Roma Capitale non è mai stata approvata la proposta di una via dedicata a Giorgio Almirante. Risultano dunque incomprensibili queste polemiche basate sul nulla". Per la Comunità parla il presidente Riccardo Pacifici: "Siamo felici di prendere atto dell'impegno assunto dal sindaco Alemanno di tenere conto delle sensibilità espresse non solo dalla nostra comunità, ma anche da chi condivide i valori dell'antifascismo. Credo che sia quasi ovvio sottolineare che il giudizio storico sul personaggio non può che essere di condanna totale per aver collaborato durante il ventennio alla nota rivista 'La difesa della razza', il più odioso libello di propaganda razzista e antisemita dell'epoca". "Le vie si dedicano - ha concluso - solo a uomini meritevoli di tale prestigioso riconoscimento. Sapere che la commissione toponomastica non ha discusso l'argomento non significa che domani non possa essere riproposto. Per questo continuiamo ad esprimere la nostra opposizione di fronte a questa scelta e per questo facciamo appello al Presidente della Repubblica Napolitano affinché tali riconoscimenti - indipendentemente dalle amministrazioni in carica - non dipendano dall'umore delle commissioni di turno ma dall'analisi storico politica". 
ROMA - Il  gioiello del basket italiano non tradisce. Alessandro Gentile, al suo esordio sul campo di casa, il Forum, trascina al successo (85-78) l'Emporio Amani Milano nella classica sfida metropolitana con l'Acea Roma e con questo successo i milanesi agguantano al primo posto in classifica la Montepaschi che si fa battere a sorpresa in casa dalla Scavolini. Settima vittoria interna di fila per Bologna, Venezia batte Caserta e Sassari sbanca Biella. MILANO SI SALVA - L'EA7 dà spettacolo di fronte ai suoi tifosi e rilancia le ambizioni della squadra di coach Sergio Scariolo (ora prima in classifica con Siena) ma conferma il blackout mentale che scatta quando il vantaggio si fa largo. I giocatori meneghini stavolta non rischiano nulla e sin dalle prime battute schiacciano Roma sulla difensiva. Cook (18 punti) serve assist, perfora le linee avversarie con guizzi da felino impertinente e si toglie lo sfizio del tiro da tre: in mancanza di Hairston è il numero dieci dell'EA7 a dare la marcia in più. Intorno a lui c'è una squadra che vede crescere Gentile (17 punti per lui) e decrescere Nicholas, lo specialista delle triple che quando tira pare sconsolato, come se sapesse già che la mira di un tempo è persa nella nebbia dei ricordi. L'Emporio Armani scioglie i muscoli e viaggia sul sicuro di fronte a una Roma che non riesce a trovare la condizione psicofisica necessaria per arginare gli avversari. A parte Dedovic (15 punti) e Tucker (20), l'Acea non fa paura, almeno fino a metà del terzo quarto: il divario con l'Olimpia (+18 per i padroni di casa) dà la sveglia alla formazione di coach Lardo, che riesce ad avvicinarsi fino a due lunghezze negli ultimissimi minuti. Il punto e a capo di una sfida che per Milano stava diventando psicodramma arriva con un errore di Mordente (sul -2), che sbaglia un passaggio sprecando una preziosissima azione per Roma. Così arriva l'unico tiro realizzato da Nicholas, che con una tripla fa i conti con se stesso e chiude una partita che pareva stravinta e che invece è stata ancora una volta sofferta per l'Olimpia. IL KO DI SIENA - La 14esima giornata di regular-season, la prima del nuovo anno, si caratterizza per il tonfo interno della Montepaschi Siena, che lascia il PalaEstra a bocca asciutta nella sfida con la Scavolini Siviglia Pesaro. I marchigiani hanno messo in campo tutta la loro rabbia dopo l'increscioso episodio intimidatorio (una testa di maiale fuori dalla loro sede con avvertimento a coach Dalmonte) e sono riusciti nell'impresa di far fuori la corazzara di Pianigiani per 78-75. Un match sul filo di lana, deciso innanzitutto dai 21 punti di un immarcabile White, ben coadiuvato da Jones (16) e Hickman (14). Tra i biancoverdi ne siglano 16 sia Andersen che Rakocevic. Dopo un primo periodo equilibrato, chiuso dalla Montepaschi avanti di un punto sul 17-16, la Scavolini prova l'allungo nel secondo parziale arrivando a raggiungere un vantaggio di undici lunghezze in tre occasioni, l'ultima delle quali sul 32-21 in suo favore. Siena riduce le distanze prima dell'intervallo, ma Pesaro non demorde: i canestri di Lydeka e White portano avanti di nove lunghezze gli ospiti (40-49 al 24'). Andersen e Rakocevic si incaricano di rimettere la partita in parità, aiutati anche da Michelori. La tripla di Moss riporta in vantaggio Siena al 35' (65-63), ma Hickman rimedia per i suoi con una tripla (68-69). Nel finale punto a punto è decisivo un recupero di Hackett che permette alla Scavolini di andare sul +2 all'ultimo minuto. Sul -1 Siena ha la palla del sorpasso con Andersen, ma il centro australiano si fa rubare palla da Jones. Con questa vittoria Pesaro sale a quota 14 in classifica, la Montepaschi resta ferma a 20 punti. SECONDA ORA BOLOGNA CHE STENDE CASALE - Con la Bennet Cantu' a riposo forzato, al secondo posto c'e' ora solo la Canadian Solar Bologna, che fa suo il match con la matricola Novipiu' Casale Monferrato per 70-62 e si eleva solitaria al terzo posto. Sotto di 11 (46-57) a sei dalla fine, Bologna ha trovato chissà dove un finale pazzesco. Il simbolo, ancora una volta, è stato Poeta: nullo fino ad allora (1/11), ha improvvisamente azzeccato la sfuriata giusta guidando la rimonta e arringando gli 8.000 di Casalecchio. Ad aiutare la Canadian anche Casale, che, se una settimana fa a Siena aveva sfiorato il colpaccio, qui l'ha gettato al vento segnando solo un canestro dal campo negli ultimi sei minuti. Il superlativo negativo per descrivere il primo spicchio di partita probabilmente non è stato ancora inventato. La gara tra obbrobri si conclude quando Lang lancia Bologna sul +9 (22-13) e Casale si ricorda improvvisamente lo scopo del gioco ricucendo in un amen (9-0 in due minuti e 22-22 al 17'). Finalmente si gioca a basket. La zona di Crespi (indemoniato in panchina) chiude la visuale a Poeta e Vitali, Sanikidze fatica più del solito e il resto lo fanno le leve lunghe di Shakur: la Novipiù chiude a meno due ma pare avere birra migliore. L'impressione è quella giusta. La Canadian attende invano da Poeta segnali di risveglio e resta a galla finchè trova soluzioni individuali. Una volta esaurite, si stacca: ironia della sorte, il break piemontese (2-13 per il 44-55 del 31') arriva con Shakur (18 in tre quarti, 2 nell'ultimo) in panca grazie a Gentile. Quando ormai sembra alle corde, però, Bologna trova la forza di risalire: gliela danno (finalmente) Poeta con cinque punti di fila e la lucidità di Koponen. I due griffano l'incredibile controsorpasso (59-58 al 38' con Casale incapace di costruire un tiro decente) e il settimo sigillo bianconero lo confeziona infine Sanikidze (6/10, 14 rimbalzi: il migliore), che strappa di rabbia due offensivi fondamentali nell'ultimo minuto e li converte nei gol-partita. DIAWARA INARRESTABILE - La Cimberio torna alla vittoria dopo la prima battuta d'arresto casalinga subita venerdì scorso nel derby con Cantù. La Benetton, invece, incappa in una serata in cui, almeno per metà partita, non le riesce proprio nulla. Varese ha scavato il margine al tirar delle somme decisivo già nel primo quarto, concluso con un costante crescendo sul punteggio di 25-11, grazie soprattutto alle iniziative di Talts e di Kangur, ben presto affiancati da Diawara. Proprio il francese, alla lunga, risulterà il miglior giocatore in campo con 6 su 13 al tiro (5-10 nelle triple) e 8 su 9 dalla lunetta. Chiuso con un rassicurante margine il secondo quarto (46-31), la Cimberio è schizzata al massimo vantaggio in avvio di ripresa (53-31). La Benetton ha tentato una estrema reazione nell'ultimo quarto (75-65 al 35'), ma la Cimberio, grazie anche a un tecnico fischiato alla panchina trevigiana, ha ripreso il largo controllando agevolmente la situazione. Oltre a Diawara, buone prove tra i varesini sono giunte anche da Talts (5-6 al tiro e 7 rimbalzi). Nella Benetton di rilievo le prestazioni di Becirovic (6-11 dal campo, 4-4 nei personali e 6 assist) e di Ortner (6-9 al tiro, 6-8 nei personali e 9 rimbalzi). AVELLINO OK IN VOLATA - Successo casalingo in volata per la Sidigas Avellino, che la spunta per 64-62 la Vanoli Braga Cremona con Dean autentico mattatore della serata (24 punti). Parte meglio Avellino, soprattutto funziona la difesa: solo il 31% dal campo per gli ospiti nel primo quarto (26-11 al 10'). Cremona abbassa ritmo e punteggio (37-34 al 23'). Avellino si rifugia dalla lunetta e in due triple provvidenziali di Green (53-46 al 30'). Non basta perché una tripla dell'ex Cinciarini e un sottomano di Perkovic riazzerano tutto (53-51 al 31'). Gli uomini di Vitucci rispondono con la stessa moneta. Gli irpini trovano energia difensive insospettabili riallungando sul +9. La difesa di Cremona fa buona guardia in area. I biancoverdi non vanno oltre i tentativi a vuoto da oltre l'arco dello stoico Green. L'energia di Milic e il dinamismo di Tabu riaprono i giochi (61-59 al 39'). Il play ex Cantù va per la vittoria ma fallisce la tripla decisiva a 3 secondi dalla fine. BIELLA STOP SARDO - Pesante ko interno biellese. Nel primo quarto con Sassari da parte biellese si vedono buone soluzioni nei giochi a due che portano a segnare i lunghi da sotto; mentre per Sassari il più pericoloso è Drake Diener da fuori, supportato da Hosley. Gli ospiti si portano avanti (4-7), ma Biella resta incollata, pareggia in più occasioni e poi va avanti di 4 (20-16) dopo una stoppata di Crysikopoulos concretizzata da un contropiede di Coleman. La prima frazione si conclude con Biella avanti di 2 (20-18). Inizio di secondo quarto a favore di Sassari, che si porta avanti ancora con Drake Diener, ma anche con Pinton. I padroni di casa reagiscono con Coleman che, grazie a una serie di azioni molto caparbie, porta i suoi dal -6 (30-36) al -3 (37-40). Con Easley e Sacchetti, Sassari torna avanti di 8, ma ci pensa Pullen a pochi secondi dalla pausa a mettere la tripla del -5 (41-46). Nel terzo quarto Miralles prova a dare la spinta ai suoi, ma viene punito dagli arbitri e Biella si trova di nuovo sotto di 6 (48-54) con canestri di Easley e Hosley. I padroni di casa lavorano bene in difesa ma faticano in attacco contro Sassari, che ricorre spesso alla zona e si trova sotto di 9 (54-63). Comunque non si arrende e recupera fino al -3 (60-63). Nell'ultima frazione Sassari va avanti anche di 11 (60-71), poi si blocca, non sembra più in grado di segnare contro la difesa aggressiva di Biella, che infila un parziale di 10-0 portandosi sul -1 (70-71) con 2 minuti ancora da giocare; ma non è sufficientemente cinica da approfittare degli errori degli avversari. I padroni di casa ci provano, ma il controllo rimane nelle mani di Sassari che chiude avanti di 5 (73-78). TERAS CORSARA - Partita sofferta quella tra la Fabi Shoes Montegranaro e Banca Tercas Teramo, che sul parquet del Palarossini di Ancona si sono misurate in una gara estenuante e senza respiro per entrambe le formazioni in cerca di salvezza. A meritare la vittoria e conquistare i due punti utili alla classifica generale alla fine è stata pero Teramo, che di fatto ha mantenuto sempre il vantaggio sulla squadra di casa, apparsa poco lucida in campo, fatta eccezione per il terzo quarto quando il recupero sembrava possibile. CASERTA CADE IN VOLATA - L'Umana Venezia si è imposta sulla Otto Caserta per 79-74 sofferta e in volata. Caserta controlla grazie agli ottimi Slay e Doornekamp, e Caserta decolla nella seconda parte del primo quarto con i lunghi a imperversare (11-19). Slay riporta avanti l'Umana (23-22), illusione di sorpasso. Doornekamp apre la difesa granata, il tecnico fischiato a Mazzon manda in orbita l'Otto (25-32). Sacripanti ha le rotazioni ridotte all'osso, Venezia alza intensità e ritmo, Caserta comincia a pagare dazio. Dieci a zero di parziale (39-39), costruito da Young e rifinito da Slay, intervallo in parità (39-39). Umana sempre più attenta in difesa (43-39), Caserta fatica. Si risveglia anche Clark con due triple (45-41, 52-47). Gara sempre in bilico, Doornekamp tiene a galla l'Otto (48-47). La Reyer prova a scappare nuovamente (62-56), Caserta mai doma, nonostante i 4 falli di Smith. Parità a 3'26" dalla fine (67-67), ultimo minuto vissuto sul filo e risolto dalla lunetta, doppio errore di Slay e Collins, ma Flatcher cattura il rimbalzo offensivo (75-74). Slay non sbaglia dalla lunetta (77-74) e infine Caserta perde il pallone decisivo e la partita. MONTEPASCHI SIENA-SCAVOLINI SIVIGLIA PESARO 75-78 (17-16, 30-34, 52-58) MONTEPASCHI: Mc Calebb 5, Zisis 10, Andersen 16, Rakocevic 16, Carraretto 2, Thornton 2, Ress, Michelori 10, Lechthaler, Stonerook 6, Aradori 5, Moss 3. Allenatore: Pianigiani SCAVOLINI SCAVOLINI PESARO: White 21, Traini, Cavaliero 5, Alibegovic ne, Hickman 14, Tortù ne, Flamini 2, Hackett 10, Lydeka 10, Jones 16. All. Dalmonte ARBITRI: Chiari-Vicino-Aronne NOTE: Tiri liberi Montepaschi 15/20, Scavolini 16/21. Usciti per cinque falli Stonerook, Moss, Lydeka. EMPORIO ARMANI MILANO-ACEA ROMA 83-75 (21-19, 44-34, 69-58) EMPORIO ARMANI MILANO: Giachetti 3, Mancinelli 5, Fotsis 4, Cook 18, Nicholas 3, Rocca 4, Filloy 8, Bourousis 10, Amato ne, Melli, Gentile 17, Radosevic 11. Allenatore: Scariolo ACEA ROMA: Marchetti ne, Tonolli 2, Mordente 7, Crosariol 9, Datome ne, Dedovic 15, Kakiouzis 7, Gordic 7, Maestranzi, Staffieri ne, Tucker 20, Slokar 8. Allenatore: Lardo ARBITRI: Facchini-Lanzarini-Provini NOTE: Tiri liberi Ea7 Emporio Milano 13/16, Acea Roma 13/18. Usciti per cinque falli Mancinelli. SIDIGAS AVELLINO-VANOLI BRAGA CREMONA 64-62 (26-11, 35-27, 53-46) SIDIGAS AVELLINO: Green 14, Gaddefors 9, Ferrara, Alborea ne, Lauwers, Infanti ne, Golemac 2, Sapienza ne, Soloperto ne, Slay 7, Johnson 8, Dean 24. Allenatore: Vitucci VANOLI BRAGA CREMONA: Lighty 8, Cinciarini 11, Mazic ne, Lottici ne, Antonelli ne, Tabu 11, D'Ercole, Perkovic 7, Milic 14, Tusek 8, Belloni ne, Roderick 3. Allenatore: Caja ARBITRI: Lamonica-Filippini-Pinto NOTE: Tiri liberi Sidigas 13/17, Vanoli 6/11. Usciti per cinque falli Tabu. CIMBERIO VARESE-BENETTON TREVISO 96-80 (25-11, 46-31, 68-55) CIMBERIO VARESE: Hurtt 10, Stipcevic 11, Rannikko 10, Talts 11, Diawara 25, Reati 5, Garri 6, Kangur 7, Ganeto 4, Bertoglio ne, Demartini ne, Fajardo 7. Allenatore: Recalcati. BENETTON TREVISO: Ortner 18, Becirovic 19, Ivanov ne, Bulleri 10, De Nicolao, Thomas 18, Sandri, Cuccarolo 4, Gaspardo ne, Moldoveanu 11, Wojciechovski, Viggiano. Allenatore: Djordjevic. ARBITRI: Sahin, Duranti e Bettini NOTE: parziali . Tiri liberi Varese 29/30 Treviso 14/21. Nessun uscito per 5 falli ANGELICO BIELLA-BANCO SARDEGNA SASSARI 73-78 ANGELICO BIELLA: Jurak 6, Minessi ne, Coleman 23, Soragna 6, Pullen 12, Laganà ne, Miralles 16, Lombardi ne, Rossi ne, Chrysilopoulos, Chessa, Dragicevic 10. Allenatore: Cancellieri BANCO SARDEGNA SASSARI: Metreveli, Binetti ne, Hosley 15, Devecchi, Diener Travis 2, Sacchetti 5, Plisnic 10, Diener Drake 21, Vanuzzo 2, Pinton 10, Easley 13. Allenatore: Sacchetti ARBITRI: Paternicò-Seghetti-Terreni NOTE: parziali 20-18, 41-46, 60-63. Tiri liberi Angelico 9/17, Banco Sardegna 13/18. Usciti per cinque falli nessuno. CANADIAN SOLAR-NOVIPIÙ CASALE MONFERRATO 70-62 (12-9, 30-28, 44-52) CANADIAN SOLAR: Koponen 14, Vitali L., Poeta 9, Gigli 13, Sanikidze 19, Gailius, Canelo ne, Quaglia ne, Lang 9, Werner, Vitali M. Ne, Douglas 6. Allenatore: Finelli NOVIPIU' CASALE MONFERRATO: Malaventura 2, Gentile 8, Nnamaka 3, Pierich ne, Martinoni, Chiotti 4, Temple 3, Stevic 4, Giovara ne, Ferrero, Shakur 20, Janning 18. Allenatore: Crespi ARBITRI: Taurino-Pozzana-Capurro NOTE: Tiri liberi Canadian 20/27, Casale 10/12. Usciti per cinque falli Janning. UMANA VENEZIA-OTTO CASERTA 79-74 (17-20, 39-39, 55-51) UMANA VENEZIA: Clark 17, Cusin ne, Tomassini ne, Slay 17, Szewczyk 6, Meini 5, Young 16, Fantoni 9, Bowers, Rosselli 6, Magro, Bryan 3. Allenatore: Mazzon. OTTO CASERTA: Rianna ne, Maresca 6, Kudlacek 2, Righetti ne, Marzaioli 2, Collins 10, Smith 17, Stipanovic 6, Di Monaco ne, Cefarelli 2, Doornekamp 19, Fletcher 12. Allenatore: Sacripanti. ARBITRI: Sabetta, Seghetti, Terreni. NOTE: Tiri liberi: Umana 11/16, Otto 11/19. Usciti per cinque falle: Fantoni, Smith e Stipanovic. FABI SHOES MONTEGRANARO-BANCA TERCAS TERAMO 65-73 FABI SHOES: Karl 4, Piunti ne, Perini ne, Antonutti 2, Nicevic 3, Zoroski 23, Di Bella 10, Mazzola, Kirksay 7, McNeal 3, Brunner 7, Ivanov 6. Allenatore: Valli BANCA TERCAS TERAMO: Ricci 2, Brown 6, Listwon, Amoroso 11, Cerella 4, Brown 15, Lulli, Green 4, Borisov 22, Serafini ne, Polonara 9. Allenatore: Ramagli ARBITRI: Cerebuch-Begnis-Caiazza NOTE: parziali 15-17, 27-39, 50-52. Tiri liberi Fabi Shoes 8/12, Banca Tercas 15/16. Usciti per cinque falli nessuno. RISULTATI Montepaschi Siena - Scavolini Siviglia Pesaro 75-78 Sidigas Avellino - Vanoli Braga Cremona 64-62 Canadian Solar Bologna - Novipiu' Casale Monferrato 70-62 Angelico Biella - Banco di Sardegna Sassari 73-78 EA7 Emporio Armani Milano - Acea Roma 83-75 Cimberio Varese - Benetton Treviso 96-80 Fabi Shoes Montegranaro - Banca Tercas Teramo 65-73 Umana Venezia - Pepsi Caserta 79-74 Riposa : Bennet Cantù CLASSIFICA Siena, Milano 20; Bologna 18; Cantù, Avellino 16; Biella, Sassari, Venezia, Varese, Pesaro 14; Caserta, Roma 12; Treviso 10; Montegranaro, Cremona, Casale Monferrato 8; Teramo 6. PROSSIMO TURNO (8 gennaio) Banca Tercas Teramo - EA7 Emporio Armani Milano Benetton Treviso - Umana Venezia Vanoli Braga Cremona - Cimberio Varese Novipiu' Casale Monferrato - Acea Roma Bennet Cantù - Angelico Biella Banco di Sardegna Sassari - Montepaschi Siena Otto Caserta - Fabi Shoes Montegranaro Scavolini Siviglia Pesaro - Canadian Solar Bologna Riposa : Sidigas Avellino Leggi i commenti I commenti dei lettori 
Una tendenza, un trend o piuttosto un buon modo per risparmiare. Mezzo milione di registrati ogni giorno a Napoli ricevono una mail da Groupon con 10 offerte quotidiane per 365 giorni all’anno. Agli abbonati all’universo del “social shopping” nato in America e sbarcato da più di un anno in Europa, sono riservati sconti tra il 50 e il 90 per cento. Per loro, tra le offerte più gettonate, ci sono cene, vacanze, prestazioni mediche, trattamenti di estetica, corsi di inglese. Un successo, incrinato però dai reclami di qualche utente che non è riuscito a sfruttare l’offerta, pur avendola comprata. Colpa dell’accesso al deal rimasto aperto più ore del previsto. Così i commercianti sono stati costretti a fare i conti con una marea di richieste inaspettate a un costo praticamente irrisorio. Insomma, scontenti i clienti, subissati di telefonate i negozianti. Tanto da far nascere un gruppo su facebook riservato a proteste e denunce «Miglioreremo — rispondono da Groupon Italia — È comunque il segnale di un programma di successo, viste le tante richieste». Il programma ha sfondato anche in Europa grazie alla scommessa fatta da un gruppo di giovani che ha introdotto il programma dei “deal” in diversi paesi. Da novembre 2008 a oggi sono 125 milioni i coupon acquistati, 643 milioni gli utenti iscritti in 45 paesi, 300 mila le offerte giornaliere pubblicate, più di 190 mila esercenti coinvolti (dati aggiornati a fine settembre), 190 categorie, utenti tra i 24 e 44, più donne (60 per cento). Groupon offre pubblicità gratuita ai commercianti, chiamati a ricambiare con una percentuale da offrire al sito solo quando un cliente procede all’acquisto. Boris Hageney, amministratore delegato Groupon Italia, 35 anni, fondatore per l’Italia, in un anno ha portato Groupon in 3 paesi (oltre all’Italia, anche Spagna e Portogallo). Lo start-up è stato avviato grazie ad un investimento privato tedesco, ad oggi sono 400 i dipendenti. «Napoli è stata una delle prime città aperte l’anno scorso — spiega Hageney — ed una tra le prime che ha avuto una versione “special” che noi riserviamo soltanto alle città con molte offerte». All’inizio del mese scorso, sono arrivate le prime offerte che coinvolgono i medici: check up offerti a prezzi stracciati da posturologi, dentisti, specialisti del metabolismo e della circolazione sanguigna. Ambito nel quale è d’obbligo la diffidenza. Anzi, subito dopo i primi lanci, ha infuriato una polemica che ha portato alcuni camici bianchi a rivolgersi all’Antitrust contro i «discount di falsa sanità», proponendo controlli a chi fornisce prestazioni mediche con “logiche da supermercato”. «Abbiamo un team che controlla tutte le offerte — spiega Hageney — scegliamo le aziende che non abbiano pareri negativi, per i medici controlliamo che siano iscritti all’Ordine, verifichiamo personalmente la professionalità del centro, non possiamo rischiare la nostra reputazione che si basa solo sul passaparola. Medici, sarti parrucchieri hanno difficoltà a farsi pubblicità ma hanno bisogno di clienti anche loro e normalmente fanno uso solo di volantinaggio e affissioni. Noi invece portiamo in internet tante aziende che non ci sono mai state». Tra i deal più richiesti: il sushi a Roma e Berlino («ne abbiamo venduti 100 in una sola battuta»), la cena da “Anema e Cozze” a Napoli, un’ora alla guida di una Ferrari (a 99 euro) e un giro in mongolfiera (139 euro). 
"Almirante può fare a meno della strada intitolata a Roma se il sindaco Alemanno non protesta contro chi vuole impedirlo". Lo ha detto Assunta Almirante, moglie dello storico leader dell'Msi intervistata questa sera nella trasmissione "Roma Anch'io", in onda su RadioIes 99.8. "Giorgio - ha aggiunto - ha strade anche dai comunisti, ha la bellezza di 200 strade in Italia. A me la cosa non interessa e chi non vuole farlo, come Alemanno, bè non fa nulla. Quando il Sindaco avrà bisogno di qualcuno, se il buon Dio mi darà vita, saprò rispondergli. Io questa cosa non la perdonerò al sindaco: se faccio una richiesta la faccio in una casa in cui mi accettano. Quindi quelli che hanno fatto la proposta, che poi sarebbero Luca Gramazio e Francesco Storace, quest'ultimo uomo degno che non ha cambiato strada per una carica. Sono stati bravi quelli che hanno voluto una strada per Togliatti e l'hanno avuta". 
L'indennità dei parlamentari italiani " è pari mediamente a 5.000 euro " al netto e "risulta inferiore rispetto a quello percepito dai componenti di altri Parlamenti presi a riferimento", riferisce l'ufficio di presidenza della Camera dei deputati commentando i dati della commissione Giovannini sui costi della politica. In realtà, però, l'indennità è solo una parte, e neanche la più grande, di quanto guadagna un parlamentare. Lo stipendio degli onorevoli, come è possibile vedere nel documento allegato (fornitoci dal senatore Idv Stefano Pedica) si compone di due voci principali: l'indennità, appunto, e le competenze accessorie (che assommano la diaria per il soggiorno a Roma, il compenso per i collaboratori, i rimborsi spese, ecc.). Nella busta paga qui sotto, l'indennità non raggiunge i 4mila euro netti, mentre le competenze superano i 7mila euro netti. Per un totale che supera abbondantemente i 10mila euro netti al mese. (Se hai difficoltà a visualizzare il contenuto nel box qui sotto clicca su questo link per scaricare la versione pdf del documento) Leggi i commenti I commenti dei lettori 
SAN JUAN (Argentina) - Terza tappa della Dakar segnata da due nomi: Despres tra le moto e Roma tra le auto. Ma andiamo con ordine: il motociclista francese Cyril Desprès, a bordo della KTM, ha vinto la terza tappa del rally disputata tra le città argentine di San Rafael e San Juan, ed è balzato in vetta della classifica generale della sua categoria. Il rovescio della medaglia della giornata è stato il suo compagno di squadra, lo spagnolo Marc Coma che ha preso una strada sbagliata per nove chilometri, ed è arrivato al settimo posto nella tappa odierna, a 13:04 minuti dal francese, cedendo la leadership della classifica generale, ora nelle mani di Desprès. AUTO A ROMA - Lo spagnolo Nani Roma, su Mini, ha invece vinto la terza tappa del rally delle auto davanti al polacco Krzysztof Holowczyc, sempre su Mini, che va in testa alla classifica generale, scavalcando il francese Stephane Peterhansel, pure lui su Mini. Roma ha percorso i 208 km della speciale cronometro in 2 ore, 26 minuti e 51 secondi, con 1'09" di vantaggio su Holowczyc e 1'29" sul terzo, il principe qatariota Nasser Al-Attiyah (Hummer), vincitore della Dakar 2011. Peterhansel ha forato due volte ed è giunto settimo, a 6'23" da Roma, retrocedendo al quinto posto in classifica. LA VITTORIA DFI DESPRES - Tornando alle moto, Despres ha approfittato di un errore di Coma che era in testa fino al terzo punto di controllo sui quattro previsti oggi.Lo spagnolo ha commesso un grave errore scegliendo una strada sbagliata per nove chilometri. In una biforcazione della tappa, Coma ha condotto erroneamente la sua KTM per la strada che dovevano usare le auto ed i camion. Quando alcuni minuti dopo si è accorto di aver sbagliato, GENERALE "LARGA" - Desprès si era già impadronito della vetta della classifica. La generale è quindi guidata dal francese con un'ampio vantaggio, di 10:12 minuti, sul compagno di squadra, Coma. Al terzo posto il francese David Casteu, con Yamaha, a 17:16 minuti; quarto "Chaleco" Lòpez, a 17:37; e quinto il portoghese Helder Rodrigues, su Yamaha, a 19:49. Leggi i commenti I commenti dei lettori 
Nuotava nelle acque del Tevere in pieno inverno, ma ha rischiato di essere trasportata dalla corrente. Una turista tedesca di 24 anni è stata messa in salvo dalla polizia fluviale e dai vigili del fuoco dopo che un cittadino aveva lanciato l'allarme, riferendo di una ragazza che si era tuffata nel fiume dalla banchina, all'altezza di Ponte Garibaldi, nel centro di Roma. L'uomo aveva detto che la 24/enne aveva cominciato a nuotare verso l'altra sponda della Tevere, ma è stata poi trascinata dalla corrente, verso l'altezza di Trastevere. Dopo essere stata recuperata, la ragazza è stata portata all'ospedale Fatebenefratelli, dove ha detto di essere invece scivolata nel fiume. 
