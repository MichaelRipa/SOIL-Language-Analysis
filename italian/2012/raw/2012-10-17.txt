LONDRA - L'attivista pakistana 14enne Malala Yousufzai, ferita alla testa in un attacco dei talebani della settimana scorsa nella valle dello Swat, sta meglio e sta perfino muovendo gli arti. Lo riferisce una fonte ufficiale pakistana, che ha chiesto di rimanere anonimo perché non era autorizzato a parlare del caso. La ragazza è ricoverata da lunedì nell'ospedale Queen Elizabeth a Birmingham, nel Regno Unito. Dal momento che il tipo di lesioni riportate da Malala non è stato reso noto, è difficile capire cosa possa significare il miglioramento riferito dal funzionario. Secondo la stessa fonte, riportata dall'inviato del New York Times, i medici non ritengono che Malala abbia subito danni cerebrali e pensano che abbia buone probabilità di recupero. L'ospedale dove è ricoverata la ragazza non ha voluto fare commenti sulla sua condizione. La 14enne è stata presa di mira dai talebani a causa delle sue attività a favore dell'istruzione per le ragazze. Dopo l'attentato una grande campagna di solidarietà e di protesta contro la violenza dei talebani ha scosso l'intero Pakistan, coinvolgendo soprattutto gli studenti. Anche l'Unicef ha lanciato una petizione per salvaguardare il diritto allo studio delle bambine. 

Se proprio la "lenti" è piena opto per la "medio-lenti". Questo per dire che non sono esattamemente quello che si dice un nuotatore veloce. Ma quanto adoro quelli ancora più lenti di me! Tra questi il mio riconoscimento massimo va a quelli che di pochissimo più vecchi, ancora ansimanti, a fine vasca fingono di sistemarsi gli occhialini solo per prender fiato e con un fil di voce ti dicono: " Vai tu, che io te freno ". Non "vado più piano", "faccio solo gambe", "sono (persino) più lento di te". No. " Te freno " Ovviamente farei a cambio volentieri, ma per 25 metri mi pare di volare. 
Tragedia all'ora di ricreazione. Un ragazzino di 16 anni è morto questa mattina in un bar di via Gaspare Palermo, nella zona del Policlinico mentre stava per fare merenda. Era appena uscito dalla scuola, il liceo Benedetto Croce di via Filippo Corazza, ed era entrato nel bar con alcuni compagni. Subito dopo avere pagato alla cassa, si è voltato ed è caduto a terra. Inutili i soccorsi da parte degli altri clienti. Un medico amico del proprietario del bar ha provato a rianimarlo. La stessa cosa ha fatto il personale di un'ambulanza fermata per strada. L'ambulanza del 118 chiamata al telefono sarebbe arrivata dopo 15-20 minuti da Altofonte. E per questo alcuni parenti del ragazzo ieri sera hanno attaccato il servizio di soccorso. Il giovane è stato intubato e portato al pronto soccorso del Policlinico. I medici hanno provato a rianimarlo ma non c'è stato nulla da fare. Venerdì l'autopsia. La madre del ragazzo è una cardiologa. I medici sospettano una malattia congenita. Nella famiglia del ragazzo c'è stata già una tragedia simile: il padre è morto a 38 anni stroncato da un infarto. 
NEW YORK - Un bengalese con presunti legami con al Qaeda è stato arrestato stasera dalla polizia di New York perche voleva far esplodere una bomba da 450 kg nella sede della Federal Reserve di New York. Quazi Mohammad Rezwanul Ahsan Nafis, 21 anni, è stato preso a Manhattan dopo aver cercato di far esplodere quello che credeva fosse un ordigno ma che in realtà era una falsa bomba fornitagli da agenti dell'Fbi per incastrarlo. Secondo l'Fbi era arrivato negli Usa nel gennaio del 2012 con l'intento di compiere un attentato sul suolo americano. Questa mattina Nafis era andato in un magazzino per assemblare quella che credeva essere una bomba da 453 chili, utilizzando invece esplosivi inerti fornitigli da agenti Fbi sotto copertura. L'azione era accompagnata da un video in cui dichiarava che "Non ci fermeremo finché non avremo raggiunto la vittoria del martirio". In una lettera in cui rivendicava il prossimo attacco alla Fed dichiarava il suo intento di "distruggere l'America". Precendi obiettivi presi in considerazione comprendevano la Borsa di New York a Wall Street. Secondo gli investigatori il giovane aveva connessioni con elementi di Al Qaeda e una volta giunto negli Usa aveva tentato di fare opera di proselitismo. Durante questi contatti aveva incontrato uno degli agenti dell'Fbi sotto copertura. Secondo le autorità federali la popolazione non è mai stata in pericolo durante tutte le fasi dell'azione investigativa che ha portato a sventare l'attentato. Nafis è apparso davanti a una corte a New York con l'accusa di tentato utilizzo di armi di distruzione di massa e sostegno ad Al Qaeda. 

