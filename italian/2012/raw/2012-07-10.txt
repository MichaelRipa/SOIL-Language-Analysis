"Una violenta aggressione è stata messa in atto presso la casa circondariale di Como, a mezzogiorno, con un tragico bilancio per il personale di polizia penitenziaria: nove agenti e un sovrintendente feriti". A renderlo noto è il segretario provinciale lombardo della Uil penitenziari, Fabiano Ferro. "La violenza, l'irrazionalità e la patologia di un detenuto extracomunitario hanno letteralmente messo a repentaglio l'incolumità del personale", accusa. Ferro ricorda che "proprio alcuni giorni fa, durante una riunione di lavoro, il personale aveva segnalato le problematiche del detenuto, ormai abitualmente protagonista di episodi di scontro, anche verbali, ai danni del personale. L'uomo si era barricato per protesta contro un trasferimento di camera. All'ordine del comandante di entrare nella camera, è successo il parapiglia: il detenuto ha incendiato un paio bombolette di gas scagliandole contro il personale, che fortunatamente è riuscito a schivarle. Il gas di altre bombolette è stato riversato contro gli agenti, comportando qualche svenimento". Il bilancio: dieci persone ferite, tra cui un agente con il quinto metacarpo della mano destra fratturato, con una prognosi di 25 giorni e altri intossicati per inalazione del gas. "Non so se l'episodio poteva essere evitato, stante le condizioni palesemente psico-labili del soggetto - osserva il sindacalista della Uil - ma certamente poteva essere previsto e quindi gestito diversamente". 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
RSERA IN REDAZIONE Rai, i colpi di scena non sono finiti di GIANLUCA LUZI Dossier IN REDAZIONE Il Cda di Viale Mazzini ha votato per Anna Maria Tarantola. Ma potrebbero esserci altre sorprese al momento della ratifica da parte della Commissione di vigilanza. Il ruolo dei partiti nel commento di Claudio Tito © Riproduzione riservata ( 10 luglio 2012 ) Tutti gli articoli di Sera 
ULTIMO MINUTO "Contro la speculazione no a misure parziali" L'appello di Napolitano di LUCA FRAIOLI Dossier ULTIMO MINUTO Aumentano i promossi in medie e superiori I dati del ministero (seconda parte) © Riproduzione riservata ( 10 luglio 2012 ) Tutti gli articoli di Sera 
Musica ARENILE RELOAD Il rapper Clementino dalle 22 All'Arenile Reload, vai Coroglio. Ingresso 10 euro SANT'ELIGIO MAGGIORE Dalle  21.15 al chiostro di Sant’Eligio, piazzetta Sant’Eligio 7, per la rassegna  “Unopiùuno5Festival", di scena con Francesca e Amelia Rondinella e il cantautore  Alan Wurzburger. Ingresso 13 euro, ridotto 10 euro. Info 081 417  324. TRIANON Dalle 21 al Trianon, piazza Vincenzo Calenda 9, per la  rassegna "Palco libero al Trianon", si esibiranno le formazioni Dioniso folk  band, Onirica e le Metamorfosi. Il teatro è climatizzato. Ingresso libero per il  pubblico. Info 081 225 8285. PORTICI GRANATELLO Dalle 21.30 al Mirto Club  di Portici (porto del Granatello), jam session a cura di Pietro de Luca Bossa  (batterista del gruppo newpolitano R&Fusion). Ospiti Valentina Stella e  Marco  Zurzolo. Info 392 835 2306. FELTRINELLI POMIGLIANO Dalle 21.30 al  Feltrinelli Point di Pomigliano d'Arco, polo culturale "La  Distilleria" (via Roma, 281), Marco Smorra presenta il suo album "Marco Smorra  & i Tempi Moderni". Insieme all'artista intervengono il giornalista Fabio  Relino e il fotografo Giacomo Ambrosino con il workshop live "Io sono  precario...". Info 081 803 3702. POZZUOLI Per il Pozzuoli  Jazz Festival: dalle 21 Habiba Damiani lago (villa Habiba), traversa Strigari  31, Pozzuoli, di scena Max Ionata al sax, Giuseppe Bassi al contrabbasso, Nicola  Angelucci alla batteria. Info 347 331 2416. Classica SALA  CHOPIN Dalle 17.30 nella sala Chopin in piazza Carità 6, concerto dei  pianisti partecipanti al corso di Alto Perfezionamento Pianistico tenuto da  Orazio Maione. Info 347 843 0019. Teatro DELLE PALME Dalle  11.30 al teatro Delle Palme, via Vetriera 12, presentazione del cartellone  teatrale della nuova stagione. Info 081 658 1925. POMPEI Dalle 20.30 al  teatro Di Costanzo Mattiello di Pompei, lo spettacolo "Un equivoco di troppo “  di Burani, regia Gianni Sallustro (a cui si ispirò Scarpetta per “ I nipoti del  sindaco”). Cinema PARCO DEL POGGIO Dalle 21.10 al Parco del  Poggio, viale del Poggio di Capodimonte (in prossimità di Oviesse - Standa), per  la rassegna di cinema all'aperto "Accordi @ disaccordi", il film "I primi della  lista", di Roan Johnson, con Claudio  Santamaria, Francesco  Turbanti, Paolo   Cioni, Sergio Pierattini, Daniela  Morozzi, Fabrizio  Brandi, Capovilla. Il  regista sarà presente in sala. Ingresso 4 euro. Info 081 549  1838. PALARGINE Dalle 21.15 al Palargine di Ponticelli, rotonda Arin, il  film "Il gatto con gli stivali", di Chris Miller.  Ingresso 2 euro. Info 081 596  7493. PORTICI Dalle 21 nel cortile del secondo circolo didattico di Portici,  viale Leonardo da Vinci, per la rassegna di cinema all’aperto "Fresko Film",  sarà proiettato il film "Dark Shadows", di Tim Burton. Ingresso 3,50 euro. Info  081 777 5103. SAN SEBASTIANO AL VESUVIO Dalle 21.15 al Parco urbano di  San Sebastiano al Vesuvio, via Panoramica, il film "Men in Black", di Barry  Sonnenfeld, con Will Smith e Tommy Lee Jones. Ingresso 3,50 euro. Info 081 596  7493. ISCHIA Per la rassegna cinematografica Ischia Global  Fest: dalle 10 al centro congressi Angelo Rizzoli incontro con i produttori  Paula Wagner e Rick Nicita. Dalle 12 al Regina Isabella "A tu per tu" con  Fernando “Pino” Solanas. Dalle 16 "A tu per tu" con Paolo e Vittorio Taviani,  Roberto Vecchioni e  Roberto De Simone. Dalle 21 il film "Cesare deve morire” di  Paolo e Vittorio Taviani. Dalle 23 al   Parco Terme di Castiglione, cena di gala  e dee-jay night con Claudio Coccoluto. Info  www.ischiaglobal.com. Libri FELTRINELLI POMIGLIANO Dalle 18.30  al Feltrinelli Point di Pomigliano d'Arco, presso il polo culturale "La  Distilleria" (via Roma, 281), Sveva Casati Modignani presenta il suo nuovo  libro, "Léonie" (Sperling & Kupfer). Info 081 803 3702. POSITANO Dalle 21.30 a palazzo Murat, Positano, per la rassegna "Mare, Sole e  Cultura", confronto tra il vice direttore del Tg1 Gennaro Sangiuliano, autore di  “Scacco allo Zar” (Mondadori), il giornalista e studioso Giordano Bruno Guerri,  autore de “Il bosco nel cuore” (Mondadori) e lo studioso del Novecento Gianni  Oliva, autore di “Un regno che è stato grande” (Mondadori). Ad essere  approfonditi nel corso dell’incontro, gli aspetti meno indagati della storia  nazionale ed internazionale, offrendo un quadro d’insieme sulle contraddizioni  del XX secolo. Agenda STUDI FILOSOFICI Dalle 16 all'Istituto italiano per gli studi filosofici, via Monte di Dio 14, lezione sul tema “Natura  dei legami comunitari: l’avvenire di un’illusione”, che sarà tenuta dal prof.  Antonio Gargano. Info 081 764 2652. POSITANO A Positano, per la “Settimana  per l’ambiente”: dalle 8 passeggiata ecologica, dalle 11 degustazione di  prodotti tipici (info 089 812 2535). Dalle 19 a Montepertuso, sagrato Chiesa  Santa Maria delle Grazie, consiglio comunale dei ragazzi. Dalle 20.30 canti a  cura del Coro della scuola primaria di Positano diretta da Marianna  Meroni. CAVA DE' TIRRENI Dalle 19 al Marte Mediateca di Cava de’  Tirreni, corso Umberto I, 37, cena rinascimentale all’insegna dei “sapori del  passato” e delle specialità dell’epoca che saranno proposte agli “ospiti” seduti  intorno a un tavolo a forma di ciambella. In sala l’associazione culturale “Il  Contrapasso”, darà vita a balli e danze di quel periodo in costumi tipicamente  rinascimentali. Info 089 233 430. 
OLIMPIADI Lo show dell'atletica regina di tutti gli sport Comincia oggi su RSera la presentazione delle discipline: regole, primati, statistiche e curiosità Dall'atletica alla vela. Comincia oggi su Repubblicasera una serie di schede di presentazione delle discipline olimpiche che saranno protagoniste a Londra a partire dal 27 luglio. Storia, primati, statistiche, regole e curiosità a cura di David Goldblatt e Johnny Acton, autori del libro Olimpiadi pubblicato da Isbn Edizioni. I FONDAMENTALI DELL'ATLETICA Le diverse discipline che costituiscono l'atletica rientrano in cinque categorie: corsa, salto, lancio, marcia e prove multiple. Se non diversamente stabilito, alle gare di cui stiamo per parlare partecipano (separatamente) atleti di entrambi i sessi. Le emozioni suscitate dalle gare di atletica sono in genere direttamente proporzionali alla semplicità del gesto. "Salta più lontano che puoi" è una frase palesemente più semplice di "fai due balzelli meglio che puoi lasciandoti l'energia sufficiente per un grosso balzo finale". Di conseguenza, il salto in lungo occupa una posizione più alta del salto triplo, a meno che le priorità dello spettatore non siano distorte dal patriottismo (è il caso dei britannici e del loro triplista Jonathan Edwards). Allo stesso modo, essere l'uomo più veloce del pianeta suscita un impatto maggiore rispetto a essere il migliore a superare una serie di ostacoli per 3 km. Ma accantonare le discipline minori sarebbe un errore. Può non essere facile comprendere le motivazioni dei lanciatori di martello, ma l'abilità e la dedizione di atleti come loro risulta invariabilmente sbalorditiva. CORSA L'altitudine influenza in modo sensibile le prestazioni. I corridori ai Giochi del 1968 a Città del Messico (2240 metri sopra il livello del mare) beneficiarono di una minore resistenza dell'aria paragonabile a un vento a favore di 1,5 metri al secondo. Gli atleti che vivono e si allenano in altitudine, come gli africani nella Valle del Rift, sono indubbiamente favoriti nelle gare di fondo in quanto i loro corpi sono abituati a utilizzare l'ossigeno in modo più efficiente. Quando si trovano a livello del mare, i loro polmoni sono sovralimentati di gas. Le corse fino ai 400 metri si disputano in corsie, come pure i primi 100 metri degli 800, al termine dei quali gli atleti "rompono le fila", sono cioè autorizzati a uscire dalla loro corsia e portarsi verso l'interno della pista, la parte in cui il tragitto è più breve e più veloce. SALTI La velocità di approccio è la chiave del successo nel salto in lungo e nel salto triplo. Per i saltatori in alto si tratta di scegliere il momento buono, avvicinarsi all'asticella con balzi sciolti e disinvolti e calcolare il punto di stacco ottimale. Per tutti i saltatori, è d'importanza vitale una buona partenza. Difficilmente un saltatore si riprende dopo una serie di brutti salti nella fase iniziale. Come nel caso dei velocisti, i rituali pre-gara dei saltatori sono degni di attenzione. I saltatori in lungo in particolare sono noti per adottare bizzarre tecniche psicologiche, come simulare un'intera sequenza di salto con tanto di spasmi e torsioni prima del "via". I saltatori inoltre incoraggiano spesso il pubblico ad accompagnarli con un applauso ritmato; se i velocisti tendono a zittire la folla, i saltatori invece la adorano. Purtroppo dal 1912 sono stati abbandonati i salti da fermo, il che ci ha privati di personaggi come Ray Ewry, alias "la rana umana", che fece piazza pulita di medaglie d'oro per tre Olimpiadi consecutive dal 1900 al 1908. LANCI Ovviamente la forza è un fattore fondamentale nelle gare di lancio, ma la velocità è altrettanto importante. La distanza cui viene lanciato un oggetto dipende dalla velocità della relativa parte del corpo al momento del rilascio. Nel giavellotto e nel peso, ciò che importa è la velocità del braccio che lancia; nel disco e nel martello è invece fondamentale la rapidità di rotazione del corpo intero al momento topico. I migliori atleti volteggiano sulla pedana di lancio come pachidermici ballerini. Altrettanto essenziale è cogliere l'angolo corretto. Se la traiettoria di lancio è troppo alta, la sua energia andrà sprecata in ascesa verticale anziché in distanza orizzontale; se è troppo bassa l'attrezzo cadrà a terra troppo presto. Infine, è fondamentale la scioltezza del lancio. MARCIA La marcia nacque dalla mania per le "camminate competitive" che attraversò Regno Unito e Stati Uniti nel Diciottesimo e Diciannovesimo secolo. Si facevano ingenti scommesse su quanto avrebbero impiegato determinati individui a camminare da un certo punto a un altro. Tra i camminatori più celebri si contavano omaccioni con grosse basette ma anche donne anziane. Nel 1749, una bambina di 18 mesi percorse il mezzo miglio di lunghezza del Mall a Londra in 23 minuti, per la delizia dei suoi sostenitori. Gli atleti devono avere un piede sempre a contatto con il terreno, e la gamba in avanzamento deve restare dritta dal momento in cui tocca terra fino a quando si trova in posizione verticale. Diversi giudici sono distribuiti lungo il percorso per controllare i marciatori ed estrarre un cartellino rosso se infrangono le regole. Se un concorrente riceve tre di questi cartellini (ogni giudice può mostrarne uno solo per atleta) viene squalificato. PROVE MULTIPLE "Il secondo migliore atleta del mondo è gay?" recitava la scritta sulla t-shirt di Daley Thompson, nel corso della conferenza stampa successiva alla sua vittoria nel decathlon alle Olimpiadi di Los Angeles 1984. Palesemente indirizzata a Carl Lewis, la frecciata non sarà stato il momento più alto dei Giochi, tuttavia dietro la bravata si nascondeva una domanda legittima. Il migliore atleta maschio del mondo era Lewis, che aveva appena vinto la medaglia d'oro nei 100 e 200 metri piani, nel salto in lungo e nella staffetta 4x100, oppure il titolo spettava all'uomo che aveva sbaragliato gli avversari nel corso di dieci gare diverse? Una domanda simile si può porre in riferimento alle eptatlete rispetto alle loro colleghe specialiste. PRESENZA ALL'OLIMPIADE Uomini dal 1896. Donne dal 1928. FORMATO OLIMPICO 24 gare su pista, 16 concorsi (4 di salto e 4 di lancio perciascun genere), 5 gare su strada (maratona e 20 km di marcia maschile efemminile, 50 km di marciamaschile) e 2 prove multiple(decathlon maschile edeptathlon femminile) MEDAGLIE D'ORO AI GIOCHI Stati Uniti: 311 urss/Russia: 64 Gran Bretagna: 49 Finlandia: 48 Italia: 19 ( 10 luglio 2012 ) Tutti gli articoli di Sera 
