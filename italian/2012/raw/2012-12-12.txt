Chi sono i giovani velisti italiani (presumibilmente appassionati o esperti di catamarani) inseriti nella lista dei 12 team invitati dagli organizzatori alle selezioni della prima Red Bull Youth America’s Cup? Le attese per le selezioni di febbraio, dopo le scelte di Roman Hagara e Peter Steinacher - VIDEO Chi sono i giovani velisti italiani (presumibilmente appassionati o esperti di catamarani) inseriti nella lista dei 12 team invitati dagli organizzatori alle selezioni della prima Red Bull Youth America’s Cup? La Red Bull Youth America’s Cup, in programma tra il primo e il 4 settembre, si aprirà con le regate di selezione, da disputarsi a San Francisco. Perseguendo l’obiettivo di portare in finale solo il meglio del meglio, le selezioni ufficiali rappresenteranno un rigoroso banco di prova per tutti gli equipaggi e si svolgeranno tra il 9 e il 24 febbraio 2013. Roman Hagara e Hans-Peter Steinacher, due volte campioni olimpici e Direttori Sportivi della Red Bull Youth America’s Cup, si sono occupati della selezione dei team e hanno stilato la lista dei dodici equipaggi invitati al primo step della manifestazione, a febbraio 2013. “Abbiamo ricevuto moltissime domande da parte di team interessati a prendere parte alla Red Bull Youth America’s Cup: in tutto oltre trenta – ha spiegato Hagara – Abbiamo valutato ogni singola richiesta, sia sotto il punto di vista atletico, data la fisicità degli AC45, sia sotto il punto di vista tecnico. Siamo convinti che la lista alla quale abbiamo lavorato raggruppi il meglio della vela giovanile.” “La Red Bull Youth America’s Cup è il meglio che possa capitare a un giovane velista: per me si tratta della realizzazione di un sogno – è stato il commento di Thomas Mermod, componente del team svizzero TILT, invitato alle selezioni di febbraio – E’ un modo assolutamente valido di affinare le capacità tecniche per chi punta a diventare un velista professionista.” IL VIDEO SULLA COPPA AMERICA DEI GIOVANI Parallelamente al lavoro portato avanti dal duo Hagara-Steinacher, ORACLE TEAM USA ha recentemente svolto le selezioni atte a individuare due team statunitensi da formare in vista della fase finale della competizione, prevista per settembre e creata per dare ai velisti di età compresa tra i 19 e i 25 anni l’opportunità di costruirsi una carriera nel mondo dell’America’s Cup. Team America Racing (rappresentante gli Stati Uniti) e l’American Youth Sailing Force (rappresentante la città di San Francisco) passeranno i prossimi nove mesi allenandosi sotto la supervisione dei componenti di ORACLE TEAM USA. Emirates Team New Zealand, Artemis Racing, China Team e Team Korea, tutti team protagonisti delle America’s Cup World Series, hanno inoltre comunicato che non mancheranno di iscrivere i loro equipaggi alla Red Bull Youth America’s Cup. Ricordiamo che i team supportati dai protagonisti delle AC World Series possono accedere direttamente alle finali di settembre, ciò a insindacabile giudizio del Direttore della manifestazione. Le Selection Series in programma a fabbraio si disputeranno sugli AC45, gli stessi catamarani dotati di ala rigida con i quali si regaterà a settembre e con i quali si disputano gli eventi delle America’s Cup World Series. Team invitati alle Red Bull Youth America’s Cup Selection Series: Sessione #1 – 9-15 febbraio Australia - Objective Australia Austria - Team Austria Danimarca - Danish Vikings Germania - STG/NRV Youth America's Cup Team Nouva Zelanda - Full Metal Jacket Racing Sud Africa - Team i’KaziKati Sessione #2 – 18-24 febbraio Argentina - Argentina AC45 Youth Team Francia - French Youth Team Italia - Team Italy Olanda - Flying Dutchies Portogallo- Team Cascais Svizzera - Team TILT Riguardo la Red Bull Youth America’s Cup Per la prima volta nella storia dell’America’s Cup, i talenti più giovani della vela internazionale hanno l’occasione di formarsi per competere un domani per uno dei trofei più prestigiosi nella storia dello sport. Le regate si svolgeranno a bordo degli AC45, i catamarani dotati di ala rigida impiegati nel corso delle America’s Cup World Series. La Red Bull Youth America’s Cup è in programma tra il primo e il 4 settembre 2013 a San Francisco, proprio nel corso della stagione di regate valide per la 34ma America’s Cup. redbull.com americascup.com © ORACLE TEAM USA / Photo Guilain GRENIER © Rutger Pauw for Red Bull Content Pool Leggi i commenti I commenti dei lettori 
TORINO  - La Juve batte col minimo sforzo il Cagliari e vola ai quarti di finale di Coppa Italia. Grande festa allo Juventus Stadium per Conte che, se non altro, si gode un'imbattibilità della propria difesa che è salita a 419' in gare ufficiali, a 469' solo allo Juventus Stadium. UNA JUVE SOTTOTONO - Della serata gelida di coppa c'è poco da ricordare, a parte il gol vittoria di Giovinco. Forse solo le lacrime a fine gara del tecnico bianconero, visibilmente emozionato per i cori dedicatigli dai propri tifosi al suo ritorno in campo tra le mura amiche dopo 4 mesi di squalifica. Per il resto è stata una Juve sottotono. I tanti cambi (ben 6) non hanno di certo giocato a una squadra che ha faticato a trovare il passo. DELUDONO POGBA E ISLA - Anche per colpa di un Pogba poco propositivo, non all'altezza stasera nei panni del vice-Pirlo. Il migliore dei rincalzi è stato indubbiamente De Ceglie, l'unico a proporsi con continuità con costanza sulla fascia sinistra. Ha deluso Isla, molto impreciso, male, quando è entrato, Asamoah nel ruolo di intermedio. Infine ingiudicabile Marrone che, schierato al centro della difesa, ha avuto pochissimo lavoro. Sia per il consueto impeccabile apporto di Barzagli e Bonucci, sia per la pochezza offensiva del cagliari. CAGLIARI, BENE MURRU E DAL FABRO - Quanto ai sardi, Pulga torna a casa con pochi rimpianti. Con mezza squadra lasciata in Sardegna, i tanti giovani messi in campo hanno retto al meglio il confronto. Bene soprattutto Murru e Dal Fabro in difesa, meno il tridente offensivo, schierato per cercare di mettere in difficoltà la difesa bianconera. Ibarbo e Pinilla non sono quasi mai entrati in partita, non aiutando neppure Ceppelini a svolgere nel migliore dei modi il ruolo di vice-Cossu. E in mezzo le cose migliori si sono viste quando è entrato Dessena che ha mostrato decisamente più personalità di Ekdal e, soprattutto, dello spaesato Eriksson. L'unico rimpianto è aver preso gol sull'unica disattenzione difensiva di Rossettini. TRE TEGOLE PER CONTE - Perso Giaccherini nel riscaldamento, Conte ha deciso di lanciare nella mischia Vidal a supporto della squadra B completata da appena altri 4 tirolari Buffon, Barzagli, Bonucci e Giovinco. Ma la mossa non è stata fortunata: il cileno si è infortunato dopo appena 12' e ha lasciato il posto ad Asamoah, schierato nell'inedito ruolo di intermedio. La Juve ha macinato comunque gioco e, pur non mostrando la solita solidità ha creato, specie con i guizzi di Giovinco, almeno tre buone occasioni per passare, non sfruttate dallo stesso ex parmense e da Bandtner, apparso discretamente ispirato. Al 44' è arrivata un'altra tegola per Conte: il danese si è infortunato al ginocchio e ha lasciato spazio a Matri. ERRORE DI ROSSETTINI, GIOVINCO SEGNA - L'ex di turno ha stentato a entrare in gara e non ha aiutato la Juve a cambiare marcia in avvio di ripresa. Il Cagliari allora ha preso coraggio, ha provato a prendere in mano l'iniziativa ma al primo affondo dei bianconeri è andato sotto, tradito da un'incertezza di Rossettini, sfruttata nel migliore dei modi da Padoin e Giovinco che ha battuto da pochi passi Avramov. CAGLIARI PERICOLOSO SOLO CON DESSENA - Il Cagliari ha generosamente tentato il tutto per tutto ma non è riuscito a impensierire Buffon oltre che con un destro da fuori di Dessena, subentrato a Ekdal. La Juve ha controllato con ordine e, nel finale, non ha rischiato nulla rialzando il baricentro. Missione compiuta. Il Cagliari per la rivincita dovrà aspettare solo 9 giorni quando ritroverà i bianconeri a Quartu Sant'Elena. Ma lì sarà tutt'altra sfida. Juventus-Cagliari 1-0 (0-0) Juventus (3-5-2) Buffon 6.5, Bonucci 6.5, Marrone 6, Barzagli 6,5, Isla 5, Padoin 6.5, Pogba 5.5, Vidal sv (15' Asamoah 5), De Ceglie 7, Giovinco 7, Bendtner 6.5 (42' Matri 5.5). (34 Rubinho, 31 Branescu, 4 Caceres, 3 Chiellini, 26 Lichsteiner, 8 Marchisio, 21 Pirlo, 9 Vucinic). All. Conte. Cagliari (4-3-3) Avramov 6.5, Perico 6, Rossettini 5.5, Del Fabbro 6.5, Murru 6.5, Eriksson 5, Ekdal 5.5 (1' st Dessena 6.5), Ceppellini 5 (31' st Piredda sv), Ibarbo 5.5, Ribeiro 6, Pinilla 5. (1 Agazzi, 2 Camilleri, 32 Casarini, 35 Russu, 36 Chelo). All. Pulga 6. Arbitro: Guida di Torre Annunziata 6 Reti: 12' st Giovinco Angoli: 7-1 per la Juventus Recupero: 2' e 2' Ammoniti: Eriksson, Pinilla, Perico per gioco scorretto, Ribeiro per simulazione. Spettatori: 18932, incasso 161.745. Leggi i commenti I commenti dei lettori 
TORINO - "Mi sono emozionato. Fa sempre piacere avere queste testimonianze d'affetto dai nostri tifosi". Antonio Conte non nasconde una lacrima di gioia per essere finalmente tornato a calcare il terreno dello Juventus Stadium dopo la squalifica. Ed è felice che anche il suo ritorno in casa sia stato festeggiato con un nuovo successo per 1-0, stavolta, dopo quello di Palermo, a spese del Cagliari. CHI HA GIOCATO HA FATTO BENE - "Ci tenevamo a far bene perché vogliamo essere competitivi in tutte le manifestazioni", spiega praticamente afono e visibilmente emozionato. "Oggi hanno giocato tanti ragazzi meno utilizzati, hanno avuto modo di giocare e di fare un'ottima partita contro un bel Cagliari, ben organizzato. Ora aspettiamo i quarti, probabilmente troveremo il Milan e lì sarà tutt'altra storia". GLI INFORTUNI? CONTRATTEMPI CHE CAPITANO - L'unica nota negativa della serata sono gli infortuni di Giaccherini (poco prima del match), Vidal (ginocchio) e Bendtner (problemi muscolare). "Dispiace per questi contrattempi. Il mercato di gennaio? Non ne parliamo, sarebbe ingiusto verso questi ragazzi che - conclude - stanno facendo cose straordinarie". Leggi i commenti I commenti dei lettori 
Un pronunciamento dei giudici amministrativi rischiava di provocare un terremoto alla Procura di Catania. All'inizio di ottobre, il Tar del Lazio aveva infatti accolto il ricorso presentato dal procuratore generale Giovanni Tinebra e dal sostituto procuratore Giuseppe Gennaro, aspiranti alla poltrona di procuratore: così era stata annullata la nomina a capo dell'ufficio inquirente di Giovanni Salvi, nominato dal Csm il 2 novembre dell'anno scorso. Ma adesso il consiglio di Stato ha ribaltato la decisione, accogliendo il ricorso di Salvi. Nell'impugnare la nomina di Salvi, Gennaro e Tinebra avevano contestato la precedente decisione del Csm di far ritornare in commissione la pratica con la quale Giovanni Salvi era stato già designato ad un altro incarico, quello di procuratore aggiunto presso il tribunale di Milano. Gennaro aveva poi contestato la mancata valutazione dell'esperienza specifica in materia di inchieste di mafia che il Csm avrebbe tenuto in poco conto, non facendo queste parte del curriculum di Salvi che si era principalmente occupato di inchieste sul terrorismo. Oggi, il Consiglio di Stato ha accolto invece tutte le ragioni di Salvi. 
Alla fine, l'offerta sperata, che avrebbe permesso di riportare sotto il cappello di un'istituzione genovese le pregiate lettere scritte dall'ammiraglio Andrea Doria nel 1545, non è arrivata. Il lotto numero 40, battuto all'asta a un prezzo base di 15mila euro dalla casa romana Minerva Auctions, non ha trovato acquirenti. Si riparte quindi dalla disponibilità già manifestata nei giorni scorsi dalla Sovrintendenza per i Beni Archivistici della Liguria, disponibile a esercitare entro sessanta giorni il diritto di prelazione su un'offerta che scatta però solo in caso di vendita. Visto che sulle lettere dell'ammiraglio nessuno si è fatto avanti, non si può certo far valere una prelazione su un qualcosa che non è stato acquistato. Si può però trattare con calma e cercare di arrivare a un accordo, tenuto conto che il proprietario (un privato genovese) ha intenzione di vendere le otto lettere che Doria scrisse all'ambasciatore della Repubblica di Genova presso Carlo V Vincenzo dè Fornari. Si vedrà nel capitolato di spesa del 2013 della Sovrintendenza. Dovrebbe invece finire in Austria un altro prezioso lotto di matrice genovese, il numero 2, relativo ad alcune lettere del principe Giacomo Durazzo. Ad aggiudicarsi per ventimila euro (più cinquemila di diritti) il carteggio è stato infatti l'Albertina di Vienna, il celebre museo che ospita una delle collezioni di stampe più pregiate al mondo. In teoria quelle carte non potrebbero uscire dall'Italia, ma con un intervento della Sovrintendenza teso a sottolineare come il bene abbia una destinazione chiara e di particolare valore si potrà superare l'ostacolo. Per l'Albertina il carteggio era particolarmente prezioso, visto che andava a colmare una lacuna fra i suoi documenti. Si tratta infatti del carteggio fra Giacomo Durazzo e Alberto di Sassonia sulla costituzione delle raccolte dell'Albertina. L'archivio di Durazzo, d'altra parte, è a Torino. Le lettere possono quindi ben spostarsi a Vienna. 
DOHA  - Oscar Pistorius torna a far parlare di sé, stavolta per una corsa insolita. Il velocista sudafricano, primo atleta paralimpico a correre con i 'normodotatì si è cimentato in una corsa non competitiva contro un cavallo, un purosangue arabo, tenendogli testa. È accaduto a Doha, a conclusione del Doha Goals Forum, convegno incentrato sui rapporti fra sport e sviluppo, che si è svolto la capitale dell'emirato. L'evento rientra nella campagna lanciata lo scorso giugno dai Comitati olimpico e paraolimpico del Qatar, in collaborazione con la sudafricana Sasol (chimica e carburanti fra le sue attività). "NON CONTAVA IL TEMPO MA IL MESSAGGIO" - La corsa ha visto Pistorius tener testa al purosangue, precedendolo sul traguardo di una quindicina di metri, più o meno quelli che gli erano stati concessi di vantaggio: il cavallo, infatti, ha percorso 150 metri, mentre l'atleta sudafricano ne ha percorsi 135. 'Stavolta non era importante la distanza, né il tempo - ha sottolineato Pistorius al termine della sfida, seguita da un migliaio di persone - ma il messaggio che si voleva dare: il cavallo arabo è simbolo di forza e resistenza, lo abbiamo scelto per questo''. L'atleta si è poi trattenuto a lungo con gli spettatori accorsi, concedendosi per foto, autografi e interviste; soddisfatti gli organizzatori, che già pensano ad una seconda edizione per il prossimo anno. Leggi i commenti I commenti dei lettori 

Un maxitrasferimento da 293 milioni di euro per il Comune. Su richiesta del Campidoglio, il Cipe (Comitato interministeriale per la programmazione economica) ha sbloccato i fondi necessari a far ripartire i cantieri delle metropolitane e a completare alcune delle opere in programma già da anni.Per la realizzazione del tratto Colosseo  San Giovanni della metro C saranno investiti un totale di 253 milioni di euro (81 dal governo, 157 dal Comune, il resto dalla Regione). Il resto del tragitto sarà finanziato dai privati con il project financing. Altri 24 milioni saranno impiegati per il completamento della linea B1 e 20,5 al potenziamento dell’elettrificazione delle tratte A e B. Una tranche da 68 milioni sarà destinata alla manutenzione di scuole e strade. Capitolo musei: se 22 milioni serviranno alla realizzazione di quello della Shoah a Villa Torlonia, quasi 2 milioni costerà l’abbattimento del muretto della teca dell’Ara Pacis progettata dall’architetto Richard Meier. "Questi fondi — ha spiegato il sindaco Gianni Alemanno al termine della riunione del Cipe — serviranno a mantenere aperti i cantieri della metropolitana, la più importante infrastruttura in costruzione in Italia, senza la sospensione dei lavori più volte temuta. Ringrazio il governo Monti e i ministri che hanno dato questo importante segnale alla capitale". 
