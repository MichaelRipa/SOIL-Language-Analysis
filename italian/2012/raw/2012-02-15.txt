Terza vittoria di fila della Conad che si leva dalle sabbie mobili battendo Pistoia, la capolista e anche il capocannoniere Hurdy, fermatosi a 26 punti. Più pesanti i 18 punti di Pecile, che nell'ultimo quarto ha prima tenuto in piedi la Biancoblù, poi l'ha lanciata con la bomba del 71-67 a 1'02". Dopo, Yango ha chiuso in conti con due rimbalzi d'attacco e il cesto della staffa. La truppa di Markovski ha tenuto testa a un'avversaria reduce da quattro vittorie filate, trovando buone cose da Kelley (20), Baldassarre (16 rimbazi) e in generale da tutto il gruppo, che non ha mai fatto un passo indietro. La Biancoblù dopo un principio difficile (17-28 al 10') soprattutto a rimbalzo e messa sotto pressione da un 6/11 iniziale dei toscani, s'è ripresa mostrando i denti. Disposta a lottare e accettare anche lo scontro fisico, con Markovski che dalla panchina ha trovato guizzi da Cutolo e Canavesi. Baldassare ha alzato il muro dentro l'area e la gara è tornata in parità, anche dal punto di vista emotivo e alla fine han goduto i ragazzi di Zare. In tribuna Hofnar, che sostituire Hite per un mese e debutterà domenica a Ostuni. CONAD-G. T. GROUP 76-69 CONAD: Kelley 20, Blizzard 9, Chiarini, Baldassarre 11, Yango 9, Pecile 18, Montano, Cutolo 5, Canavesi 4, Ne Filippini. GT GROUP: Hardy 26, Gurini 10, Tarvernari 8, Jones 9, Toppo 5, Saccaggi 2, Galanda 9. Ne Della Torre, Tuci , Della Rosa. Arbitri: Moretti, Bartoli, Cappello. Note: parziali: 5' 7-13, 10' 17-28, 15' 33-34, 20' 39-39, 25' 47-43, 30' 56-53, 35' 61-62, 40' 76-69. Massimo vantaggio Biancoblù: +8 (53-45) al 27'. Massimo svantaggio: -11 (17-28) al 10'. 
MILANO - Ibrahimovic è contento dopo il 4-0 all'Arsenal, ma avrebbe voluto ancora vedere più reti da parte del Milan: "Dopo il gol del 4-0 ho urlato perché ero contento, non capita tutti i giorni di vincere con un risultato così, in pochi se l'aspettavano". Così lo svedese commenta ai microfoni di Sky il poker ai Gunners. "Abbiamo giocato bene - sottolinea l'attaccante svedese, autore del rigore del 4-0 - sotto l'aspetto tattico e con intelligenza. Il risultato è importante, ha ragione Galliani a dire che potevamo fare anche più gol ma c'è ancora il ritorno, anche se lo affronteremo con questo vantaggio. E poi, mancano ancora tante partite per arrivare in finale". Ibra chiude poi con una battuta: "Ho vinto tanti trofei importanti, non mi dispero per vincere la Champions". Leggi i commenti I commenti dei lettori 
Incubi, angosce, estasi di grandi illustratori della Divina Commedia in un percorso di notevole suggestione che conduce il visitatore dalle tenebre infernali alla luce paradisiaca nelle sale espositive della Fondazione Magnani Rocca di Mamiano di Traversetolo, presso Parma. Dal 31 marzo al 1° luglio 2012 è infatti Dante - attraverso le opere d'arte di Gustave Doré, Francesco Scaramuzza e Amos Nattini dedicate alla Commedia - il protagonista della nuova mostra proposta dalla Fondazione presieduta da Giancarlo Forestieri. Dopo il passaggio in quell'Empireo terreno costituito dalle opere sublimi di alcuni dei più grandi artisti di ogni tempo esposte nella celebre Villa dei Capolavori, sede della Fondazione, l'inizio della mostra, con la discesa alla Sala dell'Inferno, rappresenta un forte contrasto sottolineato dalla Sinfonia dantesca di Franz Liszt, grande musicista contemporaneo di Doré e di Scaramuzza, che accompagna il visitatore con le drammatiche note dedicate alla prima Cantica, passando poi per la Sala del Purgatorio fino al culmine mistico del Magnificat nella Sala del Paradiso. L'eclettismo culturale del Fondatore Luigi Magnani trova così un nuovo omaggio nell'accostamento di poesia, arti figurative, musica e teatro, in una mostra, curata da Stefano Roffi, che offre al pubblico un forte coinvolgimento visivo quanto emotivo e spirituale. Il ricco catalogo presenta un saggio di Emanuele Bardazzi e Francesco Parisi sul tema "L'illustrazione della Divina Commedia attraverso i secoli" e testi di Mauro Carrera, Anna Mavilla, Cinzia Cassinari, Stefano Roffi dedicati ai protagonisti della mostra. Fondazione Cariparma e Cariparma Crédit Agricole sono i mecenati dell'iniziativa, che si avvale anche del sostegno di Campus S.p.A. Francesco Scaramuzza (Sissa presso Parma 1803 - Parma 1886) affresca la Sala di Dante della Biblioteca Palatina di Parma (Sala eccezionalmente aperta al pubblico nel periodo della mostra, con un'esposizione di antichi codici danteschi della Palatina stessa), oltre al Tempietto petrarchesco di Selvapiana e a una sala del Museo d'antichità di Parma, con intonazioni romantiche e riflessi del Correggio. La sua opera più importante è l'illustrazione della Divina Commedia, una delle più aderenti al testo dantesco per la naturalezza delle immagini e l'abilità eccezionale dell'artista. Dei 243 grandi disegni a penna (73 per l'Inferno, 120 per il Purgatorio, 50 per il Paradiso), egli ne dedica ben 18 al solo canto XXXII dell'ultima cantica, tanto era attratto dallo scenario dell'Empireo ideato dal Poeta. Gli atteggiamenti e gli attributi iconografici dei personaggi, nonché le ambientazioni, sono tesi a sviluppare la pietas del lettore-osservatore e quindi a valorizzare il messaggio dantesco. Il corredo illustrativo della Divina Commedia, disegnato dal francese Gustave Doré (Strasburgo 1832-1883) attorno al 1861-68, è certamente il più popolare in assoluto, ancora oggi: la fama è dovuta anche alla prevalente attività d'illustratore d'opere letterarie (Milton, Rabelais, Balzac, La Fontaine, Cervantes, Bibbia, Ariosto) espletata come pittore e incisore che, con tratti robusti, marcati e decisi, coglie con virtuosismo romantico gli aspetti più realistici dell'opera dantesca, nonostante il predominio dei toni cupi anche al di fuori dell'Inferno. Nel 1876, quindici anni dopo la prima pubblicazione di Doré, Scaramuzza termina le proprie tavole sulla Commedia. Da allora numerosi critici hanno tentato un confronto tra i due artisti, con l'obiettivo di decretare quale fosse il migliore, con esiti non sempre a favore del grande Doré. Luciano Scarabelli (1806-1878), letterato, storico e uomo politico, tiene nel 1869/70 all'Accademia di Belle Arti di Bologna un corso di lezioni che ha come oggetto proprio il confronto fra le tavole scaramuzziane e quelle dell'avversario francese. L'intento di Scarabelli è dimostrare che il parmense, maggior conoscitore di Dante, sia riuscito a rendere meglio ambientazioni, personaggi e pathos della Divina Commedia. Secondo Scarabelli due sono gli elementi che portano Scaramuzza a "vincere" la tenzone: la sua profonda conoscenza della Divina Commedia e la "maledizione del far presto" che caratterizzava il francese (che riuscì a compiere 30.000 disegni in 18 anni e presentò per primo al pubblico, nel 1861, le proprie opere). Grazie anche alla sua grande ammirazione per Dante, Scaramuzza riesce a rendere al meglio anche i minimi particolari che caratterizzano i versi del Poeta; sintetizza Scarabelli: "Io vi invito ad esaminare meco quanto giustamente si rumoreggi in Italia la fama del francese Doré quale illustratore di Dante, e quanto ingiustamente si lasci da parte Francesco Scaramuzza, italiano da Parma". Uno dei più significativi illustratori danteschi del Novecento è Amos Nattini (Genova 1892 - Parma 1985); a partire dal 1919, incoraggiato da Gabriele D'Annunzio, egli realizza una grandiosa serie di cento tavole che costituiscono l'illustrazione d'una speciale edizione della Divina Commedia e vengono esposte a Parigi, Nizza e L'Aja, riscuotendo ovunque un notevole successo. Nattini usa le tecniche più innovative e un linguaggio figurativo originale lontano da qualsiasi imitazione, rinunciando al bianco e nero a favore del colore (acquerello e olio) per immergere il proprio segno grafico e potente in una dimensione quasi fantasy di sospensione e di incanto, dove il dramma è più accennato che realmente descritto. La sua pittura è minuta e delicata, con una pennellata lineare da miniatore, ma a più strati, un velo sull'altro, richiamando così il Divisionismo, filtrato dal rigore mentale dell'artista, dalle atmosfere irreali create sapientemente, dove egli mette a fuoco allucinazioni dello spirito grazie alla precisione del segno e all'evocatività del colore. L'interesse di Nattini per Dante si estende per una ventina d'anni e si estrinseca al meglio quando egli si ritira nell'ex eremo benedettino di Oppiano di Gaiano (Parma), dove fissa la sua casa-studio. Le sue figure dantesche, d'intonazione liberty ed "eroica", risentono del clima dannunziano dell'epoca e i suoi personaggi tendono ad apparire quasi superuomini, attitudine ben espressa proprio da D'Annunzio nella dedica sul frontespizio delle Laudi: "Ad Amos Nattini, che sa come l'Arte moderna domandi un'anima eroica, offro queste grida verso gli eroi" (Parigi, maggio 1914). La sua arte, che rivela grande cultura, affonda le radici nel Rinascimento, in un senso di perenne primavera e di giovanile spensieratezza tratto da Botticelli e mediato da Michelangelo, anche se i modelli di umanesimo classico sono da lui rivissuti non senza fascinazione per il Decadentismo. Il suo Inferno ha un'impostazione cupa e "scottante", ma il suo viaggio artistico, diversamente da Doré, sa ben differenziarsi nell'approdare agli esiti luminosi e spirituali del Paradiso. DIVINA COMMEDIA . Le visioni di Doré, Scaramuzza, Nattini Mostra e Catalogo a cura di Stefano Roffi. Catalogo Silvana Editoriale con saggi di Emanuele Bardazzi e Francesco Parisi, Mauro Carrera, Cinzia Cassinari, Anna Mavilla, Stefano Roffi. Fondazione Magnani Rocca, via Fondazione Magnani Rocca 4, Mamiano di Traversetolo (Parma). Dal 31 marzo al 1° luglio 2012. Aperto anche tutti i festivi. Orario: dal martedì al venerdì continuato 10-18 (la biglietteria chiude alle 17) - sabato, domenica e festivi continuato 10-19 (la biglietteria chiude alle 18). Lunedì chiuso, aperto il lunedì di Pasqua. Ingresso: euro 9,00 valido anche per le raccolte permanenti - euro 5,00 per le scuole. Catalogo mostra 330 pagine a colori euro 30,00 (sconto 10% a chi consegna biglietto bus da Parma) Informazioni e prenotazioni gruppi: tel. 0521 848327 / 848148 Fax 0521 848337 info@magnanirocca.it www.magnanirocca.it Ristorante nella corte del museo tel. 0521 848135 Il martedì ore 15.30 viene organizzata una visita alla mostra con guida specializzata; non occorre prenotare, basta presentarsi alla biglietteria. Costo euro 12,00 (ingresso e guida). 

MILANO - E' un Massimiliano Allegri perfezionista quello che commenta la nettissima vittoria del Milan sull'Arsenal. In particolare al tecnico non è piaciuta la mancanza di concretezza della squadra nei numerosi contropiede nel finale: "Stasera abbiamo avuto tantissime occasioni nella parte finale della gara sul 4-0 e i gol quando c'è da farli bisogna farli. Non vedo perchè con occasioni a campo aperto non dobbiamo approfittare, il 4-0 va bene, ma fare 5 o 6 gol è meglio. C'è sempre una gara di ritorno e non sai mai come si mette", spiega ai microfoni Sky. Uno spirito diverso, la stagione potrebbe essere girata nella rimonta contro l'Udinese: "La gara di Udine conta molto per il campionato, ma stasera la squadra ha giocato compatta, stretta nelle linee, lasciando loro poco spazio, poi vengono fuori le qualità. Abbiamo fatto  tantissima attenzione, a dimostrazione di come la squadra in campo sia stata disponibile l'un l'altro, le punte hanno rincorso anche a metà campo, questo è lo spirito giusto per vincere". Su quale sia il vero Milan, Allegri precisa: "Le motivazioni in Champions sono completamente differenti. A Udine avevamo scelto una formazione iniziale con due leggeri davanti, abbiamo preso il gol con il primo tiro in porta dell'Udinese e la deviazione di Thiago Silva, poi una squadra come l'Udinese ti concede molto meno. Stasera abbiamo giocato più da squadra. Abbiamo avuto umiltà di difendere bene quando non avevamo la palla" ha detto il tecnico milanista che ha parlato bene di Robinho. "E' un giocatore importante, l'ha dimostrato, quest'anno è stata per lui anomalo, senza preparazione, con due mesi fuori dai giochi, adesso deve trovare la condizione ottimale, la sta ritrovando e stasera ha dimostrato di essere il campione che è". Anche Boateng tra i giocatori apprezzati da Allegri: "Boateng era in dubbio, veniva da quattro settimane di infortunio e poi stamattina ho sciolto il dubbio, per fortuna nel verso giusto. Sono contento delle parole che ha detto il presidente Berlusconi, il fatto che sia venuto ci ha fatto molto piacere ed è la dimostrazione di quanto sia vicino alla squadra. Ha detto che siamo ancora lontani dal gioco del Barcellona? Noi in Italia abbiamo il miglior possesso palla: il Barcellona è il top, ma ha caratteristiche diverse da noi e noi non possiamo pensare di copiarlo". LA DELUSIONE DI WENGER - Mesto il commento del tecnico dell'Arsenal, Arsene Wenger: "E' stato un bel Milan, complimenti, ma credo che noi siamo stati molto poveri. La nostra è stata una performance scioccante, siamo mancati sotto l'aspetto della qualità, eravamo fuori forma, non compatti in attacco ed in difesa. In occasione del loro primo gol abbiamo commesso errori clamorosi, abbiamo avuto due occasioni per segnare ma il Milan, a differenza di noi, si è difeso bene". Il ritorno di Londra: "Sì, vincere 5-0 è possibile ma è molto difficile. Posso solo promettere che giocheremo sicuramente meglio". Leggi i commenti I commenti dei lettori 
E' morto questa sera a Fiesole (Firenze), nel convento dei frati francescani dove era ospite ormai da qualche anno, Lelio Cantini, l'ex sacerdote ridotto allo stato laicale nel 2008 dopo essere stato riconosciuto colpevole "di abuso plurimo e aggravato nei confronti di minori" dalla chiesa. Non è stato possibile processarlo perchè i reati, quando sono stati denunciati erano già prescritti. ACCUSE GRAVISSIME E ARCHIVIAZIONE: "E' PASSATO TROPPO TEMPO" SCONTRO TRA CURIA E PROCURA Nato nel 1923 Cantini, deceduto per un malore, era stato parroco fino al 2005 alla Regina della Pace, nel quartiere di Rifredi. I fatti di cui era accusato sarebbero avvenuti tra il 1973 e il 1987 e sono venuti alla luce dopo le denunce di persone che avevano frequentato la parrocchia in quegli anni. 
