Addio alle auto blu per la Regione Campania, comprese società e agenzie regionali, aziende sanitarie locali e ospedaliere. Il Consiglio regionale della Campania ha votato all'unanimità il testo di legge bipartisan 'Campania Zero', norma anti sprechi. La Campania - secondo quanto è stato sottolineato nel corso della seduta - diventa così la prima regione 'deautobluizzata' d'Italia e, l'uso dell'auto di servizio, è consentito soltanto ai presidenti della giunta regionale e del Consiglio. Entro novanta giorni dovrà essere predisposto un piano di dismissione delle autovetture del parco macchine, predisponendo anche un elenco dei servizi essenziali ai quali non si applica la norma. Abolite anche le consulenze esterne, così come il rimborso per spese di telefonia mobile, in tutta l'amministrazione regionale. La legge Campania Zero prevede l'istituzione del Registro telematico per le compensazioni debiti-crediti e sarà poi la Giunta regionale, con proprio regolamento, a definirne modalità e criteri di funzionamento. Previsti particolari criteri di incompatibilità: non potranno essere nominati o designati negli enti di pertinenza re regionale, i parlamentari italiani ed europei, i presidenti, gli assessori e i consiglieri provinciali, i presidenti e gli assessori delle comunità montane, i sindaci, gli assessori e i consiglieri comunali. Stop anche all'indennità di funzione per i consiglieri, che, non sarà riconosciuta ad agosto, quando uffici e segreterie restano chiusi. 
ULTIMO MINUTO Il Bundestag approva gli aiuti a Madrid Larga maggioranza a Berlino di LUCA FRAIOLI Dossier ULTIMO MINUTO Siria, veto di Cina e Russia su risoluzione Onu "Avrebbe aperto a intervento militare" (seconda parte) © Riproduzione riservata ( 19 luglio 2012 ) Tutti gli articoli di Sera 
Alta velocita', i lavori veri devono ancora partire e i costi sono già lievitati. «I dati sono di quelli pesanti: Nodavia, il general contractor del sottoattraversamento dell’Alta velocità fiorentina, annuncia che nonostante ancora non siano partiti i lavori degli ‘interventi maggiormente complessi e impattanti’, il costo dell’intervento è già passato da 694 milioni iniziali a oltre 890 milioni, con un incremento di 200 milioni, quasi il 30%». Lo affermano in una nota Ornella De Zordo, capogruppo in Palazzo Vecchio di perUnaltracittà e Adriana Alberici, consigliera al Quartiere 5, a proposito dei costi di realizzazione del tunnel. De Zordo, che ha spiegato di essere entrata «in possesso di documenti riservati di Nodavia», nella nota sottolinea poi che «aver voluto montare una fresa gigantesca», la talpa denominata ‘Monna Lisa’ che dovrà essere utilizzata per scavare il tunnel, «quando non c’era la possibilità di portare via il materiale, e quindi di fatto tenere tutto fermo, ha comportato secondo Nodavia ‘danni pari a 5 milioni di euro’, di cui chiede conto perchè qualcuno ha deciso ‘discrezionalmente di non gestire il materiale come rifiuto, ma di attendere il perfezionamento del percorso giuridico-amministrativo per gestire il materiale come terra e roccia’, che forse — sottolinea De Zordo — avverrà in autunno». «A quando — aggiungono Alberici e De Zordo — una spending review sugli sprechi veri e non sui diritti dei cittadini? ». 

Musica PIAZZA DEL PLEBISCITO Dalle 21 in piazza del Plebiscito, Luciano Ligabue in "Sotto bombardamento tour". Biglietto 46 euro. Info 081 766 2836. Il rocker di Correggio è anche protagonista del seminario "I linguaggi della creatività", dalle 14.30 nell'aula Coviello dell'università Federico II, via Porta di Massa. Info 081 253 7007. SCAMPIA Dalle 21 in piazza Giovanni Paolo II a Scampia, serata "Doris Lavin y sonidos de Cuba". A seguire, concerto di Tony Colombo. Ingresso libero. Info 345 768 3932. LANIFICIO 25 Dalle 21 al Lanificio25, piazza Enrico De Nicola, per la rassegna "MusiCook", di scena i Camera con la performance "Favole e apocalissi  -  Momento nuovo a pancia piena". Biglietto 5 euro. Info 081 658 2915. TORREGAVETA Dalle 22 al Nabilah di Torregaveta, via Spiaggia Romana, serata di black music con i dj Amed e Umile Nicoletti. Info 339 693 1169. TORRE ANNUNZIATA Dalle 22.30 al lido Risorgimento di Torre Annunziata, via Marconi, per la rassegna "Musica in spiaggia", concerto di Giovanni Block. A inizio e fine serata, dj set. Ingresso libero. Info 081 861 1863. SORRENTO Dalle 18.30 al grand hotel Excelsior Vittoria di Sorrento, piazza Tasso, il sassofonista Carmine Maresca e il contrabbassista Corrado Cirillo in "Be-bop and Beyond  -  Duet Live Jazz on the Bay". Info 081 877 7111. GIFFONI VALLE PIANA Dalle 18 allo stadio comunale di Giffoni Valle Piana (Salerno), per il "Neapolis Festival", concerto di Club Dogo, A Toys Orchestra, Yes Daddy Yes, When The Clouds, About Wayne e Hybrida. Biglietto 10 euro. Info 081 803 8382. AVELLINO Dalle 21 al teatro Carlo Gesualdo di Avellino, piazza Castello, "Nice One" con Nick The Nightfly Quintet. Il crooner di Radio Monte Carlo è accompagnato da Jerry Popolo al sax, Julian Oliver Mazzariello al piano, Amedeo Ariano alla batteria e Francesco Puglisi al contrabbasso. Biglietto 21 euro. Info 0825 771 620. Classica ANACAPRI Dalle 20 a Villa San Michele di Anacapri, viale Axel Munthe, per i "Concerti al tramonto", esibizione di Christian Svarfvar al violino e Love Derwinger al pianoforte su musiche di Brahms, Mozart e Grieg. Biglietto 15 euro. Per gli under 18, ticket 10 euro. Info 081 837 1401. SORRENTO Dalle 21.15 nel chiostro di San Francesco a Sorrento, piazza Gargiulo, concerto della Sorrento Classica Festival Symphony Orchestra, diretta da Eric Kramer. Musiche di Beethoven, Mahler, Weber e Brahms. Biglietto 15 euro, ridotto 10. Info 081 807 4033. RAVELLO Dalle 19.45 a Villa Rufolo di Ravello (Salerno), piazza Duomo, il "Concerto wagneriano" dell'Orchestra sinfonica di Shenzhen per il "Ravello Festival". Direttore Shao En, mezzosoprano Anna Maria Chiuri. Biglietto 50 euro. Info 089 858 422. MAIORI-POSITANO Doppio appuntamento con i cantanti dell'Amalfi Coast Music & Arts Festival. Dalle 21 nella chiesa di San Giacomo a Maiori, piazzetta omonima, recital con scene selezionate da opere di Mozart, Offenbach, Strauss e altri compositori. Dalla stessa ora sulla terrazza dell'hotel Le Agavi a Positano, via Marconi, il "Summer Interlude" lirico con un repertorio internazionale. Ingresso libero a entrambi gli eventi. Info 089 763 3690. Teatro PAUSILYPON Dalle 21 nella Villa Imperiale del parco archeologico del Pausilypon, ingresso dalla Grotta di Seiano su discesa Coroglio, per la rassegna "Teatri di pietra in Campania", in scena "Ecuba" da Euripide, Seneca e Omero. Regia di Aurelio Gatti. Con Ernesto Lama, Sebastiano Tringali, Riccardo Diana e Cinzia Maccagnano. Biglietto 12 euro, ridotto 10. Info 800 024 060. VILLA FLORIDIANA Dalle 21.15 nel teatrino della Verzura della Villa Floridiana, via Aniello Falcone, la compagnia del teatro Delle Palme in "Quei favolosi anni Sessanta". Biglietto 13 euro. Info 331 598 2610. ORTO BOTANICO Dalle 21 all'Orto botanico, via Foria, per la rassegna "Brividi d'estate" promossa da Il Pozzo e il Pendolo, lo spettacolo "La magica fiera dell'arte" di Annamaria Russo, con attori, clown e artisti di strada coordinati da Ramona Tripodi. Biglietto 12 euro. Info 081 542 2088. SANT'ELIGIO Dalle 21.15 al chiostro di Sant'Eligio, piazza Mercato, per la rassegna "Uno più uno uguale cinque", il musical "Quartieri Spagnoli" di Gianfranco Gallo, con la Compagnia del 5. Biglietto 13 euro, ridotto 10. Info 081 417 324. TERME DI AGNANO Dalle 21 alle Terme di Agnano, via Astroni, "Novecento napoletano" di Bruno Garofalo, con Federico Salvatore, Rosaria De Cicco e quaranta artisti tra attori, musicisti e danzatori. Biglietti da 13,50 a 16,50 euro. Info 081 1956 5066. SAN LEUCIO Dalle 21 nel complesso monumentale del Belvedere di San Leucio (Caserta), per il "Festival della solidarietà", Francesco Paolantoni in "Che fine ha fatto il mio io?", commedia in due atti scritta dall'attore con Paola Cannatello. Info 0823 232 505. PAESTUM Dalle 21 al Tempio di Nettuno, area archeologica di Paestum (Salerno), la Compagnia del Giullare nell'adattamento teatrale di "Edipo re" di Sofocle, per la regia di Andrea Carraro. Biglietto 15 euro. Per studenti e over 65, ticket 12 euro. Info 334 768 6331. Cinema PARCO DEL POGGIO Dalle 21.10 al Parco del Poggio, omonimo viale ai Colli Aminei (in prossimità di Oviesse - Standa), per la rassegna "Accordi e disaccordi", proiezione del film "Marilyn" di Simon Curtis, con Michelle Williams e Kenneth Branagh. Biglietto 4 euro. Info 081 549 1838. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna di cinema all'aperto "Fresko Film", proiezione di "The Avengers" di Joss Whedon, con Chris Evans e Robert Downey Jr. Biglietto 3.50 euro. Info 081 777 5103. SAN SEBASTIANO AL VESUVIO Dalle 21.15 al parco urbano di San Sebastiano al Vesuvio, via Panoramica, per la rassegna "Cinema intorno al Vesuvio" dell'Arci Movie, il film "Biancaneve" di Tarsem Singh, con Julia Roberts e Lily Collins. Biglietto 3,50 euro. Per gli over 65, ticket 2 euro. Info 081 596 7493. TORRE DEL GRECO Dalle 21.15 ai Molini Marzoli di Torre del Greco, via Calastro, il film "War Horse" di Steven Spielberg, con Emily Watson e David Thewlis. Biglietto 3,50 euro. Per gli over 65, ticket 2 euro. Info 081 596 7493. GIFFONI VALLE PIANA Dalle 10 a Giffoni Valle Piana (Salerno), per il festival cinematografico "Giffoni Experience", presentazione di film per ragazzi e incontri con attori e registi. Ospiti Chiara Francini, Filippo Nigro, Arisa, Enzo Decaro e il critico Tatti Sanguineti. Info 089 802 3239. PAESTUM Dalle 21.30 all'Arena Baiat, via Torre di Paestum (Salerno), il film "Quasi amici - Intouchables" di Olivier Nakache ed Eric Toledano, con François Cluzet e Omar Sy. Biglietto 5 euro. Info 327 869 4148. Libri MARANO Dalle 18.30 in piazza Escrivà a Marano, presentazione del libro "Benvenuti in casa Esposito" di Pino Imperatore (Giunti editore). PIANO DI SORRENTO Dalle 20.30 a Villa Fondi di Piano di Sorrento, via Ripa di Cassano, per la rassegna letteraria "I salotti del venerdì" condotta da Vincenzo Iurillo, presentazione del romanzo "Non sono un fottuto giornalista eroe" di Alessandro Di Costanzo (CentoAutori). ISCHIA Dalle 21 al Castello aragonese di Ischia, per la rassegna di letteratura al femminile "Donne con la penna", il libro "Epistolario erotico tra due internauti sconosciuti" di Manuela Minelli (Giovane Holden edizioni). Intervento dell'attore Franco Javarone. Info 081 992 834. RAVELLO Dalle 12.30 nei giardini di Villa Rufolo a Ravello (Salerno), piazza Duomo, il libro "Richard Wagner - La poetica del puro umano" di Renzo Cresti (Libreria musicale italiana). Ingresso libero. Info 089 858 422. Turismo CUMA Dalle 19 nella Foresta regionale di Cuma - Pozzuoli, per la rassegna "Il bosco e la duna", parte la passeggiata-spettacolo "Dalla selva alle stelle" a cura della compagnia Lo sguardo che trasforma, con letture di brani di Cesare Pavese e cena a buffet. Info 392 686 6064. PORTICI Dalle 21 nella Villa San Gennariello di Portici, via Madonnelle, le associazioni CamonTour e Siti Reali propongono "Ritratti d'amore e d'onore  -  L'ironico dramma della sceneggiata napoletana", cena e spettacolo itinerante tra il salotto e il giardino della dimora borbonica. Quota di partecipazione 30 euro. Info 081 633 6763. Agenda STARHOTELS TERMINUS Dalle 10.45 allo Starhotels Terminus, piazza Garibaldi, convegno su "Fisco, competitività e sviluppo", organizzato dalla Confederazione nazionale dell'artigianato. Interverranno, tra gli altri, il vicesindaco Tommaso Sodano, il sottosegretario al ministero dell'Economia Vieri Ceriani e gli onorevoli Gianfranco Conte e Alberto Fluvi. Info 081 455 165. FEDERICO II Dalle 12 nell'aula magna dell'università Federico II, facoltà di Scienze del servizio sociale e delle politiche sociali in via Don Bosco, seminari sui temi "La criminalità organizzata in Campania" e "La scena del crimine". Relatori Giandomenico Lepore, già procuratore di Napoli, ed Enrico Cataldi, generale di brigata del Racis. Info 320 445 3555. CASERTA Dalle 17 al grand hotel Vanvitelli di Caserta, viale Carlo III, convegno sul tema "Il ciclo integrato dei rifiuti: criticità, diritto e prospettiva", a cura del movimento ecologista FareAmbiente. Info 06 484 409. 
