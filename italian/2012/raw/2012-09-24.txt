Sono le 21.19 in punto quando il camper di Renzi arriva davanti all'Auditorium della Conciliazione a Roma. Qualche stretta di mano, qualche abbraccio e il sindaco rottamatore entra nella sala che ha visibilmente vari posti vuoti. Un applauso accoglie Renzi che, salito sul palco, indica subito che il suo intervento sarà su futuro, Europa e merito. Mentre la politica del Lazio oggi vive la giornata più drammatica Renzi è deciso a "parlare di speranza", e a dimostrare come la politica debba essere intesa in maniera diversa dalla lotta tra "tifoserie" alla quale abbiamo assistito 'in questi ultimi 20 anni. 
Il marito di una donna, multata per aver lasciato l'auto in tripla fila, ha colpito con un pugno l'agente di polizia municipale, che aveva elevato la multa, fratturandogli il setto nasale. L'episodio è successo in via Pastore, ad Alcamo. L'uomo è stato denunciato dai carabinieri. Il vigile urbano si trova ricoverato nell'ospedale San Vito e Santo Spirito di Alcamo, dove il sindaco della cittadina, Sebastiano Bonventre si è recato in serata per esprimergli la solidarietà dell'amministrazione comunale. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 

I soldi dovrebbero arrivare: 3,25 milioni per il 2012, e altrettanti per il 2013. Ma i tempi sono serratissimi, e senza un progetto concreto il Bicentenario Verdiano rischia di saltare. Acqua alla gola nella connection verdiana Parma-Roma sul futuro delle celebrazioni. A giorni il Senato dovrebbe approvare la legge che stabilisce il finanziamento statale al grande evento: 6,5 milioni di euro per il 2012 e il 2013. ll testo - firmato per prima dalla deputata Pd Carmen Motta e sostenuto all'unanimità da tutti i gruppi parlamentari - è già stato approvato alla Camera ( LEGGI 1 / 2 ). "Mi batterò perché passi in tempi rapidissimi e senza nessuno degli emendamenti proposti", afferma la senatrice del Pd Albertina Soliani introducendo l'incontro organizzato lunedì pomeriggio dall'associazione culturale Il Borgo. All'hotel Maria Luigia, politici, artisti, melomani, e imprenditori locali discutono delle celebrazioni del Cigno di Busseto e s'interrogano sul futuro del Regio. Nessun indugio, altrimenti e à rischio la legge stessa. Il deputato Pdl Emerenzio Barbieri, uno dei relatori del testo alla Camera: "I tempi sono stretti - dice - entro tre mesi dobbiamo impegnare quei 3 milioni di euro in un progetto". Concorda l'onorevole Mauro Libè (Udc): "Il ministero dell'Economia farà di tutto per strapparci quei soldi. La sfida che abbiamo in mano è decisiva per Parma". Il 20% della somma statale servirà per il rilancio di Roncole Verdi e Villanova D'Arda, mentre l'80% finanzierà le celebrazioni verdiane nelle province di Milano, Parma, Reggio Emilia e Piacenza. "Le risorse non sono così rilevanti dato il contesto economico - sono le parole del sottosegretario al ministero dei Beni Culturali Roberto Cecchi - ma il segnale è importante: un'iniziativa per valorizzare le eccellenze del nostro patrimonio culturale. Da Parma si può innestare un processo di sviluppo concreto per la crescita dell'intero Paese". PIZZAROTTI, REGIO E STATUTO - Tra i relatori anche il sindaco Federico Pizzarotti che interviene sullo scenario parmigiano: "Si sta ricreando un bel clima per un anno zero - dice - una visione che sarà migliore del passato, dove si sono spesi milioni di euro che non sono serviti a niente: né alla cultura in generale, né alla formazione e il coinvolgimento dei giovani a teatro". Punto su cui insiste: "Ripartiamo dal Regio, dall'importanza dello spettacolo in quanto tale e non la partecipazione alla 'prima' - aggiunge - mettiamolo in rete con il nostro patrimonio culturale, come Casa della musica e del suono, senza dividerci su piccole questioni insignificanti". A margine dell'incontro, poi, il sindaco rivela alcuni aspetti del nuovo statuto della Fondazione approvato il 21 settembre scorso ( LEGGI ). La figura del sovrintendente viene eliminata (rendendo così non più necessario il bando del commissario Ciclosi): al suo posto un direttore generale che potrà indicare un direttore artistico. Organi attivi: cda, assemblea dei soci e collegio dei revisori. Ci sarà spazio anche per il segretario della Fondazione Toscanini? "È prematuro parlarne", taglia corto Pizzarotti. Sul discorso della Fondazione interviene anche il presidente della Camera di Commercio Andrea Zanlari, ex socio, che per la prima volta in pubblico spiega le ragioni dell'abbandono: "Siamo usciti perché trovavamo il dibattito sterile e improduttivo - dice - avevamo anche dubbi che cambiassero gli accordi con i partner stranieri. Noi non c'eravamo prima del 2010 ma abbiamo sempre dato contributi per la stagione lirica". PROGETTO ROLLI E PERTUSI - Parla di "anno zero" anche Michele Pertusi, partendo proprio dalle celebrazioni del 2013, e auspicandosi un cambio di mentalità nel prossimi anni: "Parma - argomenta il celebre basso parmigiano in pausa dalle prove del Rigoletto - deve diventare un polo di produzione unico che attragga le persone che di solito non vanno all'opera perché è in grado di rappresentare Verdi come nessun'altra città al mondo". Il concetto è: evitiamo i paragoni con altri poli culturali come Vienna e Salisburgo ("Anche se qualcosina in più di 50 alzate di sipario all'anno si possono fare"), e concentriamoci sulla creazione di una "realtà peculiare costruita attorno a Verdi". Gli fa eco il direttore d'orchestra Sebastiano Rolli: "Ci vuole un progetto culturale portato avanti da associazioni, circoli e parmigiani stessi. Non possiamo pretendere di celebrare Verdi legittimamente: aveva poco a che fare con Parma, a parte la rappresentazione di un'Aida in replica. Era cittadino francese, ha vissuto per lo più a Parigi, e in Italia aveva rapporti con Milano, Venezia e Genova". 
"Ricordo ancora l'emozione di dieci anni fa, quando l'Avvocato Agnelli mi ha chiamato nel suo ufficio per un colloquio. Stavano cercando un direttore per la nascente Pinacoteca, io ero tra i candidati, anche per la precedente esperienza nel loro Palazzo Grassi a Venezia. Mi ha fatto tantissime domande, ho sofferto un po', ma alla fine hanno chiamato proprio me". Marcella Pralormo ricorda così l'esordio nel 2002 alla guida dello Scrigno del Lingotto, che in questi giorni festeggia i dieci anni di attività. Un compleanno anche per lei: "Io in realtà sono stata chiamata alcuni mesi prima dell'inaugurazione, per gestire il cantiere". Da allora ci sono stati 600 mila visitatori, mostre, laboratori, conversazioni. La prossima domani alle 18.30, quando Giuliano Gori parlerà con Guido Curto della sua raccolta di Arte ambientale nella Fattoria di Celle, in Toscana. E proprio al collezionismo sono dedicate le mostre che si alternano in quegli spazi, ultima in ordine di tempo, a novembre, quella dedicata a Damien Hirst. Marcella Pralormo, un bilancio in occasione di queste dieci candeline? "Sono felice dei risultati raggiunti e soprattutto del fatto che la Pinacoteca si sia inserita nel circuito torinese, ma anche internazionale. Riceviamo visite e richieste di prestiti da tutto il mondo, che concediamo in cambio di opere di uguale valore". Siete un museo giovane: all'inizio come sono andate le cose? "Le potenzialità c'erano, siamo stati avvantaggiati perché la famiglia Agnelli ha contatti ovunque, anche nell'arte: oggi possiamo esporre le collezioni private più prestigiose grazie alle loro conoscenze e in particolare a quelle di Ginevra Elkann, dallo scorso anno presidente. Prima ci si basava su rapporti personali, ora questi sono diventati istituzionali". Con quale missione è nata la Pinacoteca? "Lo statuto indica quella di "trasmettere la gioia dell'arte", e sono parole dell'Avvocato, che l'arte la amava tantissimo. Infatti lui e la moglie hanno deciso di donare le opere che avevano dato loro più gioia. Tra gli scopi, oltre al piacere estetico, c'è anche la funzione educativa". Che cosa fate in questo campo? "Grazie al sostegno dell'Eni, garantiamo visite e laboratori gratuiti ai bambini e ragazzi delle scuole, e sono circa 6 mila all'anno. Abbiamo anche realizzato, in collaborazione con il Primo liceo artistico di Torino, un software che avvicina alla lettura dell'opera d'arte: verrà introdotto anche nei licei". Il collezionismo come leit motiv. Come è nata l'idea? "Sin da quando Ginevra Elkann è approdata alla Pinacoteca, nel 2006, come vice della nonna Marella Agnelli, ci siamo chieste che cosa fare per trovare una nostra linea. Abbiamo pensato che un argomento significativo poteva essere l'indagine sul gusto personale dei collezionisti. È un tema che appassiona tanti, a diversi livelli, e che permette un'indagine trasversale sulla storia dell'arte. Si sono alternate raccolte diverse e tutte interessanti, dalle porcellane al design, dall'arte dell'Africa a quella della Cina, dai grandi capolavori all'Art Brut, che esprime il disagio psichico e sociale". Quale sarà la prossima tappa? "Dal 10 novembre ci confronteremo con Damien Hirst, un artista tra i più quotati, ossessionato dal tema della morte, non solo nelle opere firmate da lui, ma anche in quelle che raccoglie. Ha iniziato con i teschi e gli animali impagliati, per arrivare a Picasso, Warhol e Bacon. Sembrano temi difficili, ma sa qual è la grande soddisfazione? Tante persone abbandonano lo shopping nel centro commerciale e salgono in Pinacoteca, perché identificano il Lingotto anche, e forse soprattutto, come un luogo culturale". 
