BRUXELLES - Un rogo doloso. Appiccato con il lancio di una bomba incendiaria. Una moschea sciita è stata data alle fiamme nel quartiere Anderlecht, nella zona occidentale di Bruxelles. C'è un morto, intossicato dal fumo: aveva 47 anni. Un'altra persona è rimasta ferita. L'edificio è praticamente distrutto. La polizia ha già fermato un sospetto, le cui generalità non sono state diffuse. Secondo gli investigatori, è troppo presto per indicare una pista precisa. L'incendio ha completamente distrutto l'edificio. La moschea, nota con il nome di 'Rida', è la più importante delle quattro moschee sciite nella regione di Bruxelles. L'allarme è stato dato intorno alle 18:45 con una telefonata. Secondo la portavoce della polizia Marie Verbeke "un testimone ha visto una persona appiccare il fuoco lanciando una bottiglia Molotov". Nel quartiere di Anderlecht vivono molti immigrati, soprattutto musulmani. Il ministro dell'Interno belga, Joelle Milquet, si è detta "molto scioccata da quanto accaduto" e ha condannato l'azione "con fermezza e indignazione". 
Prima o poi doveva capitare, era inevitabile. Il Toro perde in casa, e ci può stare; molto meno ci sta il cedere di schianto (1-4) di fronte ad un Verona che ha dimostrato una superiorità quasi imbarazzante.  Pressing altissimo, quello dei gialloblù, che hanno dimostrato una superiorità costante a centrocampo, dove hanno sopraffatto Iori e Vives in costante affanno. E dire che fino a ieri sera il Toro in casa era imbattuto, con uno score al Comunale davvero impressionante. La corazzata di Ventura, infatti, aveva conquistato 34 punti, con dieci vittorie e quattro pareggi, 21 gol fatti e soltanto 8 incassati. Già, fino a ieri sera. Poi è arrivato l’ex Mandorlini che si è rifatto con gli interessi della lezione di calcio subita all’andata. A Insomma, il Toro che in casa nel girone di ritorno aveva collezionato soltanto vittorie, esce ridimensionato: una lezione salutare, dopo quattro successi consecutivi in altrettante uscite, contro Ascoli, Vicenza, Nocerina e Sampdoria, a patto di ripartire a spron battuto fin da sabato prossimo sul terreno infuocato della Juve Stabia. Perché adesso la classifica si rimescola, il Verona terzo in classifica è a soli due punti e la corsa verso la promozione tutta da fare. L’avvio è di studio, fra due formazioni che concedono il meno possibile. Alla prima puntata vera, al 24’, il Verona passa in vantaggio: l’apertura illuminante è di Tachtsidis, il tocco decisivo di Gomez che trova l’angolo lontano imprendibile per Benussi. Il Toro prova a recuperare con la specialità di Bianchi: il cross è di Parisi, il colpo di testa del capitano finisce fuori. In realtà le occasioni migliori capitano ancora al Verona: al 28’ Tachtsidis ha la palla buona al limite ma il sinistro esce di poco, al 31’ Lepiller scaglia un siluro da venticinque metri ma Benussi ci mette una pezza. Il Toro è in bambola e non bastano i consigli di Ventura per restituire tranquillità ad una squadra che non riesce a trovare il bandolo della matassa. Il raddoppio, meritato, arriva al 37’: Vives perde palla, Tachtsidis mette in mezzo e Ferrari si inserisce fra Benussi e Ogbonna per il 20. Ma la musica non cambia nel secondo tempo. Nonostante le prevedibili urla di Ventura nello spogliatoio, i granata non cambiano marcia.  Il Toro è letteralmente senza nerbo mentre il Verona  è padrone assoluto padrone del campo, umiliando letteralmente Bianchi e soci. Prima arriva il colpo del ko di Gomez, all’11 e al ’30 il gol di Maietta che è la fotografia esatta della serataccia granata: riceve palla quasi a metà campo poi s’invola, infilandosi come il coltello nel burro, in una difesa letteralmente in disarmo. E dire che il reparto arretrato fino a ieri era stato il migliore della B. Al ’39 arriva almeno il gol della bandiera di Sgrigna. 
Sono le foto di un uomo, di un giovane padre con i suoi figli piccoli. Di un giovane marito e di una giovane sposa. Alle loro spalle in bianco e nero la Palermo degli Anni '60. Sono Salvo, Giulietta, Marcello e Susanna. Niente di strano che questo ritratto di famiglia finisca nel banchetto di un rigattiere a Piazza Marina. Di foto così se ne trovano a centinaia e si comprano senza sapere chi ci si porta a casa. Si adottano fantasmi altrui ogni giorno. Ma quella famiglia è la famiglia Lima. E oggi quella giovane e bella signora che nelle foto sorrideva al fianco dell'uomo che fu il più potente politico siciliano, Giulietta Lo Valvo, la vedova Lima, è addolorata e furente per aver letto su "Repubblica" che i suoi ricordi venivano svenduti in un mercatino per pochi euro. LEGGI / Le foto di famiglia di Lima finiscono dai rigattieri "Ancora non riesco a crederci" dice. "La mia famiglia è molto gelosa dei ricordi legati a mio marito. Lo è talmente che né io né i miei figli abbiamo mai voluto rilasciare interviste o partecipare a trasmissioni televisive. E sapesse quante volte ce lo hanno chiesto! Quello che mi ha fatto più male è stato leggere sul giornale di quelle foto e dell'illazione che sia stata la nostra incuria a destinarle in quel banchetto alla mercé del miglior offerente, come se non fosse roba nostra, come se non si trattasse della nostra vita". LEGGI / Vent'anni fa l'omicidio Lima È amareggiata, la vedova Lima. E spiega che circa un anno e mezzo fa la famiglia ha fatto un trasloco: la storica villa di Mondello è stata messa in vendita e il figlio Marcello si è trasferito in un villino in affitto. Durante quelle giornate frenetiche di scatoloni e scotch, nella fase di riorganizzazione nella nuova casa ci si è subito accorti che una cassa mancava all'appello. "Non la trovavamo più. Conosciamo a memoria ogni singola foto, ma lì per lì abbiamo pensato solo che sarebbe saltata fuori nel tempo. Che fosse finita semplicemente fra le cose custodite in disparte". Solo a posteriori, dopo la notizia del ritrovamento delle foto a Piazza Marina, la famiglia ha ricostruito i fatti, supponendo con certezza che qualcuno deve avere aperto la cassa e pensato di potere fare un po' di soldi vendendone il contenuto. Qualcuno sicuramente estraneo e totalmente insensibile al desiderio di riserbo cui i Lima tengono molto. A vent'anni dal delitto, il loro riserbo suona anche in polemica con le ricostruzioni giudiziarie, che hanno attribuito a Salvo Lima il ruolo di referente politico di Cosa nostra. Dice oggi la signora Giulietta: "La memoria di mio marito in questi venti anni è stata tradita, non tanto dalle illazioni che si sono fatte sul suo conto, ma dall'indifferenza che sul suo nome è calata come una nebbia che ha fatto perdere la memoria a chi avrebbe dovuto ricordare". LEGGI / La svolta terrorista di Cosa nostra La famiglia non mai accettato la ricostruzione dei giudici di Palermo, i quali hanno chiamato in causa il luogotenente di Andreotti in Sicilia attraverso le dichiarazioni dei pentiti. E oggi la moglie rivendica per lui un posto fra le vittime della mafia. "Il nome di mio marito non viene mai fuori quando si commemorano i morti per mano mafiosa. Mai. Come se niente fosse accaduto". La signora Lima definisce "illazioni" le valutazioni sul marito emerse durante il processo Andreotti: "Solo illazioni legate a quel decennio maledetto fra gli anni '80 e '90. Mio marito era un uomo profondamente buono, aveva un aspetto che metteva soggezione perché era un timido e come tutti i timidi si difendeva e perché sicuramente era un uomo di carattere". Così, per la prima volta, Giulietta Lo Valvo racconta il suo Salvo: "La prova della sua onestà è nel fatto che a quest'ora ci avrebbe dovuto lasciare miliardari e invece non badava per nulla al denaro e mai a sé stesso, sempre agli altri". Ma com'era Salvo Lima fra le quattro mura di casa? Negli ultimi tempi era preoccupato? Racconta la vedova: "Io non mi sono mai occupata di politica, un po' perché personalmente non ho mai provato interesse e un po' perché mio marito, una volta solcata la porta di casa, lasciava tutti i suoi problemi fuori. Mai ho ravvisato in lui preoccupazioni o turbamenti, neanche poco prima che venisse assassinato. Evidentemente non temeva nulla, o era talmente forte da saper bene mascherare". Nelle parole della signora c'è ancora molta rabbia. Giulietta Lo Valvo è molto determinata nel rivendicare le profonde differenze fra la figura del marito, che lei descrive "padre presente e affettuoso" e i "politici privi di scrupoli". Nel mare dei ricordi fa capolino la quotidianità di tanti anni fra marito e moglie: "I miei rivali erano Andreotti o Fanfani", sussurra la signora Lima. Ma i ricordi privati lasciano presto il posto, ancora una volta, all'amarezza. E il riferimento torna ai "politici privi di scrupoli". Dice ancora la vedova: "Chi era senza scrupoli, oggi è ancora in giro che cammina sui suoi piedi e mio marito è morto. I politici che avrebbero dovuto ricordarlo lo hanno dimenticato". Non vuole fare nomi, la signora Giulietta. Quelli sì, li vuole dimenticare. Come tutto il resto, come Palermo che le ha dato un grande dolore e dalla quale si è voluta subito allontanare per vivere, insieme al figlio, a Bologna. "È bello tornare a Palermo solo perché ci sono mia figlia e mia nipote. O quando qualcuno, come spesso mi è capitato, mi dice "signora, comu a suo maritu, un ci ni sunnu cchiù. Ora su tutti manciatari". Allora Palermo mi è meno ostile", dice in un dialetto che ricorda bene. Su quanto le cose siano cambiate ognuno può nutrire i suoi dubbi. Molte sono ancora le notizie poco chiare su quegli anni, sulla figura di Salvo Lima e su quanto quella classe politica sia stata la genitrice di quella attuale che ha decisamente poco di glorioso. Di fatto ci sono le parole di una donna, che è stata la compagna di un uomo morto ammazzato e la cui memoria lei rivendica il diritto di difendere, soprattutto per quei figli che sono un legame che li unisce ancora oggi. A venti anni esatti da quella morte, la famiglia Lima ha ricordato il padre e il marito perso con due messe, due cerimonie strettamente private, una tenutasi a Palermo e una a Bologna, "perché solo con i gesti concreti e intimi si ossequia a un dolore così grande", dice la signora Lima. E per le foto, solo l'appello affinché tornino al più presto nei cassetti di famiglia. 
MONTECATINI TERME - "Ibra? Sono cose che capitano, sarà successo anche a me di rispondere male a qualcuno. L'importante è che con la giornalista si siano chiariti e credo sia finita lì. È stato un momento di tensione". Così l'allenatore del Milan Massimiliano Allegri a proposito dello screzio di ieri tra l'attaccante svedese e la cronista di Sky Vera Spadini. Il tecnico rossonero ha parlato a margine del premio intitolato a Tommaso Maestrelli a Montecatini Terme. STAGE E CHAMPIONS - Poi, rispondendo a una domanda a una domanda sugli stage per gli azzurri, idea avanzata dal ct Cesare Prandelli per preparare meglio gli Europei, Prandelli ha continuato: "Aiutare la nazionale è un dovere, ma ci sono anche gli impegni di Champions League. L'Italia è attesa da un torneo difficile, ma i club devono pensare anche agli impegni di coppa. Inter e Napoli hanno possibilità di passare il turno e avere tre  squadre nei quarti di finale sarebbe un motivo di orgoglio per il calcio  italiano. Tiferò per loro, ovvio. Il nostro campionato è stato troppo spesso bistrattato". "IO FORTUNATO PER BERLUSCONI" - E proprio a proposito di chi dice che il nostro sia un torneo di basso livello, viene fatto notare come al Milan in questo periodo manchino giocatori importanti come Boateng e Cassano. "Io sono fortunato perchè il presidente Berlusconi e Galliani mi hanno messo a disposizione una rosa importante visto che ne ho 11 fuori", conclude Allegri. Leggi i commenti I commenti dei lettori 
TORINO  - Con una prestazione da ricordare, il Verona schianta (1-4) all'Olimpico il Torino e conquista 3 punti pesantissimi che la riportano d'ufficio in piena corsa per la promozione diretta, a -2 proprio dai granata, ora secondi. Gli scaligeri hanno dominato dall'inizio alla fine una squadra apparsa troppo molle per essere vera, decisamente in serata no. Tutto ciò, però, non deve sminuire la prova autorevole degli uomini di Mandorlini che hanno, ancora una volta, dimostrato di possedere un collettivo di grande valore dove sono emerse le qualità di Tachtsidis, Hallfredsson e Lepiller che hanno esaltato le doti realizzative di Gomez, autore di una doppietta, e Ferrari. Il Toro manda giù il boccone amaro per la prima sconfitta interna della stagione, ma, se non altro, si consola pensando che, dopotutto, nulla è compromesso. UNO-DUE MICIDIALE  - Al primo vero affondo, al 24', gli scaligeri passano. Tachtsidis smarca di tacco in area Gomez che con un preciso sinistro rasoterra mette il pallone a fil di palo. Il Toro accusa il colpo e il Verona, dopo aver spaventato in altre tre occasioni Benussi con Tachsidis, Lepiller e Ferrari raddoppia al 37': su un innocuo cross dalla trequarti sinistra di Tachtsidis, Benussi esce a vuoto e consente a Gomez di insaccare comodamente d'interno destro a porta vuota. GOMEZ CHIUDE I CONTI - Chi si attende una reazione dei granata in avvio di ripresa resta profondamente deluso. Al 56' la difesa si dimentica di Gomez su una punizione dalla trequarti destra di Lepiller e l'ex attaccante del Gubbio non si fa pregare due volte per realizzare di testa una prestigiosa doppietta. MAIETTA, POKER CAPOLAVORO - Il Toro è un pugile suonato e, dopo un palo colpito da Cangi al 74', il Verona ne approfitta anche per calare, 1' dopo, il poker. Lo realizza Maietta con una splendida progressione centrale: recupera palla sulla trequarti, s'invola in mezzo a Vives e Pratali e, da 25 mt, scavalca Benussi con un millimetrico pallonetto. Solo a questo punto la squadra di Ventura ha un sussulto d'orgoglio e, se non altro, all'84' realizza il gol della bandiera col subentrato Sgrigna che, smarcato in area sul filo del fuorigioco, batte Rafael con un bel diagonale in girata di sinistro. L'unico sorriso in una notte, per i granata, da dimenticare in fretta. TORINO-VERONA 1-4 (0-2) Torino (4-4-2): Benussi; Darmian, Di Cesare, Ogbonna, Parisi (20' st Pratali); Stevanovic, Vives, Iori (31' st Basha), Oduamadi (1' st Sgrigna); Antenucci, Bianchi. A disp.: Morello, De Feudis, Surraco, Meggiorini. All. Ventura Verona (4-3-1-2): Rafael; Abbate (1' st Cangi), Mareco, Maietta, Scaglia; Jorginho, Tachtsidis, Hallfredsson; Lepiller (26' st Berrettoni); Gomez, Ferrari (38' st Pichlmann). A disp.: Frattali, Ceccarelli, Esposito, Mancini. All. Mandorlini. Arbitro: Riccardo Pinzani di Empoli. Reti: 24' pt Gomez (V), 37' pt Ferrari (V), 11' st Gomez (V), 30' st Maietta (V), 39' st Sgrigna (T) Note: Ammoniti: 14' pt Di Cesare (T), 29' pt Abbate (V), 46' st Pratali (T) Recupero: 2' pt; 4' st. Leggi i commenti I commenti dei lettori 
Sono stati alcuni cittadini, in serata a chiamare i vigili del fuoco per il fumo che si alzava da una ditta di via Guido Rossa alle Cascine del Riccio, nel comune dell'Impruneta. Quattro squadre di pompieri sono intervenute presso la Elettronolo, un'azienda che si occupa di affittare videogiochi. Le fiamme hanno coinvolto una parte dei 4mila metri quadri di superficie del capannone. L'incendio non ha provocato feriti Il lavoro è durato molte ore. I tecnici dei vigili del fuoco e i carabinieri adesso cercheranno di capire da dove è partito l'incendio e soprattutto se si sia trattato di un fatto accidendale oppure doloso. La Elettronolo da anni è attiva nel settore dei flippers, dei videogiochi da bar e dei biliardini. Si occupa di noleggio ma anche di produzione. 

"Non sapevo chi fosse questo personaggio fino a ieri mattina, poi il mio avvocato mi ha spiegato che è un latitante lontano dall'Italia e che è uno che dice un sacco di stronzate". Così il centrocampista Giuseppe Sculli, intervistato da Rtl 102.5, ha commentato le dichiarazioni rese a Repubblica da Hristiyan Ilievski, il latitante coinvolto nello scandalo del calcio scommesse e che ha tirato in ballo il nome del giocatore genoano. "Mi vien da ridere - ha aggiunto in merito alle accuse mossegli - perché le ultime quattro partite non le ho giocate, stavo male, ed ero in panchina indisponibile quindi non mi preoccupo. In questi mesi in cui sta parlando di questa situazione hanno tirato nel tritacarne almeno 50-60 giocatori, anche della Nazionale. Bisogna darsi un freno perché uno non si può svegliare la mattina e accusare senza prove e c'è gente pronta a scrivere. Sinceramente ero all'oscuro di tutto, non ho seguito questa vicenda perché non mi interessava, hanno messo in mezzo anche calciatori amici miei come Di Vaio, gente veramente pulita". "Sinceramente - ha concluso Sculli - è stato un fulmine a ciel sereno, in particolare la domenica mattina prima di una partita è stata una cosa un po' pesantuccia. Si parla solo di un vagabondo che vive dall'altra parte del mondo, che è latitante e che parla". 
L'allora capitano Carlo Alberto Dalla Chiesa aveva 27 anni la sera del 10 marzo 1948, quella in cui Luciano Liggio e i suoi fedelissimi uccisero il sindacalista della Cgil Placido Rizzotto. Comandava già il gruppo squadriglie dei carabinieri di Corleone e intraprese subito un'indagine serrata. I suoi contatti sul territorio si rivelarono preziosi. In poco tempo scoprì dove si trovava la foiba a Rocca Busambra nella quale venne gettato il corpo di Rizzotto. È la stessa nelle quale, cinquant'anni dopo, si sono calati poliziotti e vigili del fuoco, ritrovando i resti ossei del sindacalista, dopo decenni di indagini, depistaggi e appelli. GUARDA / Il rapporto di Dalla Chiesa Tutto questo è contenuto nel "rapporto Dalla Chiesa", un documento eccezionale che per la prima volta esce dagli archivi della Camera del lavoro di Corleone, a cui è stato donato dall'Arma. Dalle 50 pagine, che contengono le confessioni di Pasquale Criscione e Vincenzo Collura, poi ritrattate, e le conclusioni delle indagini, emerge che la storia ha dato ragione a Dalla Chiesa. Senza nulla togliere alla complessa indagine conclusa pochi giorni fa dalla polizia, di fatto Dalla Chiesa era giunto alle stesse conclusioni già nel 1949, un anno dopo la morte del sindacalista che si batteva per i diritti dei contadini. LEGGI Il nipote di Rizzotto a Napolitano: "Funerali di Stato per mio zio" Era il 18 dicembre 1949 e dalla Chiesa scriveva: "Il giorno 6 di questo mese gli uomini hanno identificato la "Ciacca". Una grossa pietra venne allora calata con una fune lunga 50 metri circa e si riportò il convincimento che la fatica fosse stata coronata del successo. Due giorni dopo con un sistema a mo' di carrucola si fece scendere il dipendente carabiniere Notari Orlando che vide prima di svenire figure informi". LEGGI / Il Dna conferma: ecco i resti di Rizzotto Vennero recuperati i resti di tre corpi nel cimitero della mafia corleonese. Uno scarpone americano, un legaccio e una calza furono riconosciuti dai genitori di Rizzotto. Ma perché, allora, il mistero è durato 64 anni? Ci volevano un milione e 750 mila lire per recuperare tutto il corpo, ma il ministero di Grazia e giustizia negò il finanziamento. Nonostante il riconoscimento dei genitori davanti al pretore Bernardo Di Miceli , primo cugino del capomafia di Corleone Michele Navarra, mandante dell'omicidio Rizzotto, "Lucianeddu" Liggio si conquistò la sua prima assoluzione da giovane boss. "Insufficienza di prove" per lui, Criscione e Collura. Eppure Dalla Chiesa in poco tempo, aveva saputo molto sul conto del boss emergente Luciano Liggio. Nel rapporto riportò anche il nome di Biagio Cutropia. In casa sua era stata trovata una botola coperta da 9 mattonelle. Secondo Dalla Chiesa lì c'era un covo di Liggio. Nel rapporto lo descriveva così: "La giustizia degli uomini mai l'aveva raggiunto in quanto la sua sanguinarietà era fra gli altri  vittime o non  sinonimo di terrore. A Collura disse che Rizzotto era stato ucciso perché era un tragediatore, una spia, e aveva aggiunto di averlo buttato dentro uno spacco della montagna dove nessuno lo avrebbe trovato". I reperti recuperati da Dalla Chiesa furono persi tra i labirinti del Tribunale dopo l'inizio del processo. Così la famiglia non ebbe mai, fino al 9 marzo scorso, una tomba sulla quale piangere. Intervenne anche l'Antimafia per smuovere le acque, poi, dal 2008, ci pensò la polizia di Corleone aiutata dai consigli del segretario della Camera del Lavoro, Dino Paternostro, e dai vecchietti del paese. 
