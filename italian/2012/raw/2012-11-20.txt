CUNEO - Primo obiettivo centrato dalla Bre Banca Cuneo nella due giorni di Champions league di volley. I piemontesi battono 3-1 (25-19, 14-25, 25-16, 29-27) i polacchi dell'Assecco Resovia: manca solo un punto alla qualificazione matematica al prossimo turno (playoffs 12). Mercoledì tocca a Trento ancora contro una squadra polacca: gli iridati giocano in trasferta contro il Kozle. Chiude la Lube Macerata alle ore 20.30 in casa contro i tedeschi dell'Unterhaching. Le partite saranno trasmesse in diretta da Sportitalia 1. La squadra allenata da Piazza fa il suo dovere, unica nota stonata il primo set perso nella competizione. L'allenatore lascia a riposo precauzionale il capitano Wout Wijsmans e si affida allo schiacciatore Antonov (12 punti). A spostare l'ago della bilancia dalla parte dei padroni di casa una buona prova in regia di Grbic (autore pure di quattro muri) e il top scorer Sokolov con 24 punti. Sempre a muro buona la serata di Mastrangelo che con quattro block vincenti diventa determinante. In casa polacca a tenere a galla il Resovia soprattutto Kovacevic con 18 punti. Dopo un primo set scivolato via abbastanza tranquillo, i gialloblù di casa crollano nella seconda parte. Una frazione sfortunata anche per un infortunio al ginocchio sinistro del libero titolare De Pandis. Al suo posto entra Marchisio. Una volta raggiunta la parità, si vede una sfida poco equilibrata nel terzo set e viceversa giocata punto a punto nel quarto con Cuneo che nei momenti decisivi si esprime meglio e porta a casa il match. Per quanto riguarda le partite di mercoledì apre la giornata l'Itas Diatec Trentino con un vero e proprio big match in Polonia contro il Kozle. La gara ha un valore doppio perché garantirebbe l'accesso ai playoff a dodici. A tenere in ansia i campioni del mondo le condizioni di Osmany Juantorena uscito dolorante per un risentimento al polpaccio domenica scorsa durante la sfida contro i campioni d'Italia. Dopo la batosta di tre a zero rimediata una settimana fa, gli avversari proveranno a invertire la tendenza. Nell'altro appuntamento la Lube Macerata spera d staccare il biglietto qualificazione cercando una vittoria da tre punti contro gli ex Raymaekers e Snippe. L'opposto sasa Starovic parla delle insidie che può nascondere una gara del genere: "Il netto risultato a favore ottenuto nella gara di andata non deve assolutamente farci prendere sotto gamba questo impegno. Quella tedesca è una squadra che non si arrende mai, lo ha dimostrato anche mercoledì scorso firmando una bella rimonta nel secondo set. Servirà quindi una squadra determinata e concentrata nel voler raggiungere l'obiettivo. Comunque sono molto fiducioso, la nostra squadra sta dimostrando di sapersi destreggiare molto bene anche nelle difficoltà". Leggi i commenti I commenti dei lettori 
IN PRIMO PIANO BARI PER I BIMBI Un'altra Bari a misura di bambino rinasce nel cuore del parco di Largo 2 Giugno. Accade in occasione della Giornata mondiale per i diritti dell'infanzia che, celebratasi ieri e dietro le quinte la cooperativa sociale Progetto città, nel capoluogo avrà dimensione di ben più ampio respiro. Fino a domenica, sono diversi gli eventi in agenda per il progetto Welfare Well, lungo il doppio binario dei Focus di autoformazione sui Diritti dell'infanzia e dell'adolescenza, rivolti agli operatori ma aperti anche a genitori e insegnanti, e degli eventi cittadini per bambini, ragazzi e famiglie. stamane l'appuntamento, dalle 10 alle 12 all'istituto Redentore, sarà con il focus group "Costruire l'intercultura: quale incontro con i bambini immigrati e le loro famiglie?". CONFINDUSTRIA La "Settimana della cultura" promossa da Confindustria passa anche da Bari e la Bat. Seguendo il tema "La cultura del cambiamento" gli industriali del territorio propongono uno spettacolo teatrale, una conversazione con i giovani delle scuole, un mostra fotografica e un workshop con donne imprenditrici di altri paesi del  Mediterraneo. Oggi al teatro Kismet di Bari, alle 20 si tiene lo spettacolo teatrale "Vite spezzate", La giornata però si apre alle 9,45, a Barletta, all'istituto Fermi e Nervi di Barletta, per il seminario "Sicurezza: un valore per i giovani?", conversazione con gli studenti.  Info confindustria. babt. it CITTÀ DEL LIBRO Diventa maggiorenne, celebrando il "suo" genio inquieto e generoso. È dedicata a Carmelo Bene la diciottesima edizione della Città del libro di Campi Salentina, che si apre alle 9 nel Centro fieristico. Nella prima giornata, è già tempo di grandi ospiti: alle 19,30 nella Sala nostra Signora del turchi, Fausto Bertinotti presenta "Le occasioni mancate" e un'ora dopo nella stessa sala Al Bano Carrisi spiega perché "Io ci credo. Perché con la fede non mi sono mai arreso". La sessione si pomeridiana prevede anche l'incontro "1995  -  2012. Città del libro tra tradizione e innovazione"(ore 17), mentre alle 20 nella Sala Pinocchio, Simona Atzori, la danzatrice nata senza braccia, domanda: "Cosa ti manca per essere felice?". Info cittadellibro. net STILI A CONFRONTO Hanno invaso una caserma con l'esercito della musica. Ora sono pronti a chiudere l'esperienza della rassegna Stili a confronto: alle 10,30 i Solisti della Magna Grecia si esibiscono all'interno dell'ex Caserma Rossarol, attualmente sede della facoltà di Giurisprudenza di Taranto dell'Università di Bari. Ingresso libero. ETERNIT(À) Ventidue artisti che si cimentano con il tema del mesotelioma e dell'amianto. Nasce così la mostra "Eternit(à)", curata da Silvia Belviso, che si inaugura alle 18 nell'ex Palazzo delle poste di Bari (aperta fino al 30 novembre).  Prima dell'inaugurazione, alle 16 si proietta il film "Polvere", alla presenza del regista Andrea Prandstraller e al contempo, presentazione del libro "Amianto" di Giampiero Rossi. Ingresso libero. ONE LIFE Un kolossal naturalistico diretto da Michael Gunton e Martha Holmes, già campione di incassi in diversi Paesi, con la voce narrante italiana di Mario Biondi. È "One life", il docufilm prodotto per il grande schermo da BBC Earth Films che sbarca sul grande schermo. Proiettato nel circuito Uci cinemas (in Puglia è a Molfetta, per orari ed elenco completo delle sale ucicinema. it e nexodigital. it), il docufilm offre sequenze mozzafiato sulle sfide della natura nel suo epico viaggio verso la vita. CONSERVATORIO PICCINNI Nuovo appuntamento con i concerti del Conservatorio Piccinni. Alle 20,30 nella Sala delle muse del Circolo Unione di Bari, è in programma l'esibizione degli allievi Gabriele De Matteis, al pianoforte e Mariateresa Amenduni al violino. Info conservatoriopiccinni. it Libri L'ALTOFORNO A Taranto, nella libreria 'Gilgamesh', in via Oberdan 45, alle 18 presentazione del volume 'L'altoforno. L'Ilva nei racconti e nelle canzoni di un cantautore di Tarantò di Daniele Di Maglie. Ingresso libero. ANIMAL FABER Alle 20 al Feltrinelli point a Lecce, si presenta il volume "Animal faber. Controcanto irriverente" del poeta manduriano Aldo A. Pezzarossa. Ingresso libero. TONI MARAINI Alle 18, nella Sala degli Uccelli di Palazzo Ducale a Martina Franca, la scrittrice Toni Maraini incontra il pubblico sul tema"Fosco Maraini la Puglia e il Sud", in occasione del centenario dalla nascita del grande antropologo Fosco, padre di Toni e Dacia. Ingresso libero. ROBERTO PARISI La rassegna "Libri e sapori nei Monti Dauni" si sposta nel Castello di Rocchetta Sant'Antonio: alle 19 nella suggestiva location del cinquecentesco castello D'Aquino, si presenta il romanzo edito da Edizioni Il Castello,  "Codici dal passato" di Roberto Parisi. Ingresso libero. FABIO TOLLEDI Alle 18,30 il Frantoio Ipogeo di Sannicola (Lecce) ospita la presentazione del libro Suoni figure di piccoli corpi, volume della neonata Astràgali edizioni, che raccoglie i testi poetici scritti per il teatro da Fabio Tolledi negli ultimi venti anni. Ingresso libero. SECOPSTORE Si celebra il compleanno della Secopstore. Dalle 19,30 nella sede di via Monte Vodice 8, a Corato, .è in programma una festa con musicisti, attori e tutti gli autori della Secop Edizioni, riuniti per un grande momento di condivisione. Ingresso libero. Cinema KIM KI DUK Nella sede dell'associazione italo britannica, in via Abbrescia a Bari, alle 20,45 per il cineforum Libertà si proietta L'Arco di Kim Ki Duk. Ingresso libero. LEVANTE FESTIVAL Si chiude oggi la tranche del Levante international film fest diretto da Mimmo Mongelli dedicata ai dibattiti istituzionali e alle relazioni del cinema con economia e territorio. Dopo il convegno mattutino, in programma alle 10,30 nella Camera di Commercio, al pomeirggio nella stessa location si proiettano alle 16,15 Guru di Mani Ratman e alle 18,45 Elizabethtown di Cameron Crowe, info levantefilmfest. com Musica STAGE CONTEST Al Garage sound live Bari, alle 21,30 stage contest con Isdh, Preti pedofili e Coral Kiwi live. Info 334.840.92.80. RECITAL PIANISTICO Alle 20 a Lecce, nella Biblioteca Caracciolo in via Imperatore Adriano, 79 è in programma Il virtuosismo pianistico, recital del pianista Carlo Scorrano. Ingresso libero. TAVOLE IMBANDITE Al Docks 101 di Locorotondo alle 21,30 è in programma la serata Tavole imbandite  -  Spettacolo concerto con buffet. Info 339.663.05.25. Agenda NIENTE CI FU Al fortino Sant'Antonio a Bari, alle 18 si presenta "Niente ci fu", forum online di mutuo aiuto promosso dalla Cgil, come sensibilizzazione al contrasto delle varie forme di violenza sulle donne. Info nientecifu. cgilbari. it SAGRA DELLA PETTOLA Dalle 10 la Caritas parrocchiale di Maruggio organizza la Sagra della pettola, davanti al sagrato della Chiesa Madre, nel centro storico, nell'ambito dei festeggiamenti della Madonna del Verde. Ingresso libero. GUIDA ECOLOGICA Oggi 260 studenti dell'ultimo anno dell'Istituto tecnico economico Romanazzi e dell'Istituto tecnico commerciale Benedetto Croce del capoluogo pugliese partecipano ai corsi di guida sicura ed ecologica organizzati da Renault Info media. renault. it FRANCESE Alle 17,30 nella sede dell'Archeoclub Italo Rizzi  -  sezione Bari, in via Benedetto Croce, è in programma l'incontro "Approfondimenti di francese" con Pina Lagioia. Ingresso libero. ASTRONOMIA Alle 21 nel punto vendita Salmoiraghi e Viganò di Bari, in via Piccinni 92, sono in programma le lezioni di astronomia a cura del Gruppo divulgatori della Società astronomica italiana, sezione Puglia. Info saitpuglia. it Libri L'ALTOFORNO A Taranto, nella libreria 'Gilgamesh', in via Oberdan 45, alle 18 presentazione del volume 'L'altoforno. L'Ilva nei racconti e nelle canzoni di un cantautore di Tarantò di Daniele Di Maglie. Ingresso libero. ANIMAL FABER Alle 20 al Feltrinelli point a Lecce, si presenta il volume "Animal faber. Controcanto irriverente" del poeta manduriano Aldo A. Pezzarossa. Ingresso libero. TONI MARAINI Alle 18, nella Sala degli Uccelli di Palazzo Ducale a Martina Franca, la scrittrice Toni Maraini incontra il pubblico sul tema"Fosco Maraini la Puglia e il Sud", in occasione del centenario dalla nascita del grande antropologo Fosco, padre di Toni e Dacia. Ingresso libero. ROBERTO PARISI La rassegna "Libri e sapori nei Monti Dauni" si sposta nel Castello di Rocchetta Sant'Antonio: alle 19 nella suggestiva location del cinquecentesco castello D'Aquino, si presenta il romanzo edito da Edizioni Il Castello,  "Codici dal passato" di Roberto Parisi. Ingresso libero. FABIO TOLLEDI Alle 18,30 il Frantoio Ipogeo di Sannicola (Lecce) ospita la presentazione del libro Suoni figure di piccoli corpi, volume della neonata Astràgali edizioni, che raccoglie i testi poetici scritti per il teatro da Fabio Tolledi negli ultimi venti anni. Ingresso libero. SECOPSTORE Si celebra il compleanno della Secopstore. Dalle 19,30 nella sede di via Monte Vodice 8, a Corato, .è in programma una festa con musicisti, attori e tutti gli autori della Secop Edizioni, riuniti per un grande momento di condivisione. Ingresso libero. Cinema KIM KI DUK Nella sede dell'associazione italo britannica, in via Abbrescia a Bari, alle 20,45 per il cineforum Libertà si proietta L'Arco di Kim Ki Duk. Ingresso libero. LEVANTE FESTIVAL Si chiude oggi la tranche del Levante international film fest diretto da Mimmo Mongelli dedicata ai dibattiti istituzionali e alle relazioni del cinema con economia e territorio. Dopo il convegno mattutino, in programma alle 10,30 nella Camera di Commercio, al pomeirggio nella stessa location si proiettano alle 16,15 Guru di Mani Ratman e alle 18,45 Elizabethtown di Cameron Crowe, info levantefilmfest. com Musica STAGE CONTEST Al Garage sound live Bari, alle 21,30 stage contest con Isdh, Preti pedofili e Coral Kiwi live. Info 334.840.92.80. RECITAL PIANISTICO Alle 20 a Lecce, nella Biblioteca Caracciolo in via Imperatore Adriano, 79 è in programma Il virtuosismo pianistico, recital del pianista Carlo Scorrano. Ingresso libero. TAVOLE IMBANDITE Al Docks 101 di Locorotondo alle 21,30 è in programma la serata Tavole imbandite  -  Spettacolo concerto con buffet. Info 339.663.05.25. Incontri NIENTE CI FU Al fortino Sant'Antonio a Bari, alle 18 si presenta "Niente ci fu", forum online di mutuo aiuto promosso dalla Cgil, come sensibilizzazione al contrasto delle varie forme di violenza sulle donne. Info nientecifu. cgilbari. it SAGRA DELLA PETTOLA Dalle 10 la Caritas parrocchiale di Maruggio organizza la Sagra della pettola, davanti al sagrato della Chiesa Madre, nel centro storico, nell'ambito dei festeggiamenti della Madonna del Verde. Ingresso libero. GUIDA ECOLOGICA Oggi 260 studenti dell'ultimo anno dell'Istituto tecnico economico Romanazzi e dell'Istituto tecnico commerciale Benedetto Croce del capoluogo pugliese partecipano ai corsi di guida sicura ed ecologica organizzati da Renault Info media. renault. it FRANCESE Alle 17,30 nella sede dell'Archeoclub Italo Rizzi  -  sezione Bari, in via Benedetto Croce, è in programma l'incontro "Approfondimenti di francese" con Pina Lagioia. Ingresso libero. ASTRONOMIA Alle 21 nel punto vendita Salmoiraghi e Viganò di Bari, in via Piccinni 92, sono in programma le lezioni di astronomia a cura del Gruppo divulgatori della Società astronomica italiana, sezione Puglia. Info saitpuglia. it 
Sono entrati a Goma dopo giorni di combattimenti e al loro passaggio hanno rapito donne e bambini e distrutto ciò che si trovavano davanti. La situazione nella Repubblica democratica del Congo è critica: i ribelli del movimento M23, i militari disertori, hanno conquistato il capoluogo del ricco Nord Kivu nell'est del Congo. E la guerriglia, sempre più accesa, ha coinvolto anche un gruppo di italiani, rimasti bloccati sotto il fuoco incrociato dei ribelli e dell'esercito regolare e poi portati in sicurezza. "La situazione è drammatica, siamo bloccati tra due fuochi", ha scritto su Skype il vulcanologo napoletano Dario Tedesco, che si trovava nella zona, poco prima di essere trasferito nella base Onu. Secondo la Farnesina, che attraverso l'ambasciata ha chiesto l'intervento dei mezzi della forza di pace delle Nazioni Unite per recuperare i connazionali più esposti a rischi, sono 50 gli italiani che si trovano nell'area, la maggior parte dei quali religiosi. In 15 hanno chiesto e ricevuto assistenza in queste ore. La svolta nel drammatico conflitto che è tornato a insanguinare il Congo, è giunta questa mattina quando le avanguardie della guerriglia, sostenuta da Ruanda e Uganda, sono entrate in città guidate dal loro capo Sultani Makenga, ex generale dell'esercito regolare, e hanno preso il controllo dei posti di frontiera con il Ruanda all'altezza della città gemella di Gisenji, dove sono già affluiti migliaia di profughi, e dell'aeroporto, poi tornato in mano ai caschi blu. In città, secondo fonti concordanti, non è stato sparato un colpo: le truppe dell'Onu in apparenza si sono ritirate all'entrata dei ribelli. La Francia ha chiesto immediatamente la revisione del mandato dei caschi blu presenti nell'area: "Dispiegare 17.000 uomini e fissare un mandato che non consente di intervenire è assurdo", ha detto il ministro degli Esteri Laurent Fabius. Pronta la risposta dell'Onu: "I peacekeeper non possono sostituirsi alle forze di sicurezza". Ma l'entrata dei ribelli in città, secondo quanto riferito dall'Onu, non è stata indolore: "Hanno rapito donne e bambini, distrutto delle proprietà e intimidito i giornalisti e tutti coloro che hanno tentato di fermare la loro avanzata" Dal Ruanda è giunto in serata l'appello al "dialogo politico" perchè, ha detto la ministra degli Esteri di Kigali, Louise Mushikiwabo, "ciò che è avvenuto oggi mostra la sconfitta dell'opzione militare". Il portavoce dell'M23, il colonnello Viannay Kazarama, ha confermato che già da questa mattina le truppe regolari si sono allontanate dalla città raggruppandosi a Sakè a una ventina di km da Goma, e ha intimato loro di arrendersi. Il presidente Joseph Kabila, che si trova in queste ore a Kampala, in Uganda, per una riunione di emergenza sulla situazione con il presidente Yoweri Museveni, ha lanciato un appello "alle istituzioni del Congo e alla popolazione perchè resistano" all'aggressione di cui il suo Paese è vittima. 
TORINO - Nella serata del dentro o fuori la Juve non tradisce confermando di aver compiuto un altro gradino della scala che porta alle grandi. Supera con un secco 3-0 i campioni in carica del Chelsea e, in pratica, li mette con un piede fuori dalla Champions. All'ultima giornata, infatti, a Donetsk alla Juve basterà un pareggio con lo Shakhtar, già qualificato, per avanzare agli ottavi e tagliare fuori dalla corsa gli inglesi. Ma sarà comunque il caso di non cullarsi sugli allori in Ucraina. Contro i Blues vanno a segno nel primo tempo Quagliarella e nella ripresa Vidal e Giovinco. LA VITTORIA DELLA MATURITA' - E' stata la vittoria della maturità. La Juve ha dimostrato di essere pronta anche per l'Europa giocando una gara grintosa e senza timori reverenziali fin dall'inizio. Ha surclassato sotto il piano del gioco un Chelsea troppo rinunciatario e ha finito per dilagare. Ma la squadra è piaciuta soprattutto dopo essere passata in vantaggio. Non ha mai tremato ed arretrato di un centimetro, confermandosi forte mentalmente. Al i là della difesa, impeccabile, meritano un plauso Lichtsteiner e Asamoah, stantuffi instancabili sugli esterni, Vidal e Pirlo, maestosi in cabina di regia, e Quagliarella, bravo a trovare sempre lo spazio giusto per aprire la difesa dei Blues. UN CHELSEA ABBOTTONATO - Contro un Chelsea abbottonatissimo, mandato in extremis in campo da Di Matteo senza una punta di ruolo (Hazard al posto di Torres) e col terzino Azpilicueta inserito a sorpresa sulla linea dei trequartisti, la Juve ha alzato subito i ritmi e ha sfiorato immediatamente (4') il vantaggio con Lichststeiner che si è visto deviare sul palo da Cech un tocco ravvicinato. LA ZAMPATA DI QUAGLIARELLA - Buffon ha imitato il dirimpettaio opponendosi d'istinto a Hazard (8'), lanciato solo davanti alla porta da Oscar poi, però, si è assistito ad un assolo bianconero che, dopo un paio di occasioni non capitalizzate da Marchisio e Quagliarella, ha prodotto l'azione del meritato 1-0: Pirlo si è liberato di Mikel e ha fatto partire un gran destro da 28 mt che ha trovato sulla sua strada la geniale deviazione di Quagliarella che, così, ha spiazzato Cech. COLE NON BASTA, VIDAL CHIUDE I CONTI - Il Chelsea ha barcollato e c'è voluta una prodezza atletica di Cole, che ha tolto in scivolata sulla linea di porta un pallone destinato a carambolare in rete dopo un tocco involontario di David Luiz, per impedirgli di andare già sotto 2-0 al riposo. Chi si aspettava un Juve più prudente nella ripresa è stato subito smentito dai fatti. I bianconeri sono ripartiti forte, intenzionati a chiudere i conti e, dopo averci provato con Pirlo e Quagliarella, hanno sfondato con Vidal (61'), smarcato in area da Asamoah. GIOVINCO CALA IL TRIS - Di Matteo ha tentato il tutto per tutto: ha rovesciato la squadra mettendo dentro prima Moses e poi Torres, arretrando Oscar in mediana, ma la svolta non c'è stata. In campo s'è vista una squadra sola che, in pieno recupero (91'), si è tolta anche la soddisfazione del tris col subentrato Giovinco, lanciato in contropiede da Vidal. Europa, aspetta: sta arrivando la Juve. JUVENTUS-CHELSEA 3-0 (1-0) Juventus (3-5-2): Buffon 7, Barzagli 7, Bonucci 7,5, Chiellini 7, Lichtsteiner 7 (22' st Caceres 6,5), Vidal 7,5, Pirlo 7, Marchisio 6,5, Asamoah 7, Vucinic 6,5 (38' st Giovinco 7) Quagliarella 7,5 (42' st Pogba sv). (30 Storari, 7 Pepe, 24 Giaccherini, 32 Matri). All.: Alessio. Chelsea (4-2-3-1): Cech 6,5, Ivanovic 6,5, David Luiz 5, Cahill 5,5, A. Cole 6,5, Ramires 6, Mikel 6 (25' st Torres 5,5), Azpilicueta 5 (15' st Moses 5,5), Oscar 5,5, Mata 5, Hazard 5,5. (22 Turnbull, 34 Bertrand, 6 Romeu, 21 Marin, 35 Piazon). All.: Di Matteo. Arbitro : Cakir (Turchia) 6,5. Reti : 38' Quagliarella, 17' st Vidal, 45' st Giovinco Angoli : 10-5 per la Juventus Recupero : 1' e 3' Ammoniti : Bonucci, Ramires, Marchisio per gioco scorretto. In tribuna Zidane, Shevchenko, John Elkann. Spettatori 39670, incasso 2.413.277 Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Notte  di sangue a Bologna, due luoghi della periferia come ambientazione di  un omicidio e del suicidio del probabile assassino. Intorno alle 21 un  imbianchino di 34 anni, Stefano Cagna, nato a Brescia ma residente a  Bologna, è stato ucciso in via Beroaldo, angolo via Calindri, al  quartiere San Donato. Poco dopo è stato trovato, in un'auto in via Cavalieri Ducati, il corpo dell'omicida. Notte di sangue a Bologna Fiori e messaggi per la vittima Stefano Cagna era arrivato davanti al bar Texas di via Beroaldo a bordo della  sua auto, una Golf rossa: appena sceso è stato colpito da almeno  quattro colpi. L'aggressore, dopo essersi allontanato un poco, è tornato  indietro e l'ha colpito una quinta volta. Sul posto sono intervenuti  Squadra mobile, Scientifica e il pm di turno, Antonello Gustapane. La  caccia all'assassino è durata poco. I carabinieri hanno ritrovato infatti un  cadavere a Borgo Panigale, in via Cavalieri ducati, davanti all'ingresso del cimitero. E' quello di  Salvatore Ferrera, 54 anni, imprenditore edile originario di Enna, che  si sarebbe sparato un colpo di pistola in testa. Gli inquirenti non  hanno dubbi. L'arma, una calibro 7,65, sarebbe la stessa del delitto. I  due avevano lavorato insieme, e secondo le prime ricostruzioni degli inquirenti - che hanno ascoltato alcuni conoscenti dei due - all'origine dell'omicidio ci sarebbe un debito di 5.000 euro che l'imbianchino aveva nei confronti dell'imprenditore. Anche la scelta del luogo del suicidio di Salvatore Ferrera, che si è tolto la vita poco dopo aver ucciso l'imbianchino, non sarebbe casuale. A Borgo Panigale, infatti, è sepolta la figlia dell'imprenditore, morta di tumore esattamente due anni fa, il 22 novembre del 2010. 
TORINO - "Guai a mollare, non siamo ancora qualificati". Angelo Alessio tiene a smorzare gli entusiasmo dopo la splendida vittoria sul chelsea che consente alla Juve di mettere più di un piede negli ottavi di champions. Ai bianconeri toccherà però conquistare almeno un punto a Donetsk contro il già qualificato Shakhtar ed il vice di conte non vuole calid di tensione: Nulla è ancora certo e quindi dovremo andare lì a giocarcela e come abbiamo fatto stasera". Entusiasta Buffon: "Un segnale per l'Italia e per l'Europa". GIOCATO SENZA TIMORE - Nel frattempo, però, il vice-allenatore bianconero si gode l'ottima prestazione della squadra: "Abbiamo giocato alla grande perché abbiamo affrontato il Chelsea senza alcun timore reverenziale. Volevamo questo tipo di partita, pressando l'avversario fin dall'inizio e  giocando alti e ci siamo riusciti. Chiaro che così facendo abbiamo anche concesso qualcosa, a volte ci capita di lasciare spazi delle ripartenze. Ma questa squadra è portata a giocare ad alti ritmi e dovevamo provarci. E credo che la vittoria sia il giusto premio. Oggi abbiamo dimostrato la nostra forza". QUESTO È IL NOSTRO ATTACCO - Alessio si toglie anche un sassolino dalla scarpa: "Molti ci criticano per il nostro attacco, dicendo che segniamo poco ma i dati dicono che sia in Champions che in campionato i ragazzi stanno facendo una stagione straordinaria. Oggi gol casuali? Non direi, il secondo è nato da una bella azione sulla fascia laterale...". BUFFON ENTUSIASTA - Anche Buffon è entusiasta: "Quando riesci a dare una prova di forza così convincente, anche a livello di gioco, corale, di spirito e di animo è un grande segnale per l'Europa e anche per l'Italia. Qualcuno aveva dei dubbi. Giocando così, i dubbi li spianiamo subito". Secondo il n. 1 bianconero la Juve questa sera la partita l'ha "vinta sotto tutti i punti di vista, sotto il profilo della fame, dell'organizzazione, del gioco, della freschezza atletica e anche degli episodi perché poi magari, pur meritando e dominando, c'era stata qualche situazione nella quale, se fossero stati più precisi, rischiavi di compromettere tutto". BONUCCI SEMPRE PIU' VICE-PIRLO - Bonucci ha confermato di essere strepitoso anche in cabina di regia in alternativa a Pirlo "Cerco di dare il mio contributo per impostare da dietro - dice -. Stasera c'è stata qualche imprecisione da parte mia però l'importante è crederci sempre". Proprio il crederci sempre ha permesso ai bianconeri di portare a casa tre punti fondamentali: "Quando scendiamo in campo da Juventus possiamo dire la nostra. Stasera lo abbiamo dimostrato con i campioni d'Europa in carica. Adesso umili e pensiamo già al campionato". ALL'ATTACCO ANCHE CONTRO IL MILAN - Domenica c'è il Milan, ma la Juve non cambierà atteggiamento: "Non siamo una squadra che difende, dobbiamo attaccare - ha aggiunto il difensore viterbese -. E' la nostra caratteristica; se stiamo dietro e aspettiamo non è da Juventus. La nostra caratteristica è l'aggressività: vogliamo recuperare palla nella metà campo avversaria. Sempre. E' questo che dobbiamo fare". Ogni tanto, però, la Juve concede qualcosa: "Loro hanno sfruttato due o tre movimenti sbagliati, ci sono state due occasioni a sfavore per nostri errori di accorciamento", conclude. QUAGLIARELLA: "SPERO NELLA NAZIONALE" - "Stavolta l'ho deviata rasoterra. E' questo che mi ha agevolato per far sì che la palla entrasse", racconta così Fabio Quagliarella come ha segnato il vantaggio della Juve, una rete molto simile a quella sfiorata sabato scorso contro la Lazio per il grande intervento di Marchetti. "E' la terza partita di seguito da titolare. Non succedeva da due anni. E' stata una gara che non dimentichi facilmente. Una partita ricca di adrenalina". Quagliarella, come gli altri attaccanti bianconeri, deve continuamente fare i conti con il turnover: "Non è mai semplice - aggiunge -. Il mister con noi è stato chiaro: ci ha sempre detto che i cinque attaccanti li fa ruotare tutti. Capita che un attaccante faccia bene e poi finisca in panchina. Siamo tutti consapevoli e sereni". A fine agosto non si sarebbe immaginato di arrivare a diventare protagonista in questa fase della stagione: "Non era facile da immaginare - aggiunge ancora il bomber di Castellammare di Stabia - quando giochi poco è quasi impossibile poter pensare che a fine novembre hai già fatto nove gol. Sicuramente è anche merito mio che ci ho sempre creduto, non ho mai mollato e ho sfruttato ogni situazione". E ora il giocatore attende una chiamata dal ct azzurro Cesare Prandelli. Quando gli chiedono se il ct abbia il suo numero, lui sorride e dice: "Spero di sì". Leggi i commenti I commenti dei lettori 
