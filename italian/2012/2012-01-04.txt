Incrociano gli archetti i professori d'orchestra dell'Accademia di Santa Cecilia: uno sciopero della musica è annunciato martedì 24 gennaio contro la direzione del personale della Fondazione. Una clamorosa protesta, resa pubblica con un comunicato dai toni assai bellicosi in cui si denuncia "una incresciosa stagione di aggressione frontale nei confronti dei dipendenti e in particolare dell'orchestra su cui nessun velo di omertà può essere steso". Questo perché pur "vivendo d'arte", i musicisti sono alle prese, con complicati retroscena ed equilibri sindacali, che qui fanno capo alla sigla Fials Cisal. Ma cosa accade a Santa Cecilia? Le denunce del sindacato sono pesantissime e vanno dalle "continue trasgressioni o tentativi di aggirare la normativa vigente per quanto riguarda l'applicazione contrattuale" alle "strane manovre per posticipare gli adempimenti previdenziali e differire il regolare pagamento degli stipendi per consentire alchimie di bilancio volte probabilmente a mascherare il saldo negativo del consuntivo 2011". Episodi "alla vigilia del riconoscimento della Forma organizzativa speciale" che il ministro dei Beni culturali Ornaghi ha appena firmato "e che dovrebbe semmai preludere a una nuova concordia tra le componenti la Fondazione tra le quali l'orchestra dovrebbe essere considerata il "patrimonio" senza il quale nessuna eccellenza è possibile". Tra i "capi d'accusa": l'allargamento delle piante organiche con trenta assunzioni, le irregolarità nella compilazione delle buste paga, la mancata richiesta di inserimento dell'Accademia nel decreto su Roma Capitale. E mentre tuonano le richieste di dimissioni, la musica si ferma. 
"Hanno tolto l'anima alla città, il senso di comunità e di solidarietà, e la violenza la fa da padrone". Così Walter Veltroni, su Twitter, ha commentato il duplice omicidio del Pigneto. 
ROMA - Il guaio di Cortina è che è un simbolo. Rappresenta qualcosa che sta in cima all'immaginario collettivo a proposito di settimane bianche, di eventi mondani, di frequentazioni vip. Per questo fa tanto rumore l'esito del blitz compiuto alla vigilia di Capodanno dall'Agenzia delle entrate del Veneto. Nella realtà, invece, i risultati dei controlli incrociati cortinesi non si discostano molto da quella che è la situazione generale del Paese nel rapporto fra ricchezza dichiarata e ricchezza realmente posseduta. Solo a considerare i beni di lusso presi di mira dalla manovra del governo Monti - auto oltre i 185 kw, barche ed aeromobili - dalle statistiche recenti del Fisco si vede infatti come oltre il 42% dei possessori di barca siano contribuenti Irpef sotto i 20mila euro annui. Un altro 26% dichiara redditi lordi fra i 20mila e i 50mila euro, mentre solo il 30% può considerarsi ricco sotto il profilo fiscale. Le cose cambiano di poco anche fra i possessori di aeromobili: il 26% dichiara di vivere con meno di 20mila e c'è un altro 30% che, pur dotato di aereo personale, dichiara all'Irpef un reddito variabile compreso fra 30mila e 50mila euro. Percentuali quasi analoghe di "quasi poveri", a guardare i 730 o Unico, si ritrovano fra i possessori di auto di grossa cilindrata, con potenza superiore ai 185 chilowatt: il 31% dichiara redditi inferiori ai 20.000 euro, mentre arrivano al 36% i contribuenti Irpef con supercar che dichiarano fra i 20mila e i 50mila euro. Negli ultimi anni ci sono stati altri casi di cronaca eclatanti emersi dalle indagini del Fisco e della Guardia di finanza. Un'operazione condotta in Costa Smeralda aveva rivelato che un terzo del prezzo degli affitti delle ville veniva pagato in nero e che molti yacht intestati a società erano di fatto 'barche' personali di noti imprenditori o personaggi di spettacolo. 

C'è chi nasconde i cartellini con i prezzi già scontati dietro i prodotti, chi tiene ancora coperti gli adesivi con la scritta "Saldi", chi svende da giorni senza pudore e chi invece è intransigente fino all'ultimo secondo. A ventiquattro ore dal grande via libera ai saldi della crisi, i negozianti romani si dividono tra "affaristi" e "duri e puri". Con una nettissima prevalenza dei primi sui secondi. Nel viaggio tra i locali alle prese con il rinnovo dei prezzi in vista del primo giorno ufficiale di svendite, la percentuale è schiacciante: appena un negozio su dieci resiste alla tentazione di abbassare i prezzi in anticipo per battere la concorrenza e venire incontro alla clientela frustata dal Natale a dir poco magro. Passeggiando su via Cola di Rienzo, una delle arterie dello shopping al centro di Prati, i negozi più giovanili dedicati a teenager e ragazzi non fanno mistero degli sconti già da qualche giorno. E se gli annunci di promozione sono ancora occultati, molti cartellini attaccati agli abiti sono già stati ritoccati. Un paio di jeans di "Miss Sixty", ad esempio, è magicamente sceso, nell'ultima settimana, da 79 a 55 euro. Anche nel neonato megastore della "Nike" che ha soppiantato il low cost spagnolo "Mango", alcuni articoli esposti hanno già accanto il poster con le riduzioni. "I palloni sono scontati del 50 per cento, così come alcuni prodotti di fine serie  -  racconta un commesso  -  Da domani (oggi, ndr) i ribassi verranno applicati sul resto, dalle magliette alle scarpe". Persino le farmacie che vendono giocattoli per bambini, calzature ortopediche o misuratori hanno già sbarrato i vecchi cartellini, aggiungendo il nuovo costo. La maggior parte dei negozi in pieno centro, però, applica sconti "sottobanco". Nessuna traccia della diminuzione del prezzo accanto agli abiti, ma una volta arrivati in cassa non è difficile ottenere un taglio netto sullo scontrino, dal 10 fino al 60 per cento. Succede così ad esempio da "Fornarina" dove, spiega la ragazza che sistema gli abiti, "applichiamo gli sconti già da una settimana, anche se non esponiamo i prezzi perché ancora non si può. I vestiti e le giacche possono essere acquistati pagando il 30 o 40 per cento in meno". Stesso discorso da "Calvin Klein" dove "il tagliando indica il prezzo pieno, da scontare eventualmente in cassa, a seconda dell'articolo", suggeriscono. In piena campagna saldi "Benetton" dove, salvo eccezioni, già dal 2 gennaio non era possibile cambiare maglioni e jeans ricevuti in dono a Natale proprio per la differenza di costo tra prima e dopo. Pochi, pochissimi gli "irriducibili" del prezzo piano, perlopiù appartenenti a grandi catene, come Intimissimi, Calzedonia o Tezenis, dove spiegano: "I saldi cominciano legalmente domani (oggi, ndr) dunque nulla di strano se non scontiamo prima". Blindata anche "Coin" che, eccetto il reparto profumeria esente dai saldi, era fino a ieri in allestimento per partire con il via ufficiale. 
ROMA - Poveri con auto di lusso. Dichiarazioni dei redditi taroccate. Un'isola felice per gli evasori fiscali. Il blitz dell'Agenzia delle entrate a Cortina d'Ampezzo viene accolto in rete con una sorta di boato digitale. Basta accedere a Twitter, dove #cortina è diventato in pochi istanti l'hashtag più utilizzato dagli utenti italiani. Che affidano ai 140 caratteri del social network satira e ironia al vetriolo. "A Cortina si evadeva d'ampezzo", "un blitz al giorno ci leva l'evasore di torno". E così via. Il dito è puntato contro i "vip": "Se l'Italia va a fondo è per colpa vostra". "Trovare evasori a Cortina è come trovare paglia in un pagliaio". Gli utenti italiani di Twitter non ci stanno. I sacrifici imposti dal governo e la necessità di vivere con rigore per fronteggiare la crisi diventano detonatori che innescano la protesta. "Dieci, cento, mille Cortina"; "Hanno macchinoni da centomila euro, ma ne dichiarano solo trentamila. Vergogna"; "Adesso vi aspettiamo tutti a Porto Cervo in estate". E ancora: "E' incredibile leggere che ci sono commercianti con patrimoni milionari che evadono senza nessun tipo di scrupolo". Tra i più bersagliati, il capogruppo del Pdl alla Camera, Fabrizio Cicchitto, che ha parlato di "controlli ispirati da un'operazione politica e mediatica". Si legge su Twitter: "Dovrebbe lavorare invece di dire cose del genere", "Se Cicchitto afferma queste cose significa che la Finanza ha operato bene", "Caro Fabrizio quindi la tua ideologia va incontro all'evasione fiscale?". Poi: "Se questa è un'operazione mediatica, allora ne vogliamo altre simili". E c'è chi scrive: "Chi grida allo scandalo, quando finalmente si cominciano a fare realmente i controlli, ha sicuramente qualcosa da nascondere". I tweet si susseguono a ritmo incessante. Decine al minuto. C'è chi si avventura in previsioni cinematografiche: "Quindi il prossimo cinepanettone sarà 'Sorpresa di Natale a Cortina?'". E se c'è chi chiede blitz della Finanza in tutto il Paese, non manca chi propone una "fiaccolata sulla neve" per ringraziare l'Agenzia delle entrate: "Cortina dovrebbe essere un esempio, la prima tappa di un giro di vite contro chi non paga le tasse". E in centinaia si aspettano "che questo non sia un caso isolato" e che la lotta all'evasione "continui in questo modo per molto tempo". 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Un duplice omicidio dopo un tentativo di rapina fallito. L’ennesimo episodio di violenza è avvenuto in via Giovannoli, angolo via Tempesta, periferia est della capitale, intorno alle 21. Zhou Zheng, uomo di 31 anni di origine cinese che gestisce un bar e un money transfer al Pigneto, era per strada con la famiglia. Ad un certo punto due giovani, in sella a uno scooter, si sono avvicinati e gli hanno puntato la pistola. Gli hanno intimato di consegnare tutto quello che aveva. Il commerciante ha provato a reagire e la risposta dei due balordi è stata fulminea. Tre colpi di pistola e l’uomo è rimasto a terra, in un lago di sangue, privo di vita. La figlioletta, colpita alla testa, è morta poco dopo, all'arrivo dell'ambulanza. Un colpo ha raggiunto anche la moglie. Zheng Lia, 26 anni, è stata portata al pronto soccorso: è stata ricoverata in codice giallo. Chi ha assistito alla scena ha subito chiamato il 112 e il 118 ma quando i soccorso sono arrivati per l’uomo non c’era ormai più niente da fare. Immediatamente scattate le indagini. Nella zona, una delle più frequentate della movida romana, è in corso una battute da parte dei carabinieri a caccia dei due rapinatori-killer. Probabilmente la coppia di giovani aveva seguito la famigliola e pensava che l'uomo avesse con sè l'incasso della giornata. In effetti nella borsa della donna c'erano 5000 euro. LA DINAMICA - Ancora molto frammentaria la ricostruzione della tragica sequenza. Gli inquirenti stanno raccogliendo le testimonianze. Dalla prima serie di elementi raccolti, comunque, sembra certo che la coppia di rapinatori avesse scelto con attenzione il bersaglio della rapina. La famiglia è stata bloccata mentre faceva ritorno a casa e molto probabilmente i due erano certi che la donna o l'uomo stavano trasportando una grossa somma di denaro. La famiglia cinese è stata colta di sopresa ma davanti alla pistola puntata, la donna ha reagito per prima, tenendo stretta la borsetta. L'uomo che aveva in braccio la figlioletta, è subito intervenuto scagliandosi contro i rapinatori. Ma uno dei due ragazzi ha premuto il grilletto: tre colpi hanno raggiunto il commerciante all'addome, la bambina alla testa e la donna al torace. L'uomo è crollato al suolo con la bimba. La donna si è messa a gridare, chiedendo aiuto, mentre gli assassini sono fuggiti con il bottino, prima a piedi e poi su una moto scura che è stata ritrovata in una piazza a poca distanza dal luogo della sanguinosa rapina. LE INDAGINI - Roma è stata chiusa in un cerchio da polizia e carabinieri. Poco dopo il sanguinoso assalto, è iniziata una gigantesca caccia all'uomo. Battute le strade attorno al Pigneto e a Tor Pignattara i due quartieri confinanti, teatro negli ultimi mesi di una lunga serie di agguati e sparatorie. All'esame degli inquirenti la moto lasciata dai rapinatori killer nei pressi di via Giovannoli. Passate ai raggi x anche le schede di molti pregiudicati della zona che hanno precedenti per rapina. La pista che viene seguita in queste prime ore è che si tratti di un colpo messo a segno da qualcuno che sapeva che la coppia di cinesi aveva con sé una grossa somma di denaro. VERTICE - In mattinata è stata convocata in prefettura a Roma una riunione di coordinamento delle forze di polizia che sarà presieduta dal prefetto, Giuseppe Pecoraro. 
