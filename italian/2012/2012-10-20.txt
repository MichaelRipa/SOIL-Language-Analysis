ROMA - Uccisi, in carcere, in esilio. E' questa la sorte toccata ai figli di Muammar Gheddafi, travolti dal crollo di un regime durato 42 anni, del quale erano stati attivi compartecipi e massimi beneficiari fino alla morte cruenta del padre-patriarca, esattamente un anno fa. Che fine hanno fatto? Mohammed, il primogenito del Colonnello e anche l'unico figlio avuto dalla prima moglie Fatima, faceva l'imprenditore ed era presidente del Comitato olimpico libico. Dopo il crollo si è rifugiato in Algeria dove vive tuttora. Saif al-Islam (40 anni), il delfino del rais, fu arrestato dalle milizie libiche il 20 novembre del 2011, dopo aver cercato di guidare la resistenza alla morte del padre. Oggi è detenuto in Libia in attesa del processo. Il congresso di Tripoli ha respinto la richiesta di estradizione presentata nei suoi confronti dal Tribunale internazionale dell'Aja. Saadi (39 anni), il più noto in Italia dei rampolli Gheddafi, ex calciatore di Perugia, Udinese e Sampdoria, è scappato in Niger. Su di lui pende un mandato di cattura diffuso attraverso l'Interpol. Mutassim, ufficiale dell'esercito del raìs, restò accanto al padre fino all'ultimo, fu catturato a Sirte insieme con lui e ucciso a freddo il 20 ottobre 2011. Hannibal, temuto in patria per il carattere violento (picchiava poliziotti, fotografi e domestici), si è salvato con l'esilio in Algeria con la madre, la sorella e il fratellastro. Aisha (36 anni), unica figlia femmina, già avvocato di Saddam Hussein, chiamata la Claudia Schiffer d'Arabia. E' scappata in Algeria, dove ha dato alla luce un figlio. Saif al Arab (nato nel 1982), dedito soprattutto alla bella vita e rissoso, è morto il 1° maggio 2011 sotto i bombardamenti di Tripoli. Khamis (classe 1983), di cui è stata annunciata oggi l'uccisione, era il figlio più piccolo del Colonnello: comandante della famigerata 32/a brigata, in prima fila nella guerra contro gli insorti, era soprannominato "il macellaio". E' stato dato per morto per la prima volta il 20 marzo 2011, salvo poi ricomparire a Tripoli e poi ancora a Bani Walid che sarebbe stata la sua ultima meta. 
TORINO - "Questa sconfitta deve  farci riflettere, dimenticandola però in fretta: ovviamente brucia, dopo  80 minuti di gara combattuta. Un calcio d'angolo ha deciso tutto".  Marek Hamsik non nasconde l'amarezza: lo slovacco pregustava almeno il  pari. "Non siamo venuti qui per pareggiare, la Juve ti concede poche  occasioni ma abbiamo fatto un buon lavoro, sia di possesso palla che di  difesa, pur senza creare molto. Per adesso siamo là, dopo un buon inizio  di campionato: ci aspettano due settimane toste, con molte partite, non  dobbiamo mollare. In fase di non possesso dovevo dare fastidio a  Pirlo, che è un giocatore importante per loro: ci è mancata la qualità  nelle ripartenze, che avevamo avuto in Coppa Italia e Supercoppa". Leggi i commenti I commenti dei lettori 
ROMA - "Penso che la squadra abbia fatto il salto di qualità, anche se abbiamo concesso il loro primo gol, che ha riaperto la partita. Abbiamo fatto bene e confermato dopo la pausa di esserci, dobbiamo continuare con questa mentalità, provando a fare meglio". E' un Hernanes molto pacato, ma felice, quello che commenta il successo della Lazio sul Milan. "La zona Champions? Abbiamo imparato dai nostri errori, questo sta facendo la differenza - dice ancora il brasiliano -, ora siamo carichi e vogliamo fare di più, non so dove possiamo arrivare, ma se continuiamo così possiamo lottare fino in fondo. L amia prestazione è un messaggio al ct del Brasile Menezes? Lui mi conosce già, io lavoro quotidianamente, gioco per me, per la mia famiglia ed i miei compagni. Dedico il gol di oggi alla mia nipotina Melissa che è appena nata e sta nel Pernambuco, lo stato da cui vengo io". PETKOVIC: "SCUDETTO? PIEDI PER TERRA" - "Noi abbiamo le stesse ambizioni di prima della partita. Per noi non cambia niente, tranne che nella convinzione che anche contro le grandi riusciamo a vincere". Questo è il Petkovic pensiero dopo la bella vittoria per 3-2 della sua Lazio sul Milan. Il tecnico biancoceleste, però, getta acqua sui facili entusiasmi di chi già parla di corsa verso lo scudetto. "Gli altri hanno tutto il diritto di fare questi pensieri, ma noi rimaniamo con i piedi per terra anche perché dopo il 3-0 abbiamo rischiato di non portare a casa il risultato" dice Vladimir Petkovic. "Eravamo un po' stanchi ed il Milan con i cambi effettuati e la velocità ci hanno messo in difficoltà - spiega -. Abbiamo preso dei gol strani, che dovevamo evitare. Ma alla fine sono arrivati tre punti importantissimi per proseguire in questo processo che stiamo facendo" dice il tecnico laziale. "Dobbiamo rimanere più lucidi, tenere la palla e non andare sempre in profondità verticalmente ma anche con passaggi laterali per spaccare il ritmo avversario e cercare il gol" aggiunge parlando degli errori commessi che hanno consentito al Milan di riavvicinarsi. Sulle condizioni di Marchetti in vista del match di Europa League: "Ha avuto un risentimento muscolare, dobbiamo vedere fino a lunedì come si comporta, non dovrebbe essere nulla di grave, ma per giovedì è un po' in discussione". Il 2-0 della Juve sul Napoli è un risultato negativo o positivo? "Il mio obiettivo è quello di vincere con la mia squadra, poi se facciamo bene abbiamo la possibilità di raggiungere un altro. Questo risultato mi va bene, mi andrebbe bene anche altro, ma è importantissimo che noi abbiamo raccolto 3 punti stasera". LOTITO ELOGIA IL MILAN - "Con Galliani non abbiamo parlato di Allegri. Ma il Milan rimane una squadra forte, ha provato fino all'ultimo a pareggiare i conti, e abbiamo sofferto". Invece di fare i complimenti alla sua Lazio, il presidente Claudio Lotito preferisce parlare della situazione del Milan. "Da persona che ha visto la partita dico che abbiamo giocato un bel primo tempo, una buona parte del secondo, ma poi il Milan è uscito fuori e ha fatto la sua partita, provando fino all'ultimo a trovare il risultato. Una squadra che sta perdendo e che riesce a tenere sulla corda gli avversari è una squadra che non è stata lì a guardare, hanno anche buone individualità, e buone potenzialità". E la Lazio? "La squadra, molto stanca per gli impegni dei nazionali, ha mostrato carattere. Siamo consapevoli dei nostri mezzi - sottolinea Lotito -, ma dobbiamo rimanere con i piedi per terra, non si va da nessuna parte con i proclami. Interventi sul mercato invernale? Vanno inseriti giocatori che servano a migliorare la squadra, ma al momento, per quanto riguarda l'attacco, siamo a posto. Lo stesso si può dire del centrocampo, mi auguro che la squadra resti così e giochi con questa umiltà". Leggi i commenti I commenti dei lettori 
Danni ingenti nel settore ospiti dello Juventus Stadium dopo Juventus-Napoli. Il passaggio dei tifosi azzurri non è stato indolore per l'impianto del club campione d'Italia. "Sono stati allagati i bagni, divelti accessori e pareti in acciaio, staccate le porte. Stessa sorte per alcuni seggiolini - è la denuncia della società bianconera -. Purtroppo le stesse scene che si erano già viste lo scorso anno", sottolinea la Juve società bianconera che ha denunciato l'episodio alla Procura Federale. Inoltre sul finire del primo tempo  poco prima che l'arbitro Damato mandasse tutti al riposo, un magazziniere del Napoli ha schiaffeggiato uno steward. Invece prima dell'inizio della partita un tifoso polacco giunto a Torino per vedere la supersfida è stato accoltellato alla gamba da alcuni teppisti. Trasportato al Maria Vittoria non versa in percolo di vita. 
ROMA - "La squadra ha creato e ci ha dato dentro. E' normale che dobbiamo migliorare ma stasera nel primo tempo siamo stati penalizzati negli unici due tiri che ha fatto la Lazio", così il tecnico del Milan, Massimiliano Allegri, ai microfoni di Sky Sport. "Il mio futuro? Dipende sempre ed esclusivamente dalla società - ha aggiunto - E' normale che se la squadra non fa risultato è l'allenatore ad essere messo in discussione. Ora dobbiamo cominciare a fare punti altrimenti rischiamo di essere risucchiati verso il fondo della classifica". Poi il tecnico livornese analizza l'andamento della partita: "Abbiamo cercato di giocare la palla senza esporsi al loro contropiede. La squadra, soprattutto nel secondo tempo, ha creato tanto. Le cose in questo periodo non vanno bene, dobbiamo migliorare. Il modulo iniziale a rombo? Pensavo di riuscire a gestire la palla grazie alla superiorità a centrocampo. La squadra ha raccolto meno rispetto a quello che merita. La mia idea era quella di cambiare modulo a partita in corso, magari sullo 0-0 o sull'1-0, come già fatto a Parma. Ma questa sera abbiamo preso gol al primo tiro in porta, tra l'altro deviato, poi un grande gol e un nostro brutto errore". L'uscita dopo alla fine del primo tempo di Boateng è una bocciatura? "La sostituzione non è una bocciatura, ma non ha giocato un primo tempo degno delle sue qualità", sottolinea Allegri. Leggi i commenti I commenti dei lettori 
PERTH - Edoardo Molinari è salito dal 31/o al 26/o posto con 215 colpi (71 72 72, -1) e Federico Colombo è sceso dal 46/o al 52/o con 219 (71 74 74, +3) nel terzo giro dell'ISPS HANDA Perth International, torneo in collaborazione tra European Tour  e Australasia Tour, che si conclude con la disputa del quarto sul percorso del Lake Karrinyup CC (par 72), a Perth in Australia. Il nuovo leader con 204 (70 67 67, -12) è lo statunitense Bo Van Pelt, seguito con 205 (-11) dal connazionale Jason Dufner, numero 10 al mondo, e con 206 (-10) dal 20enne neopro argentino Emiliano Grillo, in vetta dopo due giri e stretto nella morsa dei due fortissimi americani. Al quarto posto con 209 (-7), e probabilmente abbastanza lontani per proporre la loro candidatura al titolo, l'inglese David Howell e lo spagnolo Alejandro Caizares, al sesto con 210 (-6) il neozelandese Michael Hendry e gli australiani Steven Jones e Greg Chalmers, al nono con 211 (-5) il gallese Rhys Davies e l'altro australiano Andrè Stolz. Ha recuperato qualcosa l'inglese Paul Casey, 16 con 213 (-3), mentre è finito al 71 e ultimo posto con 226 (+10), dopo un 80 (+8) l'australiano Peter O'Malley, che era uno dei giocatori sul quale contavano molto i fans di casa. Molinari è partito molto bene con tre birdie in sei buche, poi ha rallentato con un bogey e ha concluso con la sequenza bogey-birdie-doppio bogey per il 72 (par). Colombo ha iniziato con un bogey, ha recuperato immediatamente con due birdie di fila, ma nel rientro i colpi sono diventati 74 (+2) con un bogey e un doppio bogey. Non hanno superato il taglio caduto a 146 (+2) Lorenzo Gagli, 73 con 147 (72 75, +3), e Andrea Pavan, 86 con 148 (72 76, +4). Il montepremi è di 1.530.000 euro dei quali 256.585 andranno al vincitore. Leggi i commenti I commenti dei lettori 
ROMA  - La qualità spinge l'Aquila della Lazio dove osano le Grandi, a un punto dal Napoli. Petkovic aveva parlato di prova di maturità, ha avuto risposte esaurienti sorride per i punti ma certo dovrà capire l'atteggiamento camaleontico dei suoi. Il Milan rimane piccolo, ma dà segni di orgoglio. Gioca la squadra di Allegri un match da compitino scolastico e trova personalità dopo tre schiaffoni. Personalità che emerge quando Allegri cambia, togliendo quelli che giocano fuori ruolo (Nocerino e Boateng), trovando in Emanuelson, centrocampista di fascia, e Montolivo in regia il modo per far quadrare il cerchio.  Insomma, Allegri vede bocciato il "rombo". E trova il vento per gonfiare le ali. Tardi, troppo tardi. Parte forte il Milan che ha in El Shaarawy l'elemento più ispirato. La Lazio viene a volo sorpresa dal vispo avvio rossonero, grande pressing sulla trequarti, Ledesma non fa mai in tempo ad architettare le trame piene di tecnica dei capitolini. Dalle parti di Bizzarri però non è che la voce grossa dell'ospite si faccia sentire. Pazzini compie un buon controllo in area, El Shaarawy prova un numero sul fondo, ci sono un paio di traversoni bassi che esaltano la concentrazione della linea difensiva ordita da Petkovic. Diverso il peso specifico dalla parte opposta. Non appena il Milan abbassa il livello della pressione, ecco salire in cattedra i professori del controllo. La prima lezione arriva dopo 25' ed è magistralis. Hernanes sembra un'etoile del teatro di Roma, si gira, si rigira, poi un passo di tango e un tiro potente che Bonera devia oltre Amelia e sotto l'incrocio opposto. Invenzione di un genio. Il Milan reagisce subito, El Shaarawy stavolta ci prova, tunnel a Bizzarri  -  forse la Lazio è ancora lì che si abbraccia a centrocampo  -  Dias, rude in un paio di interventi, stavolta è  la Provvidenza. Spaccata liberatoria. Altro che pareggio, la gentil farfalletta laziale continua a volare, si sa a teatro servono anche le pause. Poi, però... che recitazione! Candreva, appena rientrato dalla Nazionale, ha voglia di dire a Prandelli che fa bene a fidarsi di lui. Rieccolo in versione "Livorno style": arretra a fermare una pericolosa ripartenza, fa il campo in orizzonatel, il minuto è il 41, poi a 35 metri dalla porta fa partire una gran botta. Amelia forse è nella posizione del tennista stupido, troppo avanti cioè. Ma chi lo sa. L'effetto scenico è quello di un gol da ricordare, l'Olimpico esplode e ne ha ben donde mentre il pallone s'infila, calando all'improvviso, sotto l'incrocio. Due lampi, due bastonate per un Milan piccolo, scolastico, mancante di quello che dalla parte di Petkovic addirittura... cola. Cos'è? Il talento. Nel secondo tempo c'è Emanuelson per Boateng, ma l'avvio gela clamorosamente le speranze rossonere. Dopo quattro giri di lancetta dei minuti infatti, Candreva fa il vuoto in una esemplare ripartenza e pennella per Klose un assist perfetto a ravvicinato. Tre a zero. Piovono pietre sulla squadra di Allegri. Ma da qui alla fine nasce una partita differente. Allegri toglie l'incerto Nocerino e mette al suo posto Pato (il suo rientro dal febbraio scorso è la sola nota lieta per Allegri). Bocciato il centrocampo, in toto. Si cambia in corsa. 4-4-2, Emanuelson a destra è ispiratissimo, la sua grinta e voglia armano l'orgoglio. La Lazio ci mette del suo: molti sono reduci da faticose trasferte con le Nazionali (i sudamericani in particolare), il calo fisico è evidente. Sta di fatto che il match cambia padrone. Dopo un quarto d'ora, i capitolini subiscono un gol su calcio piazzato raggelante. Battuta rasoterra di Emanuelson senza che ci sia opposizione ravvicinata. Ledesma guarda il pallone tranciante finire in mezzo all'area dove la reattività degli avanti è superiore a quella di chi difende. De Jong con la suola in spaccata tocca per un rocambolesco 3 a 1. Non sappiamo quanto l'atteggiamento dei romani faccia imbestialire Petkovic. Sta di fatto che Emanuelson insiste, il suo piede sinistro continua a gettare palloni in mezzo, Pazzini ed El Shaarawy ci provano di testa, senza centrare il bersaglio grosso. Match piacevole ma infarcito di errori tattici, le squadre si allungano, la Lazio spesso e volentieri e una squadra dimezzata. Chi riparte non trova nessuno a rimorchio. Compatto nella sua assenza di alternative, l'assalto del Milan. Poco dopo la mezz'ora l'otinazione viene premiata: El Shaarawy punta Konko, si sposta il pallone orizzontalmente al limite e infila Bizzarri nell'angolino basso. Tre a due: Allegri gioca il tutto per tutto, c'è Bojan al posto di Antonini, purissimo 4-2-4 che a volte è ancora più avanzato, visto che Yepes a volte fa il centravanti aggiunto. La Lazio non ha più il killer istinct del micidiale allungo ma stringe i denti e vince con merito. La qualità premia. LAZIO- MILAN 3-2 (2-0) Lazio (4-1-4-1): Bizzarri; Konko, Biava, Dias, Lulic; Ledesma; Candreva, Gonzalez, Hernanes, Mauri; Klose. All. Petkovic. Milan (4-3-2-1): Amelia; Abate, Bonera, Yepes, Antonini (82' Bojan); Nocerino (50' Pato), De Jong, Montolivo; Boateng (46' Emanuelson), El Shaarawy; Pazzini. All. Allegri. Arbitro: Tagliavento RETI : 25' Hernanes; 41' Candreva; 49' Klose; 61' De Jong; 77' El Shaarawi. NOTE : Terreno perfetto, ammoniti : Antonini, Yepes, Nocerino, Dias e Gonzalez. Recupero: 0' e 4'. Leggi i commenti I commenti dei lettori 
