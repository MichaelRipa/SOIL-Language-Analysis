Piazza Maggiore è gremita, oltre 12mila persone sono arrivate a Bologna per assistere allo spettacolo "Rialziamo da terra il sole",  che coinvolge comici, cantanti, giornalisti e attori. Da Fabio Fazio a Gianni Morandi, da Milena Gabanelli a Luciana Littizzetto. E ancora Michele Serra, Maurizio Crozza (in diretta video), Geppi Cucciari, Neri Marcorè, Arisa, Daria Bignardi, Giovanni Floris, Luca&Paolo, Corrado Formigli. FOTO I protagonisti della serata Lo slogan della manifestazione è tratto dalle parole di Roberto Roversi, e l'iniziativa è stata organizzata da Beppe Caschetto in collaborazione con la Cineteca. I fondi raccolti serviranno a ricostruire la scuola Lodi di Crevalcore, città del bolognese pesantemente colpita dal terremoto del 29 maggio. "Non chiediamo un soldo di più allo Stato ma tutto ciò che serve per ricostruire quello che c'era. Non vogliamo una "Crevalcore 2", vogliamo ripristinare quello che c'era prima" dice il sindaco di Bologna Virginio Merola. "Stiamo reagendo - afferma il presidente della Regione Emilia-Romagna Vasco Errani - questa è una bellissima iniziativa con grandi protagonisti. Importante per ricostruire un clima di solidarietà". L'ex iena Pif è andata a L'aquila e ha girato un video chiedendo consigli agli aquilani per non commettere gli stessi errori. "Non andar via dalla città", ha detto,  "non fatevi deturpare il territorio circostante". 

La Cina deve eliminare i dazi posti sulle importazioni di auto 'made in Usa' che rappresentano "un ulteriore abuso e violazione delle clausole commerciali internazionali": è il monito lanciato dall'amministrazione Obama, che ricorrerà ancora una vola alla Wto per far valere le sue ragioni. "E' la terza volta che l'amministrazione Obama sfida la Cina su questo - spiegano al Governo Usa - e continuerà a lottare per assicurare che Pechino non violi le regole intenazionali per bloccare l'export di auto americane". 
Un altro ferito di camorra, per giunta minorenne. E ancora un inseguimento tra un commando armato di pistola e fucile kalashnikov e forze dell’ordine. È sempre più alta la temperatura criminale tra Secondigliano e Scampia, si teme una nuova faida. In campo, oggi, tre gruppi criminali. Due del mattino di giovedì in via Labriola, altezza Vela celeste. C’è un ragazzo di appena sedici anni in strada. È incensurato, tossicodipendente. È il figlio di un pregiudicato vicino al gruppo Magnetti di Vanella Grassi. Qualcuno spara, il minorenne viene ferito a un gluteo. È una risposta, per gli investigatori, a quanto è successo mercoledì, quando un commando di quattro sicari in sella a due moto e armati di mitraglietta hanno sparato contro un uomo ferendolo a un braccio. Quell’uomo, Giovanni Esposito detto ‘o muorto, è vicino al secondo gruppo di camorra di Napoli Nord, gli AbeteAbbinante. Dunque gli Abete avrebbero risposto all’agguato ferendo il diciassettenne con padre vicino ai Magnetti. Perché?, si chiedono gli investigatori. La risposta sta nel soprannome dei Magnetti, meglio noti come “i girati”, perché dopo aver lasciato i Di Lauro per gli Scissionisti nel 2005 ora sareb¬bero tornati con gli eredi di Ciruzzo ‘o milionario. Venti di guerra. Primo segnale il delitto di Barra, con la morte di Ciro Abrunzo, vicino ad Arcangelo Abete. Segue la morte del diciottenne Marco Riccio dei Magnetti. La conferma dell’ipotesi investigativa arriva proprio dall’inseguimento con sparatoria tra polizia e sicari su¬bito dopo l’agguato a Esposito. I due arrestati sono vicini ai Ma¬gnetti. Dunque tutto torna ma le previsioni non sono buone. Anche perché sempre nella notte tra mercoledì e ieri si è verificato un altro grave episodio. In via Labriola, dopo il ferimento del sedicenne, una gazzella dei carabinieri intima l’alt a un’auto e a due moto. Ci sono sei uomini, accelerano e sparano contro i carabinieri. Scatta l’inseguimento, riescono a sparire nel nulla dopo aver abbandonato l’auto. Dentro, una pistola e un kalashnikov. 
BUENOS AIRES - L'ex dittatore argentino Jorge Rafael Videla è stato condannato a 50 anni di carcere per il sequestro dei figli dei desaparecidos durante l'ultimo regime militare (1976-1983). Videla, 87 anni fra meno di un mese, già condannato all'ergastolo due anni fa, è detenuto nella prigione militare di Campo de Mayo alla periferia della capitale argentina. Insieme a Videla sono stati condannati, per lo stesso reato, altri esponenti della giunta fra i quali il generale Reynaldo Brignone, ultimo capo del regime militare, a 15 anni; e Jorge Acosta, "el Tigre", che diresse il campo di concentramento dell'Esma, la scuola tecnica della Marina, a 30 anni. La sentenza conclude una lunghissima battaglia giudiziaria iniziata sedici anni fa dall'associazione delle Abuelas de Plaza de Mayo , le nonne dei bambini rubati ai genitori assassinati e consegnati segretamente in affidamento a famiglie di militari. Condannando Videla al massimo della pena prevista, i giudici del Tribunale hanno riconosciuto la tesi sostenuta dalle "Abuelas" e cioè che nel corso della dittutura i militari misero in atto un programma sistematico di sequestro dei bambini. La sottrazione dei neonati non fu, come voleva la difesa dei generali, una necessaria casualità nei lager della dittatura ma venne programmata con il fine di far crescere i bambini in famiglie diverse dalle loro. Un'idea appoggiata in Argentina anche dalla Chiesa e maturata negli ambienti della P2, la loggia massonica segreta di Licio Gelli, alla quale era affiliato il "cervello" dell'operazione sequestro dei neonati: l'ammiraglio Emilio Massera, morto nel novembre del 2010. Quando presero il potere nel marzo del '76 destituendo Isabelita, la seconda moglie di Peròn, i militari misero in atto un piano, denominato "ristrutturazione nazionale", che prevedeva l'eliminazione fisica, e segreta, degli oppositori (nella stragrande maggioranza giovanissimi militanti di sinistra). Nel caso in cui le ragazze sequestrate fossero incinte era previsto che partorissero nei lager prima di essere torturate ed uccise. Trattandosi di desaparecidas le famiglie non venivano avvisate di nulla e i neonati venivano affidati a famiglie di militari o di "provata fede cristiana". Negli ultimi trent'anni, "las Abuelas", grazie alle loro indagini e alle prove del Dna sono riuscite ad identificare 105 figli di desaparecidos sequestrati dai militari. Ma sarebbero solo una parte perché i neonati rubati dovrebbero essere più di 500. Due i casi più famosi presi in esame dal tribunale: quello di Macarena Gelman, nipote del poeta argentino Juan Gelman, e quello delle sorelle Eva e Victoria Donda, figlie di due montoneros , negli anni Settanta il braccio armato dei giovani peronisti, assassinati nell'Esma. Victoria, la più piccola, nacque nel lager nel 1977 e venne data in affidamento ad un militare finché nel 2004 non scoprì la sua vera identità e oggi è deputato del Fronte Amplio Progresista (Fap), la formazione del leader socialista Hermes Binner. Eva, la sorella più grande di un anno, dopo la scomparsa dei genitori è cresciuta con la nonna materna e s'è schierata a destra prendendo parte a manifestazioni di militari che esigono riparazioni per delitti commessi dalle guerriglie negli anni Settanta, ormai prescritti per la legge argentina. Anche il sequestratore di Victoria, che per molto tempo fu il suo padre adottivo, l'ufficiale della Marina Juan Antonio Azic è tra i condannati nel processo che s'è concluso a Buenos Aires. 
RIO DE JANEIRO - Neymar, Ganso e Pato, ma anche Thiago Silva e Hulk. Il Brasile fa sul serio e ai Giochi di Londra punta dritto alla medaglia d'oro nel calcio. Il ct Mano Menezes ha diffuso la lista dei 18 convocati per le Olimpiadi: ci saranno quindi anche il rossonero Thiago Silva e il laterale del Real Madrid Marcelo, mentre il terzo giocatore con più di 23 anni convocato è l'attaccante del Porto, Hulk, che si è messo in mostra nelle amichevoli preparatorie disputate a maggio e giugno. Il Brasile inizierà l'avventura olimpica il 26 luglio, a Cardiff, dove affronterà l'Egitto nel Gruppo B, che comprende anche Bielorussia e Nuova Zelanda. Il paese sudamericano che ha conquistato cinque titoli mondiali, ma non è mai riuscito a vincere una medaglia d'oro olimpica. I migliori risultati sono state le medaglie d'argento conquistate nel 1984 e nel 1988 e due bronzi, ottenute nel 1996 e nel 2008. I giocatori convocati da Menezes si alleneranno a Rio de Janeiro fino al 16 luglio, quando partiranno per la Gran Bretagna. Ecco i convocati per i Giochi: Portieri: Rafael Cabral (Santos) e Neto (Fiorentina). Laterali: Alex Sandro (Porto), Marcelo (Real Madrid), Rafael (Manchester United) e Danilo (Porto). Centrali: Thiago Silva (Milan), Bruno Uvini (San Paolo) e Juan (Inter). Centrocampisti: Sandro (Tottenham), Ròmulo (Spartak Mosca), Paulo Henrique Ganso (Santos), Oscar (Internacional), Lucas (San Paolo). Attaccanti: Neymar (Santos), Leandro Damiao (Internacional), Alexandre Pato (Milan) e Hulk (Porto). Leggi i commenti I commenti dei lettori In caricamento.. 
Il Comune di Romano di Lombardia, nella Bassa Bergamasca, mette al bando gli acquari sferici per i pesci. Il nuovo, e primo, regolamento municipale per 'la tutela e il benessere degli animali' vieta per i pesci l'uso di acquari sferici o comunque aventi pareti curve, come per esempio le bocce. Il regolamento è stato proposto dall'assessore leghista Eva Pescali ed è stato approvato. Il testo si compone di 22 articoli, 21 oltre a quello che vieta l'uso delle bocce per i pesci rossi, ovviamente anche nelle case private. In caso di violazioni sono previste sanzioni da parte della polizia locale. 
Per il 2012 circa il 43% delle aziende torinesi delle costruzioni si attende una riduzione di fatturato, il 30% un calo dell'occupazione e nessuna ha intenzione di assumere. I mesi di lavoro assicurati in media sono circa 13 per i lavori privati e solo 2 per i lavori pubblici. Sulla situazione del comparto ha fatto il punto il Collegio Costruttori Edili della provincia di TORINO nell'ambito dell'assemblea annuale, alla quale è intervenuto il sindaco Piero Fassino. I dati del settore sono tutti negativi. Nel quadriennio 2008-2011 gli investimenti in costruzioni hanno registrato un calo di circa il 30%. I bandi per le opere pubbliche sono diminuiti nel 2011 del 16% rispetto all'anno precedente. Per quanto riguarda i tempi di pagamento, nel secondo semestre 2011 hanno raggiunto una media di 8 mesi, un mese e mezzo in più rispetto al primo semestre, con punte di 24 mesi. "Lo scorso maggio - commenta Alessandro Cherio, Presidente del Collegio Costruttori Edili della provincia di Torino - abbiamo manifestato a Roma contro la situazione insostenibile che stiamo riscontrando. Come evidenziato in quell'occasione, nella sola provincia di Torino l'entità dei crediti maturati dalle imprese nei confronti della Pubblica Amministrazione raggiunge i 60/70 milioni di euro. Per il biennio 2012-2014 è previsto però un ulteriore irrigidimento dei vincoli imposti dal Patto di Stabilità Interno, vincoli che le entrate previste con l'introduzione dell'Imu non riusciranno a compensare e produrranno dunque un'ulteriore riduzione della capacità di spesa degli enti locali". Al sindaco Fassino i costruttori hanno chiesto di capire quali siano le prospettive di investimenti e hanno proposto "di utilizzare i prestiti obbligazionari di scopo introdotti con il decreto liberalizzazioni per la realizzazione di opere pubbliche e di utilizzare la Procedura negoziata in un'ottica di tutela dell'occupazione delle imprese locali, in regola con i contributi, attrezzate e strutturate". Sul piano dell'urbanistica, i principali interventi sui quali il Collegio ritiene necessario puntare sono la cariante 200, il piano parcheggi, le dismissioni immobiliari e il programma cartolarizzazione. 
