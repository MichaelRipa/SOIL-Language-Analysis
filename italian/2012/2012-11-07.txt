PERUGIA - Troppo forte Trento per la neo promossa Sir Safety Perugia. Nel recupero della seconda giornata del campionato di volley di serie A1, giocato in Umbria, l'Itas Diatec supera i padroni di casa con un netto 0-3 (21-25, 23-25, 20-25) in un'ora e ventitré minuti. Il successo permette agli iridati di proseguire la risalita in classifica e, con una partita in meno, agguantare la Bre Banca Cuneo. Una gara vinta soprattutto a muro (tredici contro cinque) e più equilibrata al servizio dove Perugia trova sei ace contro i due dolomitici. Ma a fare la differenza, senza dubbio, la scadente percentuale offensiva degli uomini guidati da Kovar, ferma al 33 per cento, viceversa a Trento basta restare sopra al cinquanta per cento per dominare la sfida. Tra i giocatori di casa a entusiasmare il folto pubblico presente sugli spalti soprattutto Petric autore di 14 punti. Invece nel sestetto allenato da Radostin Stoytchev top scorer e mvp del match Osmany Juantorena con 18 punti, seguito da Stokr e la garanzia Birarelli, indispensabile a muro, con 13 punti. Nel primo set buona partenza della Sir Safety che spinge molto sul servizio. Basta poco a Trento per riordinare le idee e firmare il primo vantaggio con l'opposto Stokr. Poi tocca a capitan Kaziyski scavare il solco decisivo. Nel finale di primo parziale spazio a Sintini in regia al posto di Raphael. Buono l'impatto del palleggiatore italiano sulla partita. Si chiude 25-21. La musica non cambia in avvio di secondo set, a spingere sull'acceleratore il solito Stokr coadiuvato da Juantorena (in questa fase cresce l'italo-cubano cresce). A metà del parziale la partita si rimette in gioco. Ma la gioia dei perugini dura poco, Trento riagguanta gli avversari e al rush finale ancora protagonisti decisivi Stokr e Juantorena (25-23). Nel terzo parziale l'Itas rimane sempre avanti, anche se il vantaggio diventa importante sono nel finale con Birarelli a muro e Juantorena in attacco (25-20). Al di là del risultato, Stoytchev vede una Trento in crescita: "Abbiamo avuto un approccio alla gara molto convincente. Siamo riusciti a risolvere la sfida attingendo sempre da risorse differenti. In questo caso la battuta ha creato il divario e la grande vena in attacco di Juantorena". A fine gara coach perugino Kovac ammette: "A tratti si è visto il gioco che vogliamo fare in futuro con buona qualità e tanta difesa. E' chiaro che Trento ha dei campioni in grado di trovare sempre il colpo risolutore. Con loro devi stare sotto rete al cento per cento, a noi è mancata a tratti la fiducia. Siamo al primo anno di A1 e ci dobbiamo abituare a queti livelli e a questa pressione". Sguardo al futuro e soddisfazione per Raphael, regista brasiliano dei campioni del mondo: "Oltre ai tre punti che sono importanti, al termine di ogni partita riusciamo sempre a migliorare i nostri meccanismi di gioco. Questo ci permette di fare un passo in avanti notevole. Perugia ci ha messo in difficoltà e ne siamo venuti fuori bene". Ora Trento torna in campo nell'anticipo di sabato a Latina contro l'Andreoli, mentre la Sir Safety è chiamata a un'altra sfida impossibile, a Macerata, domenica pomeriggio, contro i campioni d'Italia. SIR SAFETY PERUGIA - ITAS DIATEC TRENTINO 0-3 (21-25, 23-25, 20-25) SIR SAFETY PERUGIA : Alletti 6, Van Harskamp 1, Petric 14, Daldello, Giovi (L), Schwarz 1, Tamburo 3, Vujevic 8, Edgar 5, Pochini (L), Semenzato 5. Non entrati Van Rekom, Tomassetti. All. Kovac. ITAS DIATEC TRENTINO : Kaziyski 10, Sintini, Birarelli 13, Juantorena 18, Vieira De Oliveira 2, Lanza, Colaci (L), Stokr 13, Bari (L), Burgsthaler 2. Non entrati Valsecchi, Uchikov, Chrtiansky Jr. All. Stoytchev. ARBITRI : Bartolini, Castagna NOTE - Spettatori 2500, incasso 4000, durata set: 26', 29', 28'; tot: 83'. Classifica . Lube Macerata 15, Tonno Callipo Vibo  Valentia 11, Andreoli Latina, Copra Elior Piacenza 10, *Itas Diatec  Trentino, Bre Banca Cuneo 9, Sir Safety Perugia, Marmi Lanza Verona 7,  *Casa Modena 6, Altotevere San Giustino 2, Castellana Grotte 1, Cmc  Ravenna 0. *Una partita in meno Leggi i commenti I commenti dei lettori 
Diversi minuti come una furia incontrollabile, ubriaco e drogato, in un bar della Capitale. E nonostante l'intervento degli agenti e le manette ha continuato a dimenarsi ferendosi alla testa. Dopo alcune ore la morte in ospedale per un arresto cardiaco, secondo un primo referto. Un romano di 41 anni è morto al Policlinico Gemelli dopo essere stato arrestato dalla polizia perché aveva dato in escandescenze ieri, in un locale alla periferia nord di Roma. La squadra mobile sta indagando per fare luce sull'episodio, in attesa degli esiti dell'autopsia.  Dalle prime analisi, l'uomo è risultato positivo alla cocaina, mentre gli agenti hanno subito chiarito di aver fatto solo il proprio dovere. Ieri mattina intorno alle 9 il gestore del bar in via Battistini, vedendo l'uomo ubriaco e in preda ad una crisi, ha chiamato il 113. ''Infastidiva anche i clienti e abbiamo temuto il peggio'', hanno detto alla polizia. Nel frattempo il 41/enne è uscito in strada e due uomini di una volante hanno tentato di bloccarlo e di arrestarlo con l'accusa di violenza e resistenza a pubblico ufficiale. Ma per immobilizzarlo è stato necessario il supporto di altri due agenti di una seconda volante: di fronte ai passanti in strada, in quattro hanno provato a immobilizzarlo e ammanettarlo, ma secondo il racconto di alcuni testimoni ''l'uomo si dimenava battendo la testa in terra e precedentemente aveva sbattuto anche contro un albero''. Al 'Bar Carmelò qualcuno ricorda quelle scene di follia: ''era ubriaco, sbatteva volontariamente la testa in terra ed era incontrollabile, sembrava indemoniato''. Gli agenti nel tentativo di immobilizzarlo lo hanno steso in terra a faccia in giù e a quel punto - sempre come riferiscono le testimonianze - l'uomo avrebbe volontariamente battuto più volte la testa sull'asfalto, ferendosi al volto. La polizia ha chiamato il 118 per i soccorsi: prima per chiedere l'intervento per un trattamento sanitario obbligatorio. Poi la situazione è precipitata e dopo qualche minuto il 41enne non respirava piu'. L'ambulanza lo ha trasportato al Policlinico Gemelli, dove è morto intorno alla mezzanotte. E' stato per diverse ore in uno stato neurovegetativo fin quando nella notte ne è stata constatata la morte. Sul corpo sono stati già effettuati gli esami tossicologici, che hanno dato la prima sentenza: era sotto effetto della cocaina. Dopo il decesso, agli uomini della squadra mobile è stato affidato il compito di eseguire tutte le indagini per chiarire la dinamica dell'episodio nei minimi dettagli mentre l'autopsia potrebbe chiudere il quadro della vicenda. Finora i familiari del 41enne, che in passato aveva avuto alcune "grane" per il ritiro della patente in stato di ebbrezza, non hanno sporto denunce di alcun tipo. L'uomo abitava a Trastevere e forse si era spostato ieri a Primavalle perché aveva un appuntamento con qualcuno. ''Non c'è stata violenza, abbiamo solo tentato di bloccarlo'', hanno subito spiegato gli agenti che ieri lo avevano immobilizzato e arrestato. 
CHELSEA - SHAKHTAR DONETSK 3-2 Al termine di una gara elettrizzante, è il Chelsea a gioire a Stamford Bridge, agganciando lo Shakhtar in testa al Gruppo E. I 'Blues' passano in vantaggio per la prima volta proprio mentre, a Torino, Marchisio sblocca il risultato per la Juventus. È Fernando Torres ad approfittare del pasticcio di Rat, il cui retropassaggio mette in difficoltà Pyatov. Il vantaggio dura solo tre minuti: Willian insacca sullo scarico di Fendandinho dalla linea di fondo. La gara vive di continui capovolgimenti di fronte ma è di nuovo il Chelsea a rompere l'equilibrio: Pyatov esce in maniera azzardata e serve di testa Oscar che, da quaranta metri, non fatica a centrare la porta vuota. La ripresa comincia con il nuovo pareggio degli uomini di Lucescu, firmato ancora da Willian su assist di Srna. Gli ucraini mettono a referto un palo, colpito da Rat con un sinistro dal limite, mentre Obi Mikel trova il gol in posizione di fuorigioco, puntualmente segnalata. Lo spunto giusto, al quarto minuto di recupero, è quello di Victor Moses, che insacca di testa su calcio d'angolo dalla destra, facendo esplodere Stamford Bridge. BAYERN MONACO - LILLE 6-1 Rimangono sul prato dell'Allianz Arena le residue speranze del Lille di raggiungere gli ottavi di finale: il Bayern Monaco si impone con un punteggio tennistico sui francesi, mettendo a segno cinque gol nei primi 33' di gioco. Ne bastano cinque per bucare per la prima volta Landreau: ci pensa Schweinsteiger, con una pennellata di destro su calcio di punizione. Al 18' comincia la grande serata di Pizarro, che firma una tripletta, interrotta solo dal momentaneo 3-0 di Robben (fortunato in quest'occasione, la sua punizione è deviata in maniera beffarda dalla barriera). Dopo il 5-0 il Bayern frena un po' e, in avvio di ripresa, arriva l'inatteso gol della bandiera del Lille, firmato da Salomon Kalou con un bel tiro dal limite, che si insacca sotto la traversa. Al 66' c'è gloria anche per il neo-entrato Kroos, assistito da un Lahm in serata di grazia, per il gol che fissa il risultato finale. VALENCIA - BATE BORISOV 4-2 Il Valencia tiene il passo del Bayern, regolando il Bate Borisov al Mestalla: i bielorussi scendono in campo quasi svogliati, rendendo facile il compito dei padroni di casa. La pressione iberica è subito intensa e trova frutti al 26', quando Jonas vince un rimpallo con un difensore avversario, controlla di petto e scarica a rete con il sinistro. Tre minuti dopo è già raddoppio, quando Soldado trasforma il rigore per fallo (commesso fuori area, però) di Radikov ai suoi danni. Il primo tiro in porta è del Bate arriva al 33'. L'inerzia del match on cambia nella ripresa, aperta del 3-0 spagnolo firmato da Feghouli, su ottima rifinitura di Gago. Al 53' torna in partita il Bate: la punizione dalla sinistra di Renan Bressan, non deviata da alcun compagno, inganna Guaita. Il Valencia comincia a tremare quando, all'83' Bressan approfitta di un erroraccio in disimpegno di Gago e ispira l'azione che porta al 3-2 di Mozolevski. Ad allontanare i fantasmi è ancora Feghouli, con un diagonale su lancio di Banega. CELTIC - BARCELLONA 2-1 Il Celtic festeggia nel migliore dei modi il proprio 125/o anniversario, rifilando la prima sconfitta stagionale al Barcellona di Tito Vilanova. La gara del Celtic Park si chiuderà con ben venti tentativi a rete del Barça ma è il Celtic a esultare al 21', quando Wanyama diventa il primo keniota a segnare un gol in Champions League, insaccando di testa il corner disegnato da Mulgrew. La reazione blaugrana è rabbiosa ma i catalani collezionano solo due legni prima dell'intervallo, con Messi (traversa su gran tiro dal limite) e Sanchez, che colpisce il palo di testa. L'assedio continua nella ripresa, quando sale in cattedra il portiere biancoverde Forster, da applausi soprattutto sulla 'Pulce'. A legittimare il ruolo di eroe di giornata arriva il lancio lungo che, lisciato incredibilmente da Xavi, diventa l'assist per il giovane subentrato Watt, che batte Victor Valdes in diagonale. Col risultato ormai deciso, Messi riesce ad andare a segno, ribadendo una respinta corta del giovane portiere avversario e celebrando, seppur in maniera sommessa, con un gol la nascita del piccolo Thiago. Non c'è più tempo per il Barça, per i tifosi del Celtic è una di quelle notti da raccontare ai nipotini. BENFICA - SPARTAK MOSCA 2-0 Partita a senso unico allo Stadio 'Da Luz', dove il Benfica batte con merito i russi dello Spartak Mosca. Per i lusitani, la vittoria è l'unico risultato utile per sperare di proseguire la propria avventura europea e le 'Aquile' fanno di tutto per portarla a casa, già nel primo tempo. La svolta del match arriva nella ripresa, quando Jorge Jesus manda in campo il paraguayano Oscar Cardozo: l'attaccante trova il gol già al 50', ma se lo vede annullare per un fuorigioco che non c'è. Gli va meglio cinque minuti dopo, quando schiaccia di testa su cross dalla sinistra, per l'agognato vantaggio dei rossi di Lisbona. È ancora Cardozo a monopolizzare la cronaca del match: al 65' colpisce la traversa di testa, ben assistito dalla 'torrè di Garay; quattro minuti dopo trova il gol del raddoppio, con una girata di sinistro, sporca ma efficace. L'attaccante avrebbe la chance per il meritato hattrick, quando ridicolizza Dani Pareja con un tunnel, inducendolo al fallo da rigore: il difensore dello Spartak viene espulso ma il rigore di Cardozo si stampa sulla traversa. BRAGA - MANCHESTER UNITED 1-3 I 'Red Devils' si guadagnano l'accesso agli ottavi di finale di Champions League, raggiungendo Malaga e Porto, al termine di una serata che sembrava dover ridimensionare uno United fin troppo rinunciatario. Il Braga detta legge per gran parte dell'incontro, sfiorando più volte il vantaggio (in particolare con un tiro da fuori di Ruben Micael, che sfiora l'incrocio) e con il palo colpito di testa da Eder, con De Gea ormai battuto. Ad inizio ripresa, è il 49', arriva l'episodio che rompe l'equilibrio: Evans atterra Custodio in area e Alan, già due gol all'Old Trafford, mette il pallone nel sette dal dischetto. Il Manchester reagisce, lasciando spazio alle ripartenze del Braga. Il colpo di scena arriva al 56', quando l'illuminazione dello stadio va in tilt: l'interruzione dura dodici minuti, quanti bastano allo United per riordinare le idee. Una mano al Manchester la dà anche il portiere lusitano Beto, la cui uscita scriteriata facilita il compito di Van Persie, che lo scavalca facilmente all'80'. A quel punto, è il Braga a spegnersi: quattro minuti dopo Rooney si procura e trasforma il penalty del sorpasso. Al 91' lo stesso attaccante serve Hernandez, il messicano dribbla Beto ma trova una respinta sulla linea, facendosi trovare pronto a ribadire in rete da terra, per un 1-3 fin troppo severo nei confronti di un Braga generoso e coriaceo. CLUJ - GALATASARAY 1-3 Come a Braga, anche a Cluj finisce con un 1-3 esterno: il protagonista della serata è Burak Yilmaz, autore di una tripletta che rimette i giallorossi di Istanbul in corsa per un posto nella seconda fase. Al 18' l'attaccante gira a rete, in splendida coordinazione, il cross dalla sinistra di Altintop. Il momentaneo e illusorio pareggio del Cluj arriva all'8' della ripresa, quando Sougou sfrutta il passaggio in verticale di Rafael Bastos. All'ora di gioco, il 'Galà ripropone la combinazione Altintop-Burak Yilmaz, con quest'ultimo ad insaccare col piattone destro sul cross basso del capitano. Burak completa la tripletta, chiudendo di fatto il match, al minuto 74: lancio in profondità di Selcuk per l'eroe di giornata che ridicolizza Piccolo in dribbling e batte Felgueiras. Leggi i commenti I commenti dei lettori 
Leggi i commenti I commenti dei lettori 
TORINO - La maledizione dei pareggi è terminata. Al 10° tentativo, finalmente, la Juve riesce a interrompere la striscia negativa più lunga del club in Europa schiantando con un secco 4-0 il Norsjaelland. Un risultato vitale che, anche se non consente ai bianconeri di agganciare il 2° posto, se non altro li tiene in piena corsa per la qualificazione agli ottavi, a due giornate dalla fine del girone. Fondamentale, però, ora, sarà battere il Chelsea nel prossimo impegno a Torino. GARA DECISA SULLE FASCE - Contro una squadra che si sapeva avrebbe avuto un atteggiamento guardingo la Juve è stata bravissima a sfruttare in tutta la sua ampiezza il campo allargando il gioco sugli esterni sugli ispirati Isla ed Asamoah. E così facendo ha sfruttato gli inserimenti dei centrocampisti (Marchisio e Vidal) per colpire. Il Nordsjaelland, al contrario di quanto accaduto a Copenhagen, non ha mai reagito e la Juve ha avuto il modo anche per brindare con i suoi attaccanti (Giovinco e Quiagliarella) ad una serata perfetta. PRIMO TEMPO DEVASTANTE - Conte ha scelto Isla per dare fiato a Lichtsteiner ed è stato subito premiato. Il cileno, evidentemente ispirato, ha sfondato sulla destra e, dopo appena 6', ha servito all'accorrente Marchisio l'assist al bacio per sbloccare il risultato. Il Nordsjaelland è sembrato subito rassegnato e la Juve, come un felino affamato, ha continuato a infierire sulla preda in difficoltà. Ha raddoppiato con Vidal, lesto a scippare un pallone in area ad un incerto Lorentzen, e poi ha triplicato con un gioiello di Giovinco, bravo a scavalcare Hansen con un bel destro dal limite. QUAGLIARELLA CALA IL POKER - Capita l'antifona Hjulmand, invece che cercare di riaprire i conti, ha tentato di evitare una figuraccia trasformando il 4-2-3-1 di partenza in un acora più accorto 4-5-1 con l'innesto dei quasi omonimi Christensen e Christiansen. Una mossa che, almeno in parte, è servita, anche perché la Juve ha continuato ad attaccare ma non con la stessa veemenza. I bianconeri hanno cercato di mandare in gol soprattutto Matri ma l'ex attaccante del Cagliari ha sciupato la migliore delle occasioni facendosi riprendere da Okore, lanciato solitario verso la porta. Così, per calare il poker, c'è voluto ingresso in campo di Quagliarella al posto di Giovinco. Anche se la punta campana per siglare il 4-0 ha avuto bisogno del fondamentale apporto proprio di Matri, bravo a fornirgli un assist d'oro di nuca su angolo dalla destra di Pirlo. E ora la Juve può mettersi serenamente alle spalle il ko con l'Inter. JUVENTUS-NORDSJAELLAND 4-0 (3-0) Juventus (3-5-2): Buffon 6, Barzagli 6, Bonucci 6,5, Chiellini 6 (20' st Lucio sv), Isla 7,5, Vidal 7 (6' st Pogba 6), Pirlo 6,5, Marchisio 7,5, Asamoah 7, Matri 6, Giovinco 7 (15' st Quagliarella 7). (30 Storari, 4 Caceres, 24 Giaccherini, 17 Bendtner). All.: Alessio. Nordsjaelland (4-2-3-1): Hansen 6,5, Pakhurts 5, Okore 6, Runje 5,5, Mtiliga 5, Adu 5,5 (1' st S. Christensen 5), Stokholm 5, Lorentzen 4,5, Laudrup 5 (1' st A. Christiansen 5,5), John 5,  Beckmann 5 (21' st Nordstrand 5). (25 Jensen, 23 Ticinovic, 19 Gundelach, 24 Issah). All.: Hjulmand. Arbitro : Stavrev (Macedonia) 7. Reti : nel pt, 6' Marchisio, 23' Vidal, 37' Giovinco; nel st, 25' Quagliarella Angoli : 9-1 per la Juventus Recupero : 0' e 2' Ammoniti : Marchisio, Asamoah per gioco scorretto. Spettatori 31366, incasso 1.307661. Leggi i commenti I commenti dei lettori 
Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
Leggi i commenti I commenti dei lettori 
CITTA' DEL GUATEMALA - Quarantotto morti, oltre 150 feriti e 100 dispersi: è il drammatico bilancio di una forte scossa di terremoto, 7,4 gradi richter, che ha colpito questa mattina - alle ore 10.35, le 16.35 in Italia - il Guatemala. Il bilancio è ancora provvisorio e purtroppo destinato ad aumentare. La maggior parte delle vittime sono state ritrovate sotto le macerie nella regione di San Marcos, dove è stato registrato l'epicentro, al confine con il Messico. Le frane hanno bloccato le strade, rallentando e rendendo difficoltoso l'intervento dei mezzi di soccorso. Almeno 76 mila persone sono rimaste senza elettricità. Fin dal primo momento si è capito che si trattava di una scossa molto forte, anche sul fronte dei danni alle abitazioni, visto che ci sono stati molti crolli e circa 130 case distrutte, secondo i primi bilanci. Era infatti dal 1976 che non si registrava un sisma di così forte intensità: in quell'occasione i morti furono 25.000. La gravità della situazione si è capita anche dalle parole del presidente Otto Perez Molina, il quale poco dopo il terremoto non ha nascosto che la situazione "rischiava di aggravarsi" proprio per quel che riguarda i morti e i 'desaparecidos', ordinando "la sospensione delle attività pubbliche". In tutto il territorio nazionale è stato imposto "l'allarme rosso" annunciato dal capo dello Stato. I danni più importanti si registrano a San Pedro Sacatepequez, una cittadina che già era stata distrutta nel 1902 dall'eruzione del vulcano Santa Maria, dove sono crollati una quarantina di palazzi, fra i quali una scuola elementare. I pompieri di San Marcos hanno sottolineato tra l'altro i forti danni sia nelle telecomunicazioni sia nella rete elettrica. Gli altri 'departamentos' colpiti sono quelli di Guatemala, Quetzaltenango, Suchitepequez, Totonicapan, Sololà e Quichè. Il sisma ha scatenato il panico non solo a città del Guatemala ma anche a Città del Messico, dove le autorità hanno ordinato l'evacuazione di numerosi edifici, ma è stato sentito anche nel vicino El Salvador. Le immagini diffuse dai social network provenienti dal Guatemala sono impressionanti, con intere strade sommerse dai detriti. Il sisma, per fortuna, ha generato solo una piccola onda anomala, inferiore ad un metro, tanto che i centri di monitoraggio non hanno lanciato alcuna allerta tsunami. 
TORINO - "C'era tanta rabbia, abbiamo finalmente ottenuto questa vittoria". Le prime parole di Angelo Alessio dopo il 4-0 al Nordsjaelland sanno di liberazione. "Volevamo tanto i 3 punti, in campo lo abbiamo dimostrato con grande determinazione. I ragazzi hanno disputato davvero una gara perfetta, l'unica cosa che non siamo riusciti a fare è stato mandare in gol Matri...". SFRUTTATE ALLA PERFEZIONE LE FASCE - Alessio spiega come aveva preparato con Conte la gara: "Volevamo aprire loro difesa tenendo molto larghi Isla e Asamoah per gli inserimenti dei centrocampisti e c'è riuscito tutto alla perfezione. Ma è la stessa tattica che avevaMo provato ad adottare anche a Copenhagen anche se lì la serata non ha girato per il meglio". PENSIAMO A BATTERE CHELSEA - A rovinare la serata è arrivato il gol al 94' di Moses che ha consentito al Chelsea di battere lo Shakhtar. Alessio è laconico: "Dobbiamo vincere le prossime due partite. Non ci sono altri calcoli da fare. Ma ce la metteremo tutta. A cominciare dalla prossima gara con gli uomini di Di Matteo". UNA REAZIONE ATTESA - Quel che è positivo è che la Juve ha reagito nel migliore dei modi al ko con l'Inter. Il vice di conte non aveva dubbi: "Ero sicuro di questa reazione. Antonio (Conte, ndr), li ha motivati a dovere in questi giorni, i ragazzi in campo hanno dato l'attesa risposta positiva". LA SODDISFAZIONE DI MARCHISIO - Anche Claudio Marchisio è davvero soddisfatto: "Stasera abbiamo fatto un'ottima partita, sia dal punto di vista del gioco sia da quello della mentalità. Era fondamentale vincere e lo abbiamo fatto bene: dopo la sconfitta con l'Inter si è parlato tanto, ma qualcuno si è dimenticato che era un anno che non perdevamo. Potevamo subire un contraccolpo psicologico, ma non lo abbiamo fatto. La vittoria del Chelsea non cambia nulla per noi: la qualificazione passa comunque dalle nostre mani". L'AMAREZZA DI BONUCCI - Leonardo Bonucci, invece, ha un pizzico di amarezza: "Siamo rientrati negli spogliatoi e abbiamo visto in diretta il goal del Chelsea in pieno recupero. Dobbiamo mantenere l'adrenalina, il girone è duro, l'obiettivo resta importantissimo. Siamo gli stessi dello scorso anno, ma stasera abbiamo rivisto la vecchia Juve. In Europa non possiamo concedere niente e dobbiamo scendere in campo sempre per vincere". Leggi i commenti I commenti dei lettori 
