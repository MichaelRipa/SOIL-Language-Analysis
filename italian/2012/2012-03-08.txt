MILANO - "Ranieri ha tutta la mia fiducia in questa situazione difficile, è una persona seria e non c'è mai stato alcun contatto con altri": lo dice il presidente dell'Inter, Massimo Moratti, in una intervista a Sky. "Non è facile per un allenatore - spiega Moratti, rispondendo alla domanda del cronista sulla stabilità di Claudio Ranieri - leggere certe cose che non sono reali. Ranieri è una persona seria e ha tutta la mia fiducia in questo momento difficile che sta vivendo e che dobbiamo superare assieme". "Non è facile per un allenatore - spiega Moratti, rispondendo alla domanda del cronista sulla stabilità di Claudio Ranieri - leggere certe cose che non sono reali. Ranieri è una persona seria e ha tutta la mia fiducia in questo momento difficile che sta vivendo e che dobbiamo superare assieme". Il presidente dell'Inter poi rassicura i tifosi nerazzurri riguardo al futuro della squadra. L'atteggiamento dei tifosi con qualche picco di contestazione non sorprende Moratti che - in una intervista a Sky - dice: "Credo sia normale. Anche io come tifoso cerco di capire cosa sta accadendo. Non sono nè indifferente, nè assente come è stato detto da qualcuno. Stiamo invece lavorando a un progetto forte e valido per il futuro". Moratti ha incitato - come è normale - la squadra a superare brillantemente la doppia prova del Chievo e dell'Olympique Marsiglia. La prima importantissima per il campionato, l'altra per la Champions. Leggi i commenti I commenti dei lettori 
L'Angelico che non ti aspetti, deficitaria in casa con scarsa grinta, una partita buttata con un avversario come Montegranaro, e un'altra storia invece a Venezia, contro una squadra con un tasso tecnico che dovrebbe essere superiore e che invece regala un match esaltante. Un'Angelico capace di restare attaccata all'Umana per tre quarti, che mette poi la freccia e sorpassa e surclassa i padroni di casa negli ultimi dieci minuti. Il fotoracconto Partita tatticamente perfetta, realizzata con grinta e con personalità e soprattutto con ottime percentuali nei tiri pesanti. Pochi i tentativi da tre ma quasi tutti a segno (8/13) e sopratutto nei momenti decisivi.  Venezia invece si liquefà in dirittura d'arrivo e concede a Biella una vittoria fuori casa che le mancava da mesi, ottenuta sempre su questo parquet contro la Benetton. Si vede che quella regione porta fortuna ai lanieri. Nemmeno i due falli tecnici fischiati uno a Jurak e uno a Soragna sono riusciti a innervosire la squadra. Biella l'ha vinta con un tiro eccellente e con una grande reattività ai rimbalzi (36-32 per gli ospiti). Molte le palle perse, invece, sia per Biella (22) che per Venezia (17). I lagunari hanno pagato anche una serie infinita di tiri da tre che non sono andati a bersaglio (8/29). Cancellieri schiera il solito quintetto mentre Andrea Mazzon si affida a Clark, Slay, Szewczyk, Young e Bryan. Il primo quarto, sostanzialmente equilibrato, si chiude sul 22-21 per Venezia con i lagunari che cercano di scappare, ma con Biella che ricuce punto su punto. Nel secondo quarto, complice anche un tecnico fischiato a Soragna, gli uomini di Mazzon allungano sul +5, ma Pullen pazientemente ricuce con i tiri da tre. All'intervallo lungo la partita è ancora in sostanziale parità (42-40) con Biella più reattiva da tre e più precisa ai liberi. Slay cerca di portare avanti i suoi nel terzo periodo con tiri precisi sia dall'area che dal perimetro; quando Jurak subisce il tecnico Venezia è a +6: sarà l'ultimo vantaggio consistente. Ancora Pullen e poi Chessa da tre riportano sotto i rossoblù e poi Miralles con una schiacciata dà il primo vantaggio Angelico. Gli ultimi dieci minuti sono esaltanti per i Cancellieri boys grazie a un parziale stratosferico di 16-3 che porta Biella sul 59-72. Mazzon chiama time out ma i suoi non riescono più a centrare il canestro: tantissimi i tentativi sbagliati, sul 65-80 la partita è sostanzialmente finita. Gli ultimi minuti servono per riempire i tabellini, ma Biella vince meritatamente 75-83 ribaltando anche la sconfitta subita al Forum. Due punti d'oro per la corsa salvezza e forse, con questo spirito, anche qualcosa di più, ma per favore non ditelo ad Atripaldi. Reyer Venezia-Angelico Pallacanestro Biella 75-83 (22-21; 42-40; 55-56; 75-83) Reyer Venezia: K. Clark 16, M. Allegretti 0, A. Causin n. e., G. Tommassini n. e., T Slay, S. Szewczyk 4, G. Meini 0, A Young 13, T. Bowers 14, G. Rosselli 4, D. Magro 0, S. Bryan 6 Pallacanestro Angelico Biella: G. Jurak 7, N. Minessi n. e., A. Coleman 11, T. Soragna 6, J. Pullen 25, M. Laganà 0, A. Miralles 15, E. Lombardi 0, W. Magarity n. e., M- Chessa 4, T. Dragicevic 15, N. De Vico n. e. 
In mattinata si era presentato in carcere alla Dozza. "Temo per la mia vita, sono più al sicuro dietro le sbarre". Poi, disperato, è salito su una barriera antirumore all'uscita 7 della tangenziale, minacciando di buttarsi giù. Il tentato suicidio ha bloccato  per circa tre ore il tratto tra lo svincolo e  l’allacciamento A13 in direzione A1, che è stato chiuso per motivi di  sicurezza: il traffico è stato riaperto soltanto alle 18.40. Sul posto è  intervenuto il personale della direzione di Bologna di Autostrade per l'Italia,  con i vigili del fuoco, la polizia stradale, la polizia penitenziaria e i soccorsi sanitari. Gli agenti sono riusciti a dissuaderlo e l'hanno riportato a terra con una gru. In serata, il segreteraio generale aggiunto del sindacato Sappe, Giovanni Battista Durante, nel chiedere un premio agli agenti di polizia penitenziaria che sono intervenuti, ha chiarito i dettagli della vicenda. "Si tratta di un giovane che teme per la sua incolumità in quanto parente di un collaboratore di giustizia e che stamattina aveva chiesto di entrare in carcere". Dai controlli alla Dozza, però, è emerso che non aveva alcun titolo per finire dentro: carabinieri e magistratura erano stati informati, ma l'uomo nel frattempo era andato via. Così ha raggiunto la tangenziale, intorno alle 16.30, è salito sulla barriera e ha minacciato di buttarsi giù. Lassù è rimasto per oltre tre ore, fino all'intervento degli agenti. "Grazie alla polizia penitenziaria è stata evitata una tragedia", ha concluso Durante. 
Il consiglio comunale ha approvato l'istituzione della consulta degli studenti universitari. E' stato il sindaco Michele Emiliano a presentare la delibera in aula, sottolineando l'importanza della consulta. "Mi ero impegnato personalmente con i rappresentanti degli universitari a istituire a Bari la consulta degli studenti, un luogo che darà finalmente voce ai nostri concittadini più giovani - ha spiegato -. Oggi abbiamo mantenuto quell'impegno e di questo ringrazio i consiglieri comunali e l'assessore alle politiche giovanili, Fabio Losito. Considero l'istituzione di questa consulta un momento fondamentale, perché da un lato consentirà al sindaco e alla giunta di osservare la città con lo sguardo dei più giovani, e agli studenti darà la possibilità di partecipare attivamente alla vita pubblica". La consulta degli studenti avrà il compito di collaborare con l'assessorato alle politiche giovanili, in qualità di organo con funzioni consultive, propositive, di studio e osservazione. Inoltre, favorirà l'incremento dei rapporti fra amministrazione comunale e realtà studentesche e promuoverà progetti, iniziative, ricerche sui temi attinenti la realtà universitaria, le problematiche dei fuorisede e pendolari, il mondo del lavoro per laureandi e laureati e le prospettive per i dottorandi. "La città - dichiara l'assessore alle politiche giovanili, Fabio Losito - si dota oggi di un altro strumento di partecipazione attiva, che vedrà protagonisti i quasi centomila studenti e studentesse universitari di Bari. Ci metteremo subito al lavoro per rendere operativa la consulta". 
PITTSBURGH - E' di almeno due morti e sette feriti il bilancio di una sparatoria nel Western Psychiatric Institute dell'università di Pittsburgh in Pennsylvania. Un uomo non ancora identificato ha aperto il fuoco all'interno della struttura. Secondo la polizia, una delle vittime è proprio l'aggressore. non si sa se le altre persone colpite fossero pazienti, dipendenti o familiari di qualche malato. Un portavoce ha anche smentito le voci sulla presenza di un secondo uomo armato e sulla presa di alcuni ostaggi. "Non c'è mai stata alcuna presa di ostaggi". Sul posto sono arrivate le forze speciali di polizia, mentre gli edifici adiacenti alla scena della sparatoria sono stati evacuati. Secondo quanto si è appreso, alcuni dei feriti sono stati trasportati al Pittsburgh Medical Center, ma si ignorano le loro condizioni mediche. 
SAN PAOLO  - A dieci giorni dall'inizio del Mondiale di Formula 1, Felipe Massa si gode le ultime ore di relax a San Paolo, per poi tuffarsi in una stagione che si preannuncia molto impegnativa. Il brasiliano della Ferrari è carico di speranze in vista del via da Melbourne: "Mi auguro che sia un anno migliore rispetto a quello passato, che non è stato certo un buon anno  -  riconosce il pilota della 'Rossa' - non sono contento al 100% dei test perché mi sarebbe piaciuto essere più competitivo ma, guardando anche alle altre vetture, con tutte le novità che ci sono quest'anno, ci sono ampi margini di crescita. Tra l'altro abbiamo avuto pochi giorni di test, di anno in anno ci sono sempre meno test in Formula Uno ed è molto difficile avere un'idea chiara, precisa al 100% di come sta la macchina paragonandola alle altre". "DIFFICILE AVERE CERTEZZE" - A Maranello non regna l'ottimismo, a partire da Pat Fry che si è detto pessimista circa le chances della Ferrari di finire sul podio in Australia. Massa, invece, pensa positivo: "Voi pensate che non abbiamo alcuna possibilità di lottare per i primi tre posti ma è una cosa che non mi passa per la testa  -  dice il brasiliano - l'anno scorso il 90% della gente diceva che avrei lottato per il titolo. A Melbourne dovremo tenere d'occhio Red Bull, McLaren e Lotus. Ma occhio anche a Mercedes, Force India e Sauber. Sembra che ci siano vari team molto competitivi anche se è difficile avere certezze. Lo scorso anno, chi era al comando nei test è arrivato in Australia e prendeva più di un secondo a giro". "CONTRATTO? SONO SERENO" - Dopo una settimana in cui era anche circolata la voce di un suo licenziamento in tronco, Felipe Massa non può fare a meno di parlare del suo contratto, in scadenza a fine anno. In più di un'occasione, Luca Cordero di Montezemolo ha invitato il brasiliano a guadagnarsi la riconferma: "Le voci sul mio futuro non sono una novità - commenta Massa  -  tutti dipendiamo da un contratto che, nel mio caso, è sempre andato di biennio in biennio con la Ferrari. Sono alla fine del secondo anno di questo biennio e il mio obiettivo è lavorare al 100% per poter rimanere, niente di diverso rispetto al passato. Sono alla mia settima stagione alla Rossa, non sono preoccupato. Nessuno entra in abitacolo pensando ad altre cose, io penso solo a guidare la monoposto e dare il 100% per ottenere il miglior risultato possibile". Leggi i commenti I commenti dei lettori 
BARI - Tutti tranquilli, anche se l'interrogatorio  c'è stato. E' durato poco più di mezz'ora giovedì sera l'interrogatorio di Antonio Bellavista, l'ex capitano del Bari ora formalmente indagato dalla Procura di Bari nell'ambito dell'inchiesta sul calcio scommesse.  Bellavista, assistito dall'avv.Massimo Roberto Chiusolo, ha risposto a tutte le domande del pm, Ciro Angelillis, e "ha chiarito la sua posizione", come riferito dal legale a margine dell'interrogatorio che si è tenuto in Procura. Il verbale è stato secretato. Da alcune indiscrezioni, trapela tuttavia che le domande degli inquirenti si siano concentrate sulle presunte combine delle partite disputate dal Bari nel campionato 2010-2011. FRODI NELL'ANNO 09-10? - Nell'atto di invito a comparire notificato questa mattina a Bellavista e al suo difensore, si fa tuttavia riferimento a presunte frodi sportive commesse anche nel campionato di serie A 2009-2010. La contestazione nei confronti di Bellavista è di associazione per delinquere finalizzata alla frode sportiva. Stesso reato contestato agli altri 18 indagati nell'inchiesta barese. A Bellavista non sarebbero state poste domande su eventuali contatti con i dirigenti delle squadre e neppure con i tifosi e i ristoratori coinvolti. Avrebbe però confermato di conoscere personalmente alcuni ex giocatori, ammettendo di aver scommesso. SPUNTO MASIELLO - Gli inquirenti gli avrebbero fatto alcune domande basandosi su passaggi del verbale di interrogatorio di Andrea Masiello, ex difensore del Bari ora in forza all'Atalanta, indagato con le stesse accuse. Sarebbe stato proprio Masiello, infatti, oltre ad Angelo Iacovelli, l'ausiliario ospedaliero factotum del Bari, a tirare in ballo Bellavista. INDISCREZIONI - L'ex capitano del Bari è già stato arrestato per gli stessi reati su richiesta della procura di Cremona nel giugno scorso e rimesso in libertà dopo circa due mesi. Come da lui stesso confermato, sarebbe stato "agganciato" dal gruppo degli zingari per intercedere presso i giocatori del Bari al fine di alterare i risultati di alcune partite. Non avendo avuto alcun esito la sua attività di mediatore con alcuni ex biancorossi, Bellavista sarebbe stato quindi "scaricato" dagli stessi zingari che avrebbero dirottato le proprie attenzioni su Masiello e Filippo Carobbio, centrocampista dello Spezia. ESTRANEITA' CONFERMATA - La circostanza che Bellavista sarebbe estraneo a qualsiasi presunta combine delle partite del Bari, prima ancora che nell'odierno interrogatorio, era stata chiarita qualche settimana fa in una nota diffusa dal suo legale a seguito di alcune notizie di stampa sull'indagine barese che lo vedevano coinvolto nel fascicolo. "Mai operato alcuna riuscita combine afferente gli incontri della squadra del Bari - aveva dichiarato Chiusolo - e, se qualche alterazione del risultato dei suddetti match dovesse esservi stata, il Bellavista dichiara espressamente di esserne assolutamente estraneo, appartenendosi tale attività esclusivamente ad altri soggetti". Leggi i commenti I commenti dei lettori 
Non sono ancora stati liberati gli otto italiani che da cinque giorni sono  bloccati nella sala conferenze della Ceramica Cleopatra di Suez. Sequestrati  nella fabbrica di Ain Sokha insieme a due consulenti spagnoli si sono visti loro  malgrado coinvolti nelle rivendicazioni sindacali e salariali dei circa 4500  operai della fabbrica. La holding, che ha diverse sedi in tutto il mondo, ne  ha una anche a Bologna, di fronte alla Ducati. Due dei consulenti sequestrati  sono imolesi, uno dei quali è Fabrizio Figoli, poi ci sono due modenesi (uno è  Giovanni Gualtieri, dipendente della ditta Smalticeram, dell’altro si sa  soltanto che lavora per l’azienda Esmalglass), tre uomini provenienti dal  Reggiano e un faentino, Enzo Pelliconi. L’unico dipendente della Ceramica  Cleopatra è proprio Pelliconi, che della ditta era direttore tecnico. Gli altri  sono tutti dipendenti di ditte fornitrici. «Giorno più, giorno meno,  l'importante è che tutto questo finisca senza rischi», ha dichiarato ieri  Pelliconi, che fa da portavoce del gruppo, raccontando che la prima fase è stata  «poco bella» perché «all'inizio gli operai hanno adottato una strategia della  durezza per fare capire che ci potevano essere conseguenze alla loro azione. Poi  col dialogo la ragione ha prevalso e i moderati hanno avuto il sopravvento sugli  esagitati». Il consulente ha anche detto che nessuno di loro di aspettava di  trovarsi in una situazione di questo tipo dato che un accordo fra le parti era  stato raggiunto in precedenza e doveva entrare in vigore il 15 marzo. Un altro  gruppo di consulenti italiani era stato trattenuto nella fabbrica della  Cleopatra a Suez a febbraio ma era stato rilasciato dopo meno di un giorno. L'ambasciata d'Italia al Cairo ha seguito la vicenda dal primo momento,  inviando anche sul posto il console Ana Cecilia Bonilla Taviani e mantenendo un  contatto costante con ognuno degli otto consulenti. L'ambasciata d'Italia al  Cairo ha seguito la vicenda dal primo momento, inviando anche sul posto il  console Ana Cecilia Bonilla Taviani e mantenendo un contatto costante con ognuno  degli otto consulenti. 
