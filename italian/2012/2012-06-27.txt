DONETSK - Deluso per il risultato, contento per quanto il suo Portogallo ha fatto vedere agli Europei affrontando squadre come Germania, Olanda, Repubblica Ceca e Spagna. E' il bilancio dell'avventura a Euro 2012 stilato a caldo dal ct dei portoghesi, Paulo Bento, nella conferenza stampa seguita alla semifinale di Donetsk. "Abbiamo giocato in maniera fantastica e stasera nei primi 90 siamo stati superiori agli avversari. Poi la Spagna è venuta fuori nei supplementari, ma alla fine ci sono stati superiori solo nei rigori", ha proseguito Bento. "Ora so e sono orgoglioso del fatto che possiamo affrontare qualsiasi avversario in qualsiasi torneo - ha aggiunto il tecnico -. I miei giocatori si sono davvero meritati le vacanze che stanno per cominciare e tutto il paese può essere fiero di quanto ha fatto qui la sua squadra nazionale". 
DONETSK - "Dovevo tirare il secondo rigore, invece ho insistito per calciare il quinto. Avevo un presentimento che in tal modo sarebbe andato tutto bene, e così è stato". Cesc Fabregas, intervistato da Telecinco, dopo la lotteria dei rigori che ha regalato alla Spagna la finale di Euro 2012 a scapito del Portogallo, spiega le sue sensazioni nei momenti decisivi della sfida. "ORGOGLIOSI" - "Siamo molto orgogliosi di giocare un'altra finale, non so se qualcun altro lo ha fatto prima di noi, ma resta comunque un risultato straordinario" ha aggiunto il giocatore del Barcellona, entrato nella ripresa dopo che all'inizio Del Bosque aveva preferito schierare in avanti Negredo piuttosto che lui o Torres. DEL BOSQUE: "GRANDE TENUTA DIFENSIVA" - Il tecnico Del Bosque loda la tenuta mentale della squadra: "Abbiamo controllato molto bene, magari il gioco è stato un po' lento, ma sono molto contento soprattutto della straordinaria tenuta difensiva. Il quinto rigore? Vero, avevo indicato Fabregas come secondo, ma lui ha insistito per chiudere la serie ed ha avuto ragione" IL CUCCHIAIO DI RAMOS - "Sono fiero del lavoro fatto dalla squadra", spiega Sergio Ramos, che parla anche del 'cucchiaio' in occasione del suo rigore. "Avevo previsto di tirarlo alla "Panenka". Dopo aver sbagliato il rigore nella semifinale di Champions non ho perso la fiducia in me stesso. E' stato un rischio tirarlo così, ma èandata bene" 
Di fatto licenziati, perché in mobilità. Eppure chiamati per interventi e consulenze tutte le volte che le metro A e B si guastavano. Telefonate, sopralluoghi, collaudi. I 24 tecnici di Intermetro, la società che ha progettato e costruito tutte le metro di Roma tranne la C e la B1 e adesso in liquidazione, sono stati l’ancora di salvezza per l’Atac nei momenti di panico per problemi agli impianti o black out alla rete. Denunciano i sindacati Feneal Uil, Filca Cisl e Fillea Cgil con un durissimo j’accuse al Campidoglio, rimproverandogli il mancato rispetto degli impegni presi: un accordo firmato l’11 maggio del 2010 che garantiva la ricollocazione dei tecnici in Atac o in Roma Metropolitane. E gli ex lavoratori, chiedendo l’anonimato perché timorosi di rappresaglie, confermano. "Siamo stati considerati come fossimo dipendenti, ma prendevamo soltanto l’indennità di mobilità". "Ci dicevano 'state buoni, state buoni'. E intanto ad Atac assumevano centinaia di persone, ma neanche un tecnico. Gli ex dipendenti di Intermetro sono stati chiamati anche l’inverno scorso, quando la linea B si è allagata - racconta Marco Carletti, delegato della Fillea Cgil - perché l’Atac neanche sapeva dove erano collocati i pozzi per il pompaggio dell’acqua". "Rallentamenti, disguidi tecnici e problemi di sicurezza sulla linea B1 appena inaugurata - protestano i sindacati - mentre professionalità e saperi d'eccellenza, che hanno progettato ed eseguito la manutenzione dell'intera rete metropolitana di Roma, rischiano di andare perduti. Un costo enorme per i cittadini, chiamati a sostenere l'aumento del costo di biglietti e abbonamenti; un danno di immagine per Roma chiamata alla modernizzazione delle infrastrutture e al confronto con le altre grandi capitali europee". "Ricordiamo ai cittadini romani e a Roma capitale - ripetono Feneal, Filca e Fillea - che in tutte le occasioni di blocco delle linee metropolitane sia Atac sia Roma Metropolitane hanno richiesto l’intervento o la consulenza degli ex lavoratori Intermetro per risolvere i problemi, nonostante questi fossero in mobilità e quindi licenziati". Secondo i sindacati, a compromettere la qualità dei servizi forniti ai cittadini sono le "logiche clientelari che producono gli effetti sotto gli occhi di tutti, con costi altissimi per la collettività". Una "kafkiana vicenda di mobilità in salsa romana - accusano ancora i sindacati - nonostante gli impegni assunti per iscritto e verbalmente, nonostante i tavoli tecnici convocati presso l'assessorato alla Mobilità, che hanno attestato la necessità per Atac e Roma Metropolitane di disporre di queste professionalità, dopo ben due anni gli ex dipendenti Intermetro non hanno ancora trovato collocazione. Ventiquattro lavoratori e le rispettive famiglie, con gli ammortizzatori sociali ormai scaduti, attendono di conoscere l'epilogo". Dunque l’ultimatum: "Se gli impegni sottoscritti continueranno a non essere rispettati daremo corso ad una stagione di proteste forti ed intraprenderemo tutte le azioni legali necessarie". Argomenti romametrob 
CHIOMONTE (TO) - Petardi e pietre arrivano quando calano le tenebre. E’ con il buio che la "passeggiata" No Tav intorno alle reti di recinzione del cantiere Ltf mostra il suo volto violento. E’ pomeriggio inoltrato quando dal campeggio  di fronte alle vecchia centrale elettrica parte un corteo di centocinquanta manifestanti. Le foto della protesta - Video Raggiungono le reti che circondano la baita Clarea, fanno una grigliata, restano lì appoggiati ai betafender senza nemmeno scandire slogan, ogni tanto si lasciano sfuggire un grido isolato. Sono in gran parte militanti di Askatasuna. A sera sono circa duecento e appena si fa buio molti di loro si mascherano. Con la tenebra parte la prima sassaiola contro un faro che illumina le reti. Urla di  soddisfazione accolgono i vetri che cadono a terra. Sui poliziotti e carabinieri che difendono la recinzione cominciano ad piovere sassi e petardi, improvvisamente scoppia con fragore una bomba carta. I difensori del cantiere rispondono con gli idranti poi sono costretti ad usare i lagriomogeni. I No Tav riescono a tagliare qualche metro di rete ma è solo un gesto dimostrativo perché nel cantiere non riescono a mettere piede. Nella notte tutto sembra ancora più assurdo: duecento persone che assediano un cantiere rischiando di incendiare i boschi con petardi e fumogeni in quella che non riesce ad essere che una riedizione farsesca degli scontri dell’estate scorsa. I numeri sono eloquenti: il tam tam telematico ha radunato in valle non più di 200 persone. Persino il leader maximo dei No Tav Alberto Perino ha disertato la "commemorazione" dello sgombero della Libera Repubblica della  Maddalena, il presidio smantellato il 27 giugno scorso dalle forze dell’ordine. I sassi, i petardi e il rimpiattino con i plotoni intorno alle reti ha il tono della rabbia impotente di chi sa che è sempre più isolato. 
Classica VILLA PIGNATELLI Il pianista Michele Campanella in duo con il  violinista Boris Belkin dalle 20.30 a Villa Pignatelli, Riviera di  Chiaia. Musiche di Mozart e Schubert. Biglietti da 15 a 20 euro. ISCHIA Dalle 21 ai Giardini La Mortella di Forio d'Ischia, per il cartellone  estivo, concerto al Teatro Greco dell'Orchestra Sinfonica del  Conservatorio di Musica di Castelfranco Veneto. Info www. lamortella.  org. Musica FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, in occasione del centenario delle edizioni musicali La Canzonetta, si presenta il cd e dvd "Napoli Duets", nel quale Luigi Libra interpreta classici della canzone napoletana e brani inediti duettando con Artisti come Peppino Di Capri, Albano, Pietra Montecorvino, Tullio De piscopo, Francesca Alotta, Gianni Donzelli. Intervengono Paquito Del Bosco e  Federico Vacalebre. Info 081 240 5411. MARIGLIANO JAZZ Al via "Marigliano in Jazz Festival": dalle 21.30 in piazza Annunziata (Marigliano), concerto di di Dida Pelled, giovane ragazza israeliana, 23 anni, suona la chitarra e canta. Un piccolo fenomeno che ha a che fare con la grande tradizione mainstream jazz. Ingresso libero. Previsto anche un seminario sulla Big Band Jazz, che dura tre giorni, nelle stesse giornate del Festival, e sarà tenuto dal maestro Antonio Ciacca, pianista, compositore e docente presso la Juillard School of Music di New York. Info www. mariglianoinjazz. it. FELTRINELLI POMIGLIANO Dalle 21 al Feltrinelli Point di Pomigliano d'Arco, polo culturale "La Distilleria" (via Roma, 281), serata d'autore tra musica e fotografia con il cantautore Felice Romano che interpreta con le sue note il reportage "Nun semu menti", della fotografa siciliana Noemi Commendatore, dando vita a uno spettacolo con gli "String Quartet Band" e la partecipazione di Paolo Gianolio. Info 081 803 3702. BACOLI Dalle 20 al Vibes on The Beach di Bacoli, via Plinio il Vecchio 20, inaugurazione mostra fotografica tra immagini e musica. Espongono Sergio Aletta, Alessandro Catocci, Roberto Ciccolella, Livio Pizzolla, Sonia Ritondale, Gigi Viglione. Segue live music con Antonio Onorato alla chitarra, Dario Deidda al basso e Enzo Zirilli alla batteria. Info 081 523 2828. SANTA MARIA CAPUA VETERE Dalle 18 alla libreria Spartaco di Santa Maria Capua Vetere, via Martucci 18, presentazione del cd "Non volo (canzoni)" con il musicista Lello Petrarca. Info 0823 797 063. AVELLINO Dalle 21.30 al Black House Pub di Avellino, via Annarumma 92, Dellera, autore e bassista degli Afterhours, e D'Erasmo in concerto. Ospite Rodrigo D'Erasmo. Dellera presenta il suo primo lavoro da solista. Con lui sul palco il violinista Rodrigo D'Erasmo, da tempo suo compagno negli Afterhours. Teatro STUFE DI NERONE Dalle 20.30 alle Terme Stufe di Nerone, via Stufe di Nerone 37, Bacoli, per la rassegna "Teatro alla deriva", messa in scena su una zattera al centro del laghetto, lo spettacolo "Viva 'o Re", dal testo di Angelo d'Ambrosio e Fausto Sesso. Interpreti Gennaro Di Colandrea e Michele Schiano di Cola. Ingresso 10 euro. Info 081 868 8006. Cinema MODERNISSIMO Alle ore 17, 18.45, 20.40 e 22.30, al multicinema Modernissimo, via Cisterna dell'Olio 49/59, per la "Rassegna di film dall'Europa", proiezione di "Shame", di Steve McQueen, con Michael Fassbender, Carey Mulligan, James Badge Dale, Nicole Beharie, Hannah Ware, Elizabeth Masucci, Lucy Walters, Robert Montano, Anna Rose Hopkins, Jake Richard Siciliano, Alexandra Vino. Ingresso 4,50 euro. Info 081 580 0254. Libri TREVES Dalle 18 alla libreria Treves, piazza del Plebiscito 11/12, Giallo o rosa per l'estate? A darsi "battaglia" nella sfida, due scrittori partenopei: Antonio Di Costanzo, autore del giallo-comico "Non sono un fottuto giornalista eroe" (Centoautori), e Alessandra Del Prete con il suo romanticissimo "In capo al mondo" (Rogiosi). A moderare l'incontro la giornalista Roberta D'Agostino. Info 081 764 0858. Agenda SEDILI CAFE' Dalle 18 al Sedili Caffè, piazza San Domenico Maggiore, per il Café Philò", il prof. Berardo Impegno terrà una lectio sul tema "Orfeo e/o Euridice: l'amore intransitivo". ORIENTALE Dalle 16.30 nella sede dell'università Orientale di palazzo du Mesnil (via Chiatamone 62), cerimonia di premiazione della seconda edizione del Premio universitario di narrativa in lingua francese "Napoli racconta/Naples raconte". Vincitori: Jean-Pierre Andrevon con il racconto "Poussière"; Alain Freudiger con il racconto "Molly"; Rouja Lazarova con il racconto "Les sourcils d'Oscar". Info 081 690 9171. STAZIONE MARITTIMA Dalle 17.30 nella sala Calipso della Stazione marittima, su iniziativa del Propeller Club Port of Naples presieduto da Umberto Masucci, si terrà una tavola rotonda sul tema, "Lo sportello doganale, un'opportunità da non perdere". Ne discutono Domenico De Crescenzo, Presidente dell'Ordine Doganalisti Campani, e Felice Pessolano, Direttore dell'Area Dogane. SAN FRANCESCO AL MONTE Dalle 11 nella sala San Giovanni Giuseppe dell'hotel San Francesco al Monte, corso Vittorio Emanuele, sarà presentata l'associazione Itc (Associazione culturale italiana chimici consulenti trasferimento di innovazione), che si configura come luogo di incontro di chimici professionisti. POMPEI Dalle 18.30 nel palazzo storico del comune di Pompei, la mostra fotografica "Le Amazzoni d'Africa", di Adelaide di Nunzio, in collaborazione con il Consolato del Benin, il comune e i Laici Terzo Mondo, per raccontare storie di donne guerriere e di madri, di lavoratrici e di mogli. 

AMSTERDAM - Bert van Marwijk non è più il commissario tecnico della nazionale olandese. Lo comunica la federazione in una nota. Van Marwijk ha rassegnato le dimissioni dopo il fallimentare Europeo, con l'Olanda eliminata nella fase a gironi dopo aver perso le tre gare contro Danimarca, Germania e Portogallo. Nella nota della federazione olandese si legge che il contratto che legava Van Marwijk alla Oranje fino al 2016 è stato rescisso "con effetto immediato". 
OCCUPATI 2010 2015 Delta % Legislatori, dirigenti e imprenditori 951.760 921.455 -30.305 -3,2% Professioni intellettuali, scientifiche e di elevata specializzazione 2.525.030 2.663.153 138.123 5,5% Professioni tecniche 4.609.110 4.755.827 146.717 3,2% Professioni qualificate nelle attività commerciali e nei servizi 4.031.931 4.172.375 140.444 3,5% Artigiani, operai specializzati e agricoltori 4.440.911 4.422.278 -18.633 -0,4% Artigiani, operai specializzati semiqualificati, addetti a macchinari fissi e mobili 1.843.038 1.756.687 -86.351 -4,7% Professioni non qualificate 3.356.820 3.852.644 468.824 14,0% Forze armate 247.177 237.394 -9.783 -4,0% TOTALE OCCUPAZIONE 24.657.801 25.473.000 815.200 3,3% FONTE: ISFOL, giugno 2012 
VARSAVIA - Il 18 giugno aveva abbandonato il campo quasi in lacrime. Per un attimo ha temuto che il suo Europeo potesse chiudersi lì. Appena un istante, dovuto allo sconforto per un nuovo infortunio muscolare. Dieci giorni dopo, invece, Giorgio Chiellini sarà di nuovo là, pronto a fronteggiare la Germania in una semifinale stellare. " Penso di non correre alcun rischio, sarebbe stupido da parte mia anteporre l'interesse personale a quello della squadra. Se non stessi bene sarei il primo a tirarmi fuori, ma non credo che ci possano essere problemi", premette. "Sto bene e sono contento perché era difficile sperare di essere qui e invece sono a disposizione di Prandelli". NON HO MAI TREMATO - Il timore che l'avventura agli Europei si fosse interrotta contro l'Eire, però, non l'ha mai avuta. O, almeno, l'idea l'ha solo sfiorato. "Io non ci ho mai pensato e comunque ho lottato contro questo pensiero. Ho lavorato dalla mattina alla sera con fiducia con i preparatori". Non sa ancora se giocherà. "In questi allenamenti si è capito poco, più che altro le valutazioni del mister sono state sulla condizione generale. Non so se ci sarò, ma di sicuro il problema non è il ruolo, se giocare al centro o sulla fascia, in queste partite pensi solo di scendere in campo per vincere e noi abbiamo la convinzione di poterlo fare, al di là della freschezza atletica dei tedeschi e di tutti gli altri discorsi di questo tipo". LA STANCHEZZA NON INFLUIRA' - Chiellini è, comunque, fiducioso. "La gara sarà difficile, ma noi abbiamo fatto fin qui buone partite in un torneo di alto livello. Anche contro l'Inghilterra abbiamo fatto bene e sappiamo che possiamo ripeterci contro la Germania". I "panzer", però, saranno molto più freschi. Per il difensore bianconero l'aspetto non conta. "In certe partite le energie si recuperano. Saranno decisivi gli episodi". LA CARICA DI BARZAGLI - La pensa allo stesso modo Andrea Barzagli. "Pensiamo solo a vincere e non a chi scenderà in campo, tutti noi abbiamo fatto di tutto per essere qui e adesso siamo concentrati solo su una partita da vincere. Siamo motivati e nessuno di noi quando scenderà in campo penserà ai due giorni in meno di riposo e neanche ai precedenti favorevoli con la Germania. Il passato è passato, non è questa la squadra che abbiamo battuto nel 2006". Ma come 6 anni fa, per i tanti italiani che vivono in Germania sarà una partita speciale. "Sappiamo che ci seguiranno tutti con grande attenzione, ma credo che questa Nazionale non abbia mai sfigurato e ci abbia sempre messo la faccia, sarà così anche stavolta". 
