AMSTERDAM – L’OLanda si impone 2-0 nell’amichevole pre Mondiale contro il Galles, ma gli orange continuano a non convincere. Dopo le gare già poco spettacolari contro Ecuador (1-1 ) e Ghana (1-0 ) , l’Olanda ancora una volta non brilla e i tifosi mostrano il loro disappunto, fischiando la squadra al rientro negli spogliatioi, preoccupati per l’esordio che li attende in Brasile il 13 giugno contro i campioni in carica della Spagna. Davanti a 51mila spettatori, hanno deciso l’incontro le reti di Robben al 32′ e di Lens al 76′. Secondo l’allenatore Louis van Gaal, il test è stato utile principalmente per preparare la gara di Coppa del Mondo contro l’Australia. “Se contro la Spagna e il Cile ( gli altri due avversari nel Gruppo B, ndr) ci muoveremo con cinque difensori e due centrocampisti difensivi, contro gli australiani  potremmo adottare un 4-4-2 più audace. Volevo testare questo sistema”, ha detto il ct a fine partita. Con un Galles privo delle sue due stelle , Gareth Bale e Aaron Ramsey, l’Olanda ha faticato più del previsto. Tra gli spettatori anche Johan Cruijff , che non ha nascosto la sua noia in tribuna. Argomenti nazionale olanda mondiali di calcio 2014 
ROMA – Siena si conferma bestia nera dell'Acea e mette più di un piede in finale. La Montepaschi espugna il PalaLottomatica 78-69 e si porta sul 3-0 nella serie, a una sola vittoria dall'epilogo per lo scudetto. Con questo successo salgono a sei in altrettante gare le affermazioni della Mens Sana sulla Virtus in questa stagione, tra regular season, Coppa Italia e playoff. A Roma non basta il rientro di Goss e l'ennesima prova maiuscola di Mbakwe, che chiude con 19 punti e 18 rimbalzi. Siena porta in doppia cifra quattro giocatori (Green, Haynes, Nelson e Janning) ed evidenzia ancora una volta una coralità che rasenta la perfezione. Davanti al proprio pubblico, Roma prova subito a partire forte, trascinata da un ispirato Hosley, voglioso di riscattarsi dopo le prove deludenti nelle due sfide a Siena. La Montepaschi, però, si mantiene sempre a stretto contatto e chiude il primo quarto addirittura in vantaggio 14-16. Anche il secondo periodo si conferma all'insegna dell'equilibrio, con le squadre che praticamente si equivalgono (27-28). Al ritorno sul parquet dopo l'intervallo lungo, la Virtus cerca di accelerare. Mbakwe si conferma un fattore sotto canestro e già a metà del terzo periodo conquista la sesta doppia doppia consecutiva nel corso di questi playoff. Siena non si scompone: guidata da capitan Ress, prima frustra il tentativo di fuga di Roma e poi piazza un parziale che rompe l'equilibrio. Tre triple di Janning, autore di 11 punti in poco più di un minuto, portano Siena al massimo vantaggio ( +16), con il quale si chiude il terzo periodo (41-57). L'ultimo quarto si apre con un contro parziale di 8-0 in favore di Roma, ma Siena continua a giocare il suo basket mostrando una circolazione di palla fluida e trovando i canestri che consentono alla squadra di Crespi di mantenere sempre a debita distanza la Virtus. Due triple di Green a poco più di un minuto dalla fine dell'incontro fanno sprofondare nuovamente Roma a -14,  spazzando via le ultime speranze dell'Acea di rientrare in gara. Finisce 69-78: la Montepaschi è a un passo dalla sua ottava finale scudetto consecutiva, mentre alla squadra di Dalmonte adesso serve un'autentica impresa. Si torna in campo, sempre a Roma, già venerdì sera. ACEA ROMA-MONTEPASCHI SIENA 69-78 (14-16, 27-28, 41-57) Roma: Goss 13, Jones 13, Reali ne, Tonolli ne, Righetti ne, D'Ercole, Hosley 13, Mayo 3, Baron 4, Moraschini 2, Mbakwe 19, Kanacevic 2. Allenatore: Dalmonte. Siena: Viggiano 5, Hunter 8, Cournooh ne, Haynes 12, Carter 5, Janning 11, Ress 8, Ortner 2, Nelson 12, Udom ne, Batori ne, Green 15. Allenatore: Crespi. Arbitri : Paternicò-Mazzoni-Borgioni. Note -  Tiri liberi: Roma 17/19, Siena 12/14; tiri da tre: Roma 6/20, Siena 10/22; rimbalzi: Roma 36, Siena 30; usciti per falli: nessuno; spettatori: 6.182. Argomenti basket basket play off 2014 virtus roma montepaschi siena Leggi i commenti I commenti dei lettori 
Per l' agitazione dei lavoratori della società Groundcare , all'aeroporto di Ciampino e di Fiumicino sono stati cancellati diversi voli Ryanair diretti in Sicilia fin dal pomeriggio di ieri. La società di handling è infatti quella alla quale si appoggia la compagnia irlandese nello scalo della capitale. E per centinaia di passeggeri diretti nell'Isola è iniziata un'odissea: "Non sappiamo nulla da nessuno, se non che i voli sono stati cancellati", racconta uno degli sfortunati viaggiatori rimasti a terra. "Qui la situazione sembra sfuggita di mano, ci sono centinaia di persone inferocite che la polizia fatica a contenere. Ci hanno dato informazioni contraddittorie nessuna delle quali ci ha fatto capire se e come partiremo". A Roma i disagi hanno riguardato diciassette voli Ryanair, tra cui quelli diretti a Palermo, Catania e Trapani. "Il volo Ryanair Fr3050 sarebbe dovuto partire ieri alle 19,10 - aggiunge il familiare di un altro passeggero di Palermo - e centinaia di passeggeri, tra cui mio fratello disabile, si trovano  ancora a Fiumicino senza nessuna assistenza. Vergognoso". Argomenti fiumicino scioperi groundcare ryanair sicilia ciampino 
MIAMI - Una Inghilterra in formato sperimentale ha pareggiato 2-2 con l'Ecuador nell'amichevole disputata a Miami. Sudamericani in vantaggio all'ottavo minuto con Valencia con un preciso e potente colpo di testa. Pareggio di Rooney alla mezzora con un tocco sotto misura dopo un palo di Lambert, e interrompe così la striscia di quattro gare internazionali senza segnare. Lo stesso Lambert al 6' della ripresa ribalta la situazione al termine di una bella azione personale di Ross Barkley. Al 25' l'Ecuador realizza il 2-2 definitivo con Arroyo, straordinario il suo destro dalla distanza. Entrambe le squadre sono rimaste in inferiorità numerica nei dieci minuti finali per l'espulsione di Valencia e Raheem Sterling. Altra cattiva notizia per Hodgson l'infortunio al ginocchio a Alex Oxlade-Chamberlain, 20enne ala dell'Arsenal. Si teme un lungo stop, per lui il mondiale potrebbe essere finito prima ancora di iniziare. Argomenti nazionale inghilterra nazionale ecuador mondiali di calcio 2014 
PERUGIA  - In linea con la tradizione, l'Italia chiude con una figuraccia la preparazione ai Mondiali consentendo al Lussemburgo di strappare il primo storico pareggio con gli azzurri. Un 1-1 che conferma le difficoltà dell'Italia a vincere: 6 pareggi nelle ultime 7 gare non possono essere solo frutto del caso. E' bene che Prandelli studi davvero delle contromisure per rendere competitiva una squadra che fatica a far male davanti e, soprattutto, continua a prendere gol sulle palle alte. VERRATTI-PIRLO, ESPERIMENTO INGIUDICABILE  - Doveva essere la serata di Veratti, per la prima volta schierato assieme a Pirlo, ma l'esperimento non è davvero giudicabile. Un po' perché i ritmi bassi non hanno favorito le adeguate geometrie, un po' perché il piccolo grande talento del PSG ha finito per giocare spesso fuori ruolo, nel tentativo di andare ad aiutare in pressing gli attaccanti. PRANDELLI PROVA IL 4-1-4-1  - Per completare i suoi esperimenti, Prandelli ha varato il 4-1-4-1, pronto a dispiegarsi in 4-3-3 in chiave offensiva con Candreva e Marchisio ai fianchi di Balotelli. Mai in difficoltà in fase difensiva, l'Italia ha faticato a proporsi con continuità in attacco. Complice soprattutto la spasmodica ricerca delle verticalizzazioni, chiaro input del ct, per i tre avanti. BALOTELLI INVENTA, MARCHISIO SEGNA  - Proprio in una di queste circostanze, comunque, l'Italia è passata, al primo tiro in porta (9'): De Rossi ha smarcato in area sulla destra Balotelli che con un pregevole tocco d'esterno destro ha pescato la testa di Marchisio, bravo a siglare l'1-0. L'immediato vantaggio ha rassicurato gli azzurri che hanno rallentato ulteriormente i ritmi senza trovare sbocchi sulle fasce dove, ad ogni buon conto, De Sciglio si è mosso meglio di Abate. [[ge:rep-locali:repubblica:88078919]] L'ITALIA SI RISVEGLIA NEL FINALE DI TEMPO  - Non a caso il pubblico di Perugia ha dovuto attendere fino al 40' per un nuovo sussulto: lo ha provocato Candreva con un destro a giro dal limite che ha sfiorato l'incrocio. L'Italia si è scossa e per altre due volte ha allertato Moris: prima con una punizione a giro da 25 mt di Pirlo e poi con una girata di Balotelli su cross di De Sciglio. TRAVERSE DI BALOTELLI E CANDREVA  - Gli azzurri sono entrati determinati a raddoppiare in avvio di ripresa ma per trovare la luce hanno avuto bisogno dell'ingresso di Cassano al posto di Verratti: al 57' il fuoriclasse barese ha lanciato in area Balotelli che ha calciato malamente sulla traversa dopo aver messo a sedere anche il portiere. E' passato appena 1' e ad imitarlo ha pensato Candreva che mandato sulla trsversale un colpo di testa su cross dello stesso Balotelli. CHANOT ENTRA NELLA STORIA  - L'Italia si è rassegnata, ha finito per addormentarsi e ha dato coraggio ad un Lussemburgo voglioso di mettersi in mostra. Chiellini in almeno due circostanze si è dovuto impegnare per impedire al volenteroso Joachim di pungere poi, all'86', è stato Chanot a siglare un gol storico (il Lussemburgo non ci segnava dal 1976...) anticipando di testa Aquilani su un angolo dalla sinistra di Mutsch. L'Italia si è svegliata ma i tentativi di Abate e Parolo, subentrato nel finale, di evitare la figuraccia non sono andati a segno. Sarà uno schiaffo salutare. In Brasile ci attendiamo un pronto riscatto. ITALIA-LUSSEMBURGO 1-1 (1-1) Italia (4-3-2-1): Buffon 6, Abate 5.5, Chiellini 7, Bonucci 6.5 (34′ st Ranocchia sv), De Sciglio 6.5, Verratti 6 (9′ st Cassano 6.5), De Rossi 6, Pirlo 5.5 (27′ st Aquilani 5), Candreva 6.5 (32′ st Insigne sv), Marchisio 6.5 (41′ st Parolo sv), Balotelli 6.5 (32′ st Cerci sv). (13 Perin, 25 Mirante, 4 Darmian, 20 Paletta, 5 Thiago Motta, 18 Parolo, 17 Immobile). All.: Prandelli. Lussemburgo (4-4-2): Moris 6.5, Chanot 7.5, Janisch 7, Schnell 7, Philipps 6 (9′ st Payal sv), Gerson 5.5 (1′ st Da Mota 6), Bensi 6.5 (Martins da Graca 6), Joachim 6.5 ( 44′ st Turpel sv), Mutsch 6.5, Jans 6.5, Holter 6 (27′ st Deville sv). (1 Joubert, 4 Hoffman, 8 Bastos, 14 Laterza, 20 Turpel, 23 Frising, 22 Ivesic). All.: Holtz. Arbitro : Skomina (Slovenia) 5.5. Reti : nel pt 9′ Marchisio; nel st 40′ Chanot. Angoli : 9 a 3 per l'Italia. Ammoniti : Philipps e Abate per gioco falloso. Recupero : 0′ e 3′. Note : spettatori 26 mila circa. Argomenti nazionale italia mondiali di calcio 2014 
PERUGIA  - "Non è un fallimento anche se è chiaro che dobbiamo migliorare''. Getta acqua sul fuoco Cesare Prandelli dopo il clamoroso 1-1 con il Lussemburgo. 'Era un test che serviva per attuare sul campo certe situazioni provate in allenamento, in alcuni momenti ci sono anche riuscire. Dobbiamo migliorare nelle chiusure quando gli avversari ripartono perché abbiamo più giocatori a centrocampo e meno sugli esterni. Ma abbiamo tempo per crescere". SIAMO ANCORA IMBALLATI  - Il fatto che l'Italia non vinca da 7 partite non preoccupa il Ct: ''Abbiamo poche partite nelle gambe e sappiamo di non essere brillanti: abbiamo lavorato fino a ieri, ma partiamo con la piena consapevolezza che possiamo fare un grande Mondiale". Prandelli sottolinea l'assenza di Montolivo ("E' chiaro che uno che sta con noi da tanti anni ci manca'') ma non cerca alibi: ''In questo momento dobbiamo trovare alternative. E Candreva, in quella posizione, ha fatto vedere cose interessanti''. IL GOL PRESO? SBAGLIATE LE MARCATURE  - Balotelli è sembrato andare meglio quando è entrato Cassano. ''Mario ha avuto due palle gol anche nel primo tempo  -  ribatte Prandelli  -  , ma è chiaro che con Cassano va bene perché davanti c'è qualita"'. Sul gol preso nei minuti finali, Prandelli, infine conclude sottolineando: "Abbiamo sbagliato completamente le marcature.... Verratti bocciato? No, assolutamente: Marco aveva giocato 90' tre giorni fa e qui era giusto provare anche altri. Lui ha una visione di gioco che pochi possiedono. E può assolutamente giocare assieme a Pirlo". [[ge:rep-locali:repubblica:88078919]] VERRATTI SI RIMANDA  - Lo stesso Verratti si rimanda: "E' la prima gara che giochiamo con questo modulo, era impensabile poter fare una grandissima gara e interpretarla al meglio. Ci lavoreremo su, non c'è solo questo modulo, per l'inizio del Mondiale ci faremo trovare pronti. Non fa mai piacere pareggiare anche se in amichevole, meritavamo la vittoria. Volevamo vincere, non era importante oggi il risultato". LA RABBIA DI DE SCIGLIO  - Il pari lascia l'amaro in bocca a tutti. Tra i più arrabbiati c'è Mattia De Sciglio: "Fa venire il nervoso a tutti pareggiare una gara così contro una squadra che non ci aveva mai messo in difficoltà in nessun modo, avendo avuto il gioco in mano tutto il tempo. Stiamo provando questo modulo nuovo, serve tempo per trovare equilibrio, lo proviamo da una settimana, è un modulo che concentra molto gioco nella zona centrale del campo per allargarlo sugli esterni e creare la superiorità numerica. Abbiamo fatto grossi carichi di lavoro, sapevamo che potevamo non essere brillanti, ma stiamo cercando di migliorare sempre più questo nuovo modulo". CHIELLINI: AI MONDIALI SAREMO PRONTI  - Giorgio Chiellini invita tutti a guardare già avanti: ''Noi non siamo bravi a giocare senza un obiettivo. Dalla prossima gara si farà sul serio. Siamo un po' una nazione strana, non abbiamo mai fatto troppo bene nelle amichevoli, io starei tranquillo, abbiamo molte certezze, guardiamo avanti con fiducia, ci faremo trovare pronti tra dieci giorni''. Sul gol incassato Chiellini sottolinea:"Dobbiamo stare un po' più attenti sui calci piazzati, abbiamo fatto 50-60′ con buona attenzione e buona distanza tra i reparti, poi ci siamo allungati". AQUILANI SI PROPONE COME TREQUARTISTA  - Aquilani, infine, si propone a Prandelli anche in una nuova veste: "Se al Ct serve un trequartista di movimento io posso interpretare questo ruolo. In queste amichevoli è ovvio che l'allenatore cerchi di provare più moduli e più giocatori possibili; ma credo che Prandelli abbia già in mente come giocheremo in Brasile. Difetti? Ci specchiamo troppo: forse questo non va bene. Ma si tratta di una cosa risolvibile. Sono certo che possiamo migliorare", ha concluso Aquilani. ABETE: LE CRITICHE? C'E' ATTACCAMENTO ALL'AZZURRO  - Prima della partita il presidente della Figc, Giancarlo Abete, ha chiuso così le polemiche legate alle esclusioni di Destro e Rossi. "Mi aspettavo le critiche. Sapevo che le scelte del ct sarebbero state difficili e che ci sarebbe stata amarezza da parte di qualcuno. L'amarezza però dimostra che c'è attaccamento per la maglia azzurra". Argomenti nazionale italia mondiali di calcio 2014 cesare prandelli 
