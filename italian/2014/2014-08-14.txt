None Leggi i commenti I commenti dei lettori 
Pozzallo - C'è anche un neonato di 20 giorni tra i 279 migranti giunti la scorsa notte a Pozzallo con un barcone di 25 metri che ha superato il dispositivo dell'operazione "Mare Nostrum" ed è stato intercettato a poche miglia dal porto da una motovedetta della capitaneria. Tra i profughi vi sono 66 donne e 31 minori. I migranti sono stati assistiti e accompagnati nei centri di accoglienza in attesa di essere trasferiti. I profughi avrebbero pagato 1500 dollari a persona, fruttando alla organizzazione clandestina quasi 500 mila dollari. I due giovani scafisti tunisini arrestati dalla squadra mobile di Ragusa, Nabel Ben Mbarek e Mouhamed Nssira, sono accusati di aver favorito l'ingresso clandestino nel territorio dello Stato di cittadini extracomunitari. Ben Mbarek non è nuovo ad esperienze del genere, tanto da essere già stato in Italia, con precedenti ed arresti sempre con l'accusa di scafista. Sino ad oggi, a Ragusa solo nel 2014 sono stati arrestati 97 scafisti dalla polizia giudiziaria. Argomenti pozzallo sicilia 
TORINO – All'ufficialità dell'accordo tra Antonio Conte e la Nazionale, segue la girandola delle reazioni e degli auguri di rito tra cui non potevano mancare quelli della Juventus, squadra alla quale il neo-ct ha regalato gli ultimi tre scudetti: "Un grande in bocca al lupo ad Antonio Conte per la nuova avventura alla guida della Nazionale italiana", è il messaggio del club bianconero attraverso il proprio profilo Twitter. ZOFF: "ANTONIO NON HA BISOGNO DI CONSIGLI"  - Un altro ex juventino, che ben sa quanto scotti la panchina della Nazionale, è Dino Zoff, fiducioso che Conte abbia tutto per far bene alla guida degli Azzurri: "Credo abbia le credenziali più che positive per essere il tecnico della Nazionale  -  dice Zoff  -  l'ho avuto come giocatore, era un professionista perfetto. Ha trascorso tre anni straordinari alla Juve ma ora dovrà pensare solo a far vincere la Nazionale. Un consiglio? Non ne ha bisogno, saprà selezionare una buona rosa e credo potrà fare bene. Sarà in grado di mettere su una buona Nazionale". MALDINI: "È UNA PERSONA PERBENE"  - Da un ex ct all'altro, Antonio Conte ottiene anche il placet di Cesare Maldini: "È una persona perbene, un bravissimo allenatore  -  dice il tecnico che guidò gli Azzurri a Francia '98  -  Ha provato una squadra come la Juve e sa tantissime cose. È giusto così. È chiaramente legato alla Juventus ma in Nazionale bisogna sempre pensare a tantissima gente, andrà benissimo". VICINI: "HA LE GIUSTE CREDENZIALI"  - "Si presenta con le credenziali giuste, avendo vinto tre scudetti uno dopo l'altro dimostrando grandi capacità tattiche  -  dichiara un altro ex commissario tecnico, Azeglio Vicini  -  è sicuramente uno dei migliori allenatori italiani. In Nazionale è chiamato ad ottenere risultati di prestigio e presto capirà che è un lavoro diverso rispetto a quello in un club. Gli faccio i miei complimenti, è un tecnico che sa il fatto suo". MAZZOLA: "ORA CONTE HA SOLO UNA MAGLIA, QUELLA AZZURRA"  - Accoglie positivamente la notizia anche una bandiera interista come Sandro Mazzola: "Me l'aspettavo, è una cosa logica  -  dichiara l'ex calciatore e dirigente nerazzurro  -  è importante per lui e per la Nazionale. In questi anni ha dimostrato di avere la mentalità giusta e penso sia la persona adatta per far ripartire la Nazionale. È troppo legato alla Juve? Non esiste, è una persona intelligente ed adesso ha solo la maglia azzurra". Argomenti nazionale italia antonio conte Leggi i commenti I commenti dei lettori 
None Leggi i commenti I commenti dei lettori 
SALONICCO – Finisce senza reti a Salonicco, dove l’Inter non è riuscita a vincere le resistenze dei greci del Paok. Le due squadre si mostrano molto ordinate e compatte, a discapito dello spettacolo: non ci sono spazi e, quando si aprono, le difese sono comunque brave a limitare i danni. Al 10’ l’Inter ci prova su calcio da fermo procurato da Kovacic, la punizione di Hernanes viene deviata in angolo, poi nulla di fatto. Il 4-2-3-1 del Paok si chiude e riparte, come al 32′ con Salpingidis che in contropiede calcia con il destro da fuori area. Handanovic si stende, respinge e fa vedere che c’è. La reazione dell’Inter non si fa attendere e al 38′ è ancora Hernanes a chiamare alla risposta Glikos: botta con il sinistro, risponde in agilità il portiere greco. PIÙ DI MEZZ’ORA PER OSVALDO – Il primo tempo finisce con un tentativo di Kitsiou che non impensierisce Handanovic e con il possesso palla dell’Inter migliore di quello del Paok (53%-47%). Nella ripresa il copione è molto simile. I nerazzurri non rischiano niente e sanno controllare i tentativi del Paok, anche alzando un po’ il livello dell’agonismo con M’Vila che, per un fallo su Salpingidis, trova il cartellino giallo. Al minuto 55 entra Osvaldo, che disputa i suoi primi minuti in partita con l’Inter. L’italo-argentino ha voglia e si vede, quando prova l’accelerazione al 65′. Palla in mezzo anticipata da Tzavelas. Finale vivace con due occasioni per entrambe le squadre che però non smuovono il risultato. La partita non si schioda dallo 0-0, risultato comunque positivo per l’Inter, all’ultimo impegno prima della trasferta europea in Islanda. Argomenti inter serie a Leggi i commenti I commenti dei lettori 
Erano alla ricerca dell'agriturismo dove trascorrevano le vacanze, ma sono stati scambiati per malviventi e feriti a fucilate. E' la brutta avventura capitata a due coniugi bavaresi, entrambi di 63 anni, che cercavano, senza troppa fortuna, la strada giusta per tornare nella struttura dove alloggiavano a Sicignano degli Alburni, in provincia di Salerno. Ma il loro atteggiamento ha insospettito B.M. di 48 anni, un cittadino italo-americano incensurato. L'uomo vedendo  l'autovettura con le due persone a bordo aggirarsi tra le poche  abitazioni di località Macchitelle del comune Salernitano, ha creduto di  trovarsi di fronte a dei malviventi e ha esploso contro l'auto dei due coniugi alcuni colpi con un fucile da caccia. I due sono stati  raggiunti dalla rosa dei pallini tra gambe e bacino. Il marito è ricoverato all'ospedale di Eboli, dove i sanitari, per le ferite riportate ad una coscia, lo hanno giudicato guaribile in 30 giorni. La moglie, invece, è ricoverata all'ospedale di Oliveto Citra, in provincia di Salerno. La donna ferita ad entrambe le gambe, è stata sottoposto ad intervento chirurgico per l'asportazione dei pallini. Se la caverà in 15 giorni. Il feritore è stato intanto arrestato. I carabinieri hanno anche denunciato in stato di libertà per favoreggiamento, due giovani incensurati del posto di 20 e 24 anni. Argomenti provincia salerno 
Quarantotto milioni per completare la bonifica dei suoli ex Italsider, sessantanove milioni per ricostruire il Museo di Città della Scienza. Da queste cifre "rinasce Bagnoli", per usare lo slogan renziano. Due investimenti, due intese. La prima l'hanno firmata nella sala Newton di Città della Scienza il premier Matteo Renzi, il ministro dell'ambiente Gianluca Galletti, il presidente della Campania Stefano Caldoro, il sindaco Luigi de Magistris e il vicepresidente della Provincia Ciro Alfano. Un Protocollo che impegna a un successivo accordo di programma per riscrivere le regole di Bagnoli, dal ridisegno urbanistico al modello di gestione senza i vincoli posti vent'anni fa da Antonio Bassolino e Vezio De Lucia. Il secondo atto, un accordo di programma per ricostruire lo Science center, lo hanno siglato i tecnici dei diversi livelli istituzionali e prevede 69 milioni di cui 42 pubblici (34 della Regione, 5 del ministero delle Infrastrutture e 3 del ministero della Ricerca) e 27 della fondazione Idis. Matteo Renzi, inoltre, ha confermato che nello Sblocca Italia di fine agosto ci saranno norme ad hoc per il risanamento di Bagnoli: "Tornerò a Napoli il 7 novembre per fare il punto sullo stato di avanzamento. I soggetti pubblici da oggi giocano un ruolo diverso e ogni mio riferimento alla Cassa depositi e prestiti è voluto". Impegni presi sotto gli occhi del prefetto Francesco Musolino, del sottosegretario Graziano Delrio e del ministro del lavoro Giuliano Poletti. Il premier ha ripetuto che tornerà il 7 novembre. E ha aggiunto: "Ho ricevuto l'invito dal sindaco a trascorrere qualche ora a Scampia dopo la vicenda di Ciro Esposito. La compostezza nel dolore, in particolare della madre, mi porta a dire che lo Stato deve esserci non solo nei momenti di difficoltà. Accetto l'invito e nelle prossime settimane organizzeremo una giornata a Scampia. Il Mezzogiorno non è il punto retrogrado del Paese, è un luogo dove, come dimostra l'esperienza di Ponticelli per gli elicotteri, si fa competizione a livello internazionale. Ma la classe dirigente del Sud deve fare la propria parte e uscire dalla cultura della rassegnazione e della delega". Tanti i temi toccati da Renzi. Dal porto di Napoli che "non può andare avanti così con tre commissariamenti di fila". Fino alla ferrovia alta capacità NapoliBari che "potrà cambiare il panorama del Mezzogiorno". E poi i fondi europei la cui spesa in Campania è cresciuta "dal 50 al 58 per cento". Caldoro, de Magistris e Vittorio Silvestrini, presidente di Città della Scienza, hanno poi firmato un accordo in cui si proroga il fitto del ramo di azienda tra Fondazione Idis e Campania innovazione per salvaguardare alcune decine di posti di lavoro. Nel suo intervento Renzi non ha citato la Terra dei fuochi. Giunto a Bagnoli il premier era stato accolto da qualche contestazione di un piccolo gruppo dei lavoratori del Consorzio unico di bacino (due sono saliti per protesta su una gru), del "Laboratorio politica Iskra" e proprio da alcuni rappresentanti dei comitati "Terra dei fuochi" che avrebbero voluto un incontro. In mattinata la prima tappa della visita napoletana di Renzi era stata l'azienda K4A nel quartiere di Ponticelli che produce elicotteri leggeri e ha stretto un accordo per la fabbricazione in Cina del nuovo biposto progettato a Ponticelli con know how napoletano e motore Moto Guzzi. Accompagnato dal sottosegretario ai trasporti Umberto Del Basso De Caro e dall'ex sottosegretario Marco Rossi Doria, Renzi è salito su un prototipo per provare a manovrare la leva del rivoluzionario apparecchio "monopala". "Ci ha chiesto anche cosa ci serve  -  ha rivelato il presidente di K4A, Dario Scalella  -  e gli ho risposto che non abbiamo bisogno di soldi pubblici, ma di sostegno in molti paesi". Soddisfatti i due principali vertici istituzionali. Il sindaco Luigi de Magistris esce dalla giornata con Renzi convinto che "con l'accordo diciamo no alla speculazione" e che "c'è l'impegno del governo a finanziare il sito di Bagnoli compresa la rimozione della colmata e il recupero della spiaggia". Il presidente della Regione Stefano Caldoro coglie "l'appello del governo a lavorare insieme" e rilancia "la necessità di una governance affidata a un solo soggetto attuatore per Bagnoli". Opzione per la quale Caldoro ha visto uno spiraglio nell'invito di Renzi alla Cassa depositi e prestiti. Entusiasmo nel Pd. Francesco Nicodemo e Pina Picierno hanno scortato il premier per l'intera giornata. Parla di "primo passo" Massimiliano Manfredi. Assunta Tartaglione vede il governo "vicino ai problemi della nostra gente per un nuovo percorso di sviluppo". Per Leonardo Impegno la visita "dà nuove, concrete speranze al Sud che vuole ripartire". Aldo Cennamo loda che "finalmente si parla in termini positivi di Ponticelli". Per Sel il capogruppo alla Camera Arturo Scotto è invece tranchant: "Le tappe ferragostane del governo non fermano la marea di luoghi comuni". Anna Rea, segretario Uil, promuove la visita, ma "adesso vorremmo Renzi che passasse dalle visite lampo alle soluzioni lampo". Soddisfatto Vito Grassi, uno dei vicepresidenti dell'Unione industriali. Parziale delusione tra gli intellettuali che hanno firmato un appello al premier. "Un'iniziativa che ha comunque riaperto il dibattito in città  -  dice Paolo Frascani  -  ma è stata troppo rapida la visita di Renzi. Non è un buon segnale che Napoli sia finita nel veloce tour generale al Sud". Argomenti bagnoli matteo renzi 
None Leggi i commenti I commenti dei lettori 
