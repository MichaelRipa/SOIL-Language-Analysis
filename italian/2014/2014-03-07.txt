None Leggi i commenti I commenti dei lettori 
EMPOLI – Un colpo di quelli da ricordare, che potrebbe rappresentare anche la svolta della stagione. E’ quello che piazza l’Avellino espugnando il “Castellani” di Empoli, grazie alla rete di Izzo in apertura di secondo tempo, nell’anticipo della 28esima giornata di serie B. Si tratta del primo successo nel 2014 per gli irpini, capaci di portare via tre punti pesantissimi che li proiettano al terzo posto, in coabitazione con il Lanciano a quota 44 punti, appena due in meno della stessa compagine toscana, seconda in classifica alle spalle del Palermo anche se in casa non vince dal 17 novembre. IZZO FIRMA IL GOL PARTITA, ESPULSO LAURINI – Dopo un primo tempo sostanzialmente equilibrato, con un paio di occasioni per parte, la gara si sblocca al 12′ della ripresa. Sul calcio d’angolo battuto da Ciano, in area Izzo salta piu’ alto di tutti e di testa batte Bassi. Cinque minuti e il compito dei padroni di casa si fa ancora più difficile: fallo di Laurini, gia’ ammonito, su Pisacane e secondo giallo e conseguente rosso per il difensore azzurro. [[ge:rep-locali:repubblica:80504983]] ROSSO ANCHE PER CROCE, L’EMPOLI CHIUDE IN NOVE - Al 20′ Empoli vicino al pareggio: assist del neo entrato Pucciarelli per Tavano, ma l’attaccante toscano da due passi non trova lo specchio della porta. Al 40′ la squadra di Sarri resta in nove per l’espulsione di Croce, che in reazione a un fallo subito colpisce con una manata sul viso Angiulli e l’arbitro Di Paolo non puo’ far altro che mostrargli il cartellino rosso. Inutili i 5′ di recupero, dove anzi a sfiorare il raddoppio è Galabinov (inserito solo nella ripresa, essendo rientrato da poche ore dall’impegno con la Nazionale bulgara) per i lupi di Rastelli, che al triplice fischio fanno esplodere la loro gioia per un’affermazione così pesante. EMPOLI – AVELLINO 0-1 (0-0) EMPOLI (4-3-1-2) : Bassi 6.5; Laurini 5, Tonelli 6, Rugani 7, Mario Rui 6 (42′ st Ronaldo sv); Moro 6.5 (26′ st Hysaj 6), Valdifiori 6, Croce 5; Verdi 5 (15′ st Pucciarelli 5.5); Tavano 6, Maccarone 6. (Pelagotti, Signorelli, Pratali, Shekiladze, Castiglia, Barba). All.: Sarri. AVELLINO (3-5-2): Terracciano 6.5; Izzo 7, Fabbro 6.5, Pisacane 6; Bittante 6.5, Arini 6, Schiavon 6, D’Angelo 6.5 (22′ st Angiulli 6), Ladriere 6 (12′ st Galabinov 6); Ciano 6.5, Castaldo 6. (Seculin, Soncin, Biancolino, Millesi, Togni, Albero, Decarli). All.: Rastelli. ARBITRO: Di Paolo di Avezzano. RETE: 12′ st Izzo (A). ESPULSI : al 17′ st Laurini (E) per doppia ammonizione, al 40′ st Croce (E) per fallo di reazione. AMMONITI: Maccarone (E), Bittante (A), Arini (A), Schiavon (A), D’Angelo (A), Galabinov (A). ANGOLI: 2-2. RECUPERO: pt 0′, st 5′. SPETTATORI: 2.359, per un incasso di 11.091,50 euro. Abbonati 1.872. Argomenti empoli calcio avellino calcio serie b Leggi i commenti I commenti dei lettori 
CI VUOLE meno di un secondo per riconoscere     un bugiardo. Il nostro cervello impiega infatti 300 millisecondi per     capire se l'espressione o l'atteggiamento fisico di una persona sono     coerenti con lo stato d'animo che dovrebbe esprimere: la nostra "macchina della verità" risiede nella corteccia orbito-frontale, ed     emette la sua sentenza dopo aver ascoltato le sensazioni che     proviamo "di pancia". Lo dimostra uno studio pubblicato su Plos One dall'università di Milano-Bicocca in collaborazione con Cnr,     università di Parma e università della California a San Diego. Per dimostrare quanto è breve la vita di una bugia, i ricercatori     hanno chiesto a 30 studenti universitari di osservare 280 fotografie     nelle quali otto attori teatrali mimavano differenti stati d'animo.     Durante l'osservazione delle foto (accompagnate da descrizioni     verbali dell'emozione interpretata), gli studenti sono stati     sottoposti a una tomografia elettromagnetica a bassa risoluzione per     misurare l'attività cerebrale. In questo modo si è scoperto che al     nostro cervello bastano solo 300 millisecondi per riconoscere     l'incongruenza tra il linguaggio del corpo e lo stato d'animo che     dovrebbe essere espresso. La regione del cervello nella quale avviene il riconoscimento è la     corteccia orbito-frontale ventromediale. Qui vengono messe a     confronto le informazioni relative alla mimica della persona che ci     sta davanti e le sensazioni viscerali legate ai nostri ricordi e     alle nostre memorie affettive più profonde. Dalla rielaborazione di     queste informazioni scaturiscono le nostre decisioni, come ad     esempio quella di bollare l'interlocutore come un bugiardo. E se la rielaborazione non è corretta può accadere che il bugiardo riesca a farla franca. Argomenti cervello bugie mente ricerca studio 
None Leggi i commenti I commenti dei lettori 
E' stato archiviato il fascicolo di indagine per la morte di Giuseppe Campaniello, artigiano in crisi che il 28 marzo 2012 si diede fuoco davanti alla Commissione tributaria di Bologna e morì pochi giorni dopo. L'inchiesta della Procura era per istigazione al suicidio a carico di ignoti. Anticipata on line dall'edizione emiliano romagnola del Fatto Quotidiano, la circostanza trova conferme in ambiente giudiziario. L'inchiesta fu aperta al Pm Massimiliano Rossi ed è rimasta senza indagati. Argomenti suicidio crisi giuseppe campaniello 
La burocrazia-lumaca mette a rischio oltre 100 milioni per l'edilizia scolastica. E, in uno dei suoi primi atti, il ministro Giannini è costretta a prorogare di due mesi la scadenza per l'affidamento dei lavori di ristrutturazione urgenti in quasi 700 scuole. Il premier Matteo Renzi, stando ad un comunicato del ministero dell'Istruzione, aveva ragione: uno dei problemi più pesanti di cui soffre il nostro Paese è la burocrazia. Per rispettare i termini stabiliti dal decreto del Fare, che ha messo a disposizione 150 milioni per la messa in sicurezza le scuole più sgarrupate d'Italia, varato dal precedente governo, gli enti locali  -  comuni e province  -  avranno tempo fino a fine aprile. Entro lo scorso 28 febbraio, scadenza prefissata dal decreto, erano stati affidati lavori per meno di un quarto della somma stanziata dal Enrico Letta. "Lo scorso novembre  -  si legge nel sito del ministero dell'Istruzione  -  il Miur ha dichiarato finanziabili 692 interventi in base graduatorie fornite dalle regioni. Il termine per l'affidamento dei lavori scadeva il 28 febbraio 2014. Il ministero ha monitorato e sollecitato costantemente". Ma il 27 febbraio, ad un giorno dalla scadenza, "risultavano affidati soltanto 207 interventi per un totale di  35,7 milioni di euro. In altre parole, poco meno del 30 per cento del totale dei lavori finanziabili e appena il 24 per cento delle risorse disponibili. E "per evitare di vanificare il lavoro fatto negli scorsi mesi è stata disposta la proroga", spiegano da viale Trastevere. Tra le regioni più lente la Sardegna, con appena un lavoro affidato sui 24 ammessi a finanziamento: il 4 per cento. Seguita da Lazio, Abruzzo, Molise ma anche Lombardia e Liguria, con meno di un quarto di lavori affidati. Le due regioni più virtuose sono Toscana e Emilia Romagna con tassi di completamento delle procedure vicine al 50 per cento. Ma al di là della lentezza delle singole regioni, con tutta probabilità, c'è anche un problema di norme eccessivamente complicate che costringono gli enti locali ad eccessivi perdite di tempo. E' stato proprio il presidente del consiglio Renzi a dichiarare nel suo discorso di insediamento guerra alla burocrazia definendola "la madre di tutte le battaglie". In effetti, i due miliardi e mezzo di euro "promessi" dall'inquilino di Palazzo Chigi per rimettere in piedi una buona parte dei plessi scolastici meno sicuri sono già disponibili. L'Ance  -  l'Associazione nazionale dei costruttori edili  -  ha infatti calcolato che tra il 2004 e il 2013 sono stati stanziati 3,6 miliardi tra fondi nazionali e fondi europei destinati ai malmessi edifici scolastici nostrani. Una buona fetta dei 13 miliardi di euro stimati nel 2008 dalla Protezione civile per mettere in sicurezza tutti i 36mila plessi scolastici italiani. Ma di quel gruzzolo soltanto poco più un miliardo è stato realmente "attivato", come si dice con termine burocratico. La restante parte, oltre 2,5 miliardi è ancora in attesa di essere speso e il nuovo governo non sembra intenzionato a farsi scappare l'occasione. Anche perché le scuole del Belpaese sono piuttosto datate se è vero che due e edifici scolastici su tre hanno quasi 50 anni di vita e quasi uno su cinque è stato costruito ai tempi del Regno o durante il fascismo: ha cioè 70 anni di vita alle spalle. Leggi i commenti I commenti dei lettori 
Tentativi simili, in passato, ne erano stati fatti, ad ogni congresso della Camera del Lavoro la Fiom metteva sul piatto la sua mozione "No Tav". Ma fino a ieri non si era mai riusciti a raggiungere un consenso tanto ampio da approvare una risoluzione che dicesse chiaramente no all'opera. È la prima volta che la Cgil torinese prende posizione in maniera netta e univoca e per i metalmeccanici è un successo. Dichiara l'ordine del giorno votato a larga maggioranza dal congresso provinciale: "La Cgil di Torino ritiene che occorra riconsiderare, valutando attentamente le prospettive dei volumi di movimentazione delle merci in ambito transnazionale, l'opportunità, la praticabilità e i relativi costi delle grandi opere previste, a partire dalle opere costose come la Tav". I delegati si sono trovati d'accordo su questa affermazione. E per la prima volta, segno che il clima è cambiato, il documento contrario alla Tav ha incassato la maggioranza dei voti, una maggioranza di 169 voti contro 82. Non c'è più soltanto la Fiom a dire no alla Torino-Lione, ma anche altre categorie. Il loro voto è stato determinante: funzione pubblica, lavoratori delle comunicazioni, scuola, bancari. "È uno straordinario risultato, segno di un nuovo orientamento di cui tutti dovranno tener conto, anche in vista delle prossime elezioni regionali" commenta il segretario torinese della Fiom, Federico Bellono, fautore del documento. Che prosegue, mettendo in chiaro che il sindacato non ha cambiato bussola di punto in bianco, senza criterio: "È necessario investire su opere utili e immediatamente cantierabili  -  specifica  -  agendo in funzione di priorità sociali, quali ad esempio la mobilità sostenibile e la messa in sicurezza del territorio alla luce di un piano infrastrutturale che abbia come riferimento i contenuti del piano del lavoro proposto dalla Cgil". È una svolta, senza precedenti. Tanto da lasciare quasi senza parole il presidente dell'Osservatorio della Torino-Lione, l'architetto Mario Virano: "Non me l'aspettavo  -  reagisce  -  E vorrei capire da quale contesto è uscito questo documento, la Fiom ha una posizione, la Fillea (gli edili, ndr) ne ha un'altra". Il giudizio è comunque secco: "Mi sembra un'interpretazione non troppo lungimirante dell'influenza delle cosiddette grandi opere sulla possibilità di generare lavoro e sviluppo  -  argomenta Virano  -  Perché i 3,3 miliardi messi dall'Unione europea sono un grande potenziale di attività e di lavoro. E non sono destinabili ad altre opere". E chiosa: "In ogni caso, l'opera è partita. Mi pare dunque una riflessione quantomeno tardiva". Giorgio Airaudo, ex segretario dei metalmeccanici, oggi deputato di Sel è di tutt'altro avviso: "Non sono stupito  -  dice, sottolineando di aver "cambiato" lavoro  -  A Torino c'è sempre stata una critica sull'utilità di quest'opera, ben oltre la Fiom. È vero che in altri congressi ci avevamo provato senza riuscirci, ma adesso i tempi sono cambiati. E questa posizione è in sintonia con questo momento, perché il Tav è un'opera pensata per un mondo che appartiere alla preistoria, un mondo di gigantismo che non c'è più. E a me non risulta che le Ferrovie non siano in grado di sostenere investimenti oltre il 2020". Anche se i lavori sono già cominciati? "Se dovessero essere interrotti domani, non se ne accorgerebbe nessuno". 
