Domani sull'edizione di giovedì di Repubblica Torino il resoconto integrale del forum con Sergio Chiamparino, ex sindaco oggi candidato per il centrosinistra, sulle elezioni del 25 maggio: giudizi sugli avversari, avvisi agli alleati, considerazioni sull'election day. E poi le prime mosse se conquisterà piazza Castello. Con una promessa: "Non butterò via tutto: se ci sono cose positive della precedente amministrazione le valuterò". [[ge:rep-locali:rep-torino:85537394]] 
None Leggi i commenti I commenti dei lettori 
None Leggi i commenti I commenti dei lettori 
Il Coro della Cappella Sistina, che abitualmente accompagna le celebrazioni liturgiche del Santo Padre, ha ufficialmente inaugurato la ventisettesima edizione del Salone del Libro che ha come ospite d'onore la Santa Sede. "L'arte e la cultura - ha spiegato il direttore del Coro, Massimo Palombella - arrivano spesso dove nè la teologia nè la diplomazia possono giungere. Il Coro della Sistina, che è il più antico del mondo, può così fare da ponte per avviare un dialogo nella direzione dell'ecumenismo. Questo perché la cultura è cultura, indipendentemente dalla sede che e dalla storia". Poi ha preso la parola Ernesto Ferrero, scrittore e direttore del Salone: "Ci lusinghiamo di credere che i cinque giorni di maggio in cui ci ritroviamo anno dopo anno rappresentino una sorta di soggiorno in una farm della mente e del linguaggio che ci faccia uscire depurati e restituiti ad una voglia del fare e del dire meglio". Ferrero ha anche ricordato che "il motivo conduttore di quest'anno è il bene, una parola che non è culla, non è trendy, non fa notizia. Questo, ha portato però, a far vincere nichilismo e catastrofismo perché intellettualmente più smart ma la positività continua a lavorare sottotraccia". Il Salone 2014 si è dato, dunque, come motivo conduttore, il bene "per capire - ci ha tenuto a sottolineare il direttore - dove corrono oggi confini sempre più labili dell'etica privata e collettiva. Il nostro eroe potrebbe tornare ad essere un personaggio letterario, quell'operaio specializzato che va in giro per il mondo con la sua chiave a stella, come il Tino Faussone protagonista del romanzo di Primo Levi, spesso citato, ma poi dimenticato". Rolando Picchioni, presidente della fondazione che organizza la kermesse libraria ha sottolineato: "Celebriamo un'edizione che auspichiamo faccia epoca, anche per i tanti che sentono e vivono il Salone di Torino come un bene inalienabile e un patrimonio comune della cultura italiana". Il riferimento è alla presenza del Vaticano. Davanti alle autorità ecclesiastiche presenti stasera all'evento inaugurale, Picchioni, dopo aver espresso il suo rammarico per l'assenza del cardinale Gianfranco Ravasi, dovuta ad una improvvisa indisposizione, ha voluto ricordare alcune parole "in sintonia con lo spirito del Salone" di Papa Francesco: "dialogare con tutti significa prendere l'iniziativa senza paura, andare incontro, cercare i lontani e arrivare agli incroci delle strade per invitare gli esclusi. La pluralità di posizioni è espressione di libertà, quindi non è un male ma un bene". 

ROMA - La Diatec Trentino vince al tie break 3-2 (23-25, 25-23, 38-36, 22-25, 15-11) contro l'Upcn San Juan la seconda gara del Mondiale per club in corso a Belo Horizonte, in Brasile. Un successo ottenuto con fatica in oltre due ore e venti minuti di gioco e al termine di una partita molto equilibrata. Per quanto riguarda il discorso qualificazione la squadra dolomitica rimane in corsa e tutto si decide al termine della terza giornata in programma giovedì. La formazione allenata da Roberto Serniotti è terza, (si qualificano le prime due) a un punto proprio degli argentini, e avrà sulla carta l'impegno più facile contro l'Esperance fermo a zero punti e tagliato fuori dai giochi. Ma alla Diatec non è sufficiente vincere nettamente, Birarelli e soci dovranno seguire con attenzione le sorti dell'altra sfida tra Al Rayyan e Upcn. Agli argentini basta vincere anche solo al tie break per approdare alla semifinale. Nella partita di stasera Trento ritrova il bomber Sokolov autore di 26 punti (due muri e un ace), top scorer, e la spinta dei centrali con Birarelli autore di ben sei muri vincenti, tre ace e un totale di 12 punti e Solè con 14 punti e tre block vincenti innescati dalla regia di Suxho (unica novità nello starting six rispetto alla precedente partita). Bene pure Lanza con 15 punti e tre muri. In casa argentina non bastano i 24 punti (tre ace e un muro) di Theo Lopes e i 23 di Oltenau per fare bottino pieno. In apertura di gara Trento è molto contratta e soffre soprattutto il muro degli avversari. Infatti gli uomini guidati in panchina da Fabian Armoa vanno a segno in questo fondamentale subito quattro volte (due su Sokolov e altrettante su Lanza). Immediata la reazione gialloblù che non lascia scappare via la formazione argentina. Il break di vantaggio dei ragazzi allenati da Serniotti costringe l'Upcn a fermarsi per un minuto e parlare. Il sorpasso dei sudamericani nella fase finale si rivela decisivo. Theo Lopes e compagni sono bravi a tenere alto il ritmo nel cambiopalla e a trovare un ulteriore break. Upcn in vantaggio. La Trentino Diatec prova a reagire alla ripresa del gioco: Sokolov picchia da prima linea e Birarelli trova ace e muro per ottenere il primo vantaggio. Con battuta e attacco la squadra di San Juan riprende, però, immediatamente quota e rimane incollata agli avversari. La nuova fiammata gialloblù firmata Sokolov lancia i dolomitici che sfruttano al meglio il cambiopalla. Il finale si gioca punto a punto e con qualche errore di troppo sia da una parte che dall'altra. Trento scappa via e questa volta gestisce bene il vantaggio fino alla conclusione del set. Il terzo periodo è lungo e ricco di emozioni. I due sestetti si alternano alla guida del parziale, provano a superarsi ma nessuno ha la forza per trovare lo sprint vincente. Inevitabilmente si arriva al finale uno di fianco all'altro e comincia il solito braccio di ferro con l'Upcn che guadagna otto palle set ma non le capitalizza, cosa che Trento, invece, riesce a fare alla settima occasione: il 38-36 è deciso da un ace di Birarelli e da un errore di intesa fra Gonzalez e il proprio centrale Santos Junior. La battaglia riprende nel quarto set. Partono meglio gli argentini grazie e muro e fase offensiva. Grinta e carattere permettono a Birarelli e compagni di restare ancorati al match. A firmare la fuga argentina e l'opposto Theo Lopes. Allora Trento prova a riprendere quota sfruttando il buon momento dello schiacciatore portoghese Ferreira. Anche in questo caso il finale di set è tirato, alla fine decide Theo Lopes. Si va al tie break. Il quinto set registra la partenza a razzo dell'Upcn con Olteanu sugli scudi, poi la replica Sokolov permette di trovare il pareggio. Lo strappo decisivo in favore dei trentini arriva col muro: Sokolov, Birarelli e Lanza abbassano la saracinesca. Nell'altro match del girone L'Al Rayyan fatica solo il primo contro l'Esperance e poi si aggiudica nettamente l'incontro in un'ora e otto minuti di gioco. In evidenza Kaziyski che mette a terra 16 palloni ben coadiuvato da Sanchez con 15 punti. Tra le due squadre netta la differenza a muro con i qatarini che piazzano dodici block vincenti contro appena due degli avversari. Risultati seconda giornata: Diatec Trentino-Upcn 3-2, Al Rayyan-Esperance 3-0. Classifica: Al Rayyan 6 punti, Upcn 4, Diatec Trentino 2, Esperance 0. Prossimo turno. Diatec Trentino-Esperance (giovedì ore 22), Upcn-Al Rayyan (giovedì ore 19). Argomenti volley trento volley Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
In un Carlo Felice vuoto, in una atmosfera irreale, ieri sera, alle 20,30, orchestra, coro e solisti si sono ritrovati per un assaggio di "Carmen" da offrire in streaming ai melomani delusi dallo sciopero. Strumentisti in buca, sul podio il direttore musicale di palcoscenico Giorgio Bruzzone; sul palcoscenico, in abiti normali seduti su alcune seggiole i cantanti solisti, mentre alle spalle erano sistemate le coriste in costume e dietro a loro l'automobile americana che fa parte della scenografia voluta dal regista Davide Livermore che ha ambientato l'opera di Bizet a Cuba. Fuori teatro è scoppiata la contestazione: urla e improperi da parte dei sostenitori dello sciopero contro coloro i quali hanno lavorato per lo "streaming". E si è arrivati quasi alle mani, dopo le 22, quando dal teatro sono usciti alla spicciolata, dall'ingresso degli artisti che dà su via Vernazza, gli artefici dello spettacolo, con carabinieri e poliziotti che a fatica hanno cercato di evitare che la situazione degenerasse. Urla, improperi e applausi ironici sono stati rivolti da una cinquantina di scioperanti contro le maestranze che sono andate comunque in scena. [[ge:rep-locali:rep-genova:85731822]] Giorgio Bruzzone ha attaccato il Preludio cui è seguita la prima parte dell'opera con la celebre "Habanera" cantata da Carmen, Sonia Ganassi, applaudita calorosamente dai colleghi (accanto a lei, il tenore Francesco Meli). Poi, dopo qualche minuto, lo streaming si è interrotto, e i due conduttori hanno sottolineato il valore del messaggio: un'opera ha bisogno di tutte le componenti di un Teatro, non solo gli artisti, ma anche i tecnici e quanti stanno dietro le quinte e garantiscono la realizzazione di una messa in scena, pur senza apparire. Una "prima" particolare, insomma, che i sindacati contrari allo sciopero avevano fortemente voluto, dando credito alla disponibilità del sindaco Marco Doria a trattare su tutti i punti del piano industriale inviato al Ministero. Di parere contrario Cgil e Cisl che avevano posto come condizione necessaria alla sospensione dello sciopero il ritiro immediato dal piano dei 23 esuberi previsti. Una posizione decisa che non lascia al momento molti margini di trattativa. Anzi, lo scontro quasi fisico tra le parti fuori dal teatro, sottolinea come la spaccatura sia destinata ad approfondirsi. Argomenti genova carlo felice scioperi carmen 
