IN PRIMO PIANO LOOP FESTIVAL Si guarda al cinema, ma non è un film. Si ascolta in sala, ma non è un concerto. Si segue in silenzio, ma non è un dibattito. Si legge, ma non è una rivista. L'indovinello potrebbe andare avanti per ore, quasi a "Loop". Ed è esattamente questo il titolo del festival multimediale in programma da  stasera nei cineporti pugliesi. Cinque incontri per raccontare la storia di altrettante icone del pop, ripercorrendo la loro discografia attraverso la visione di videoclip, mediometraggi, opere animate e progetti multimediali. Si parte con un focus su Bjork: l'appuntamento è alle 21 in carne e ossa al cineporto di Bari (virtualmente, in streaming nei cineporti di Lecce e Foggia).  Il giornalista Luca Valtorta  -  in compagnia di Michele Casella e Marilù Ursi  -  conduce il pubblico in un viaggio attraverso la carriera della formidabile artista islandese analizzata attraverso la sua musica, i film in cui ha recitato e le sue collaborazioni audiovisive. Ma non sarà un incontro tradizionale: "Loop" prevede infatti una serie di appuntamenti in cui il metodo di approccio alla materia audiovisiva viene ribaltato, avvicinando gli spettatori a uno scambio diretto con esperti del settore. Un viaggio audiovisivo che esplora cinque esperienze sonore di fondamentale rilievo internazionale: dopo Bjork, infatti, tocca a Sigur Rós (9 ottobre, interviene Francesco Pacifico),  Arcade Fire (16 ottobre, con Luca Pacilio), Beach House (23 ottobre, con Edoardo Bridda) e a chiudere i Daft Punk (30 ottobre, con Cecilia Ermini). Ingresso libero,  www. loopfestival. it SUBSONICA Proprio come nel capolavoro di Herzog "Fitzcarraldo" il loro ultimo cd porta "Una nave in una foresta". A distanza di tre anni dal loro ultimo lavoro  'Eden' i Subsonica tornano con un nuovo progetto discografico, uscito il 23 settembre scorso, che mescola funk, rock ed elettronica. Un album, il settimo in studio pubblicato dall'inizi della loro carriera cominciata a metà degli anni Novanta,  intitolato appunto "Una nave in una foresta" composto da dieci tracce che unisce atmosfere sonore rarefatte, uno dei loro marchi di fabbrica, a piccole poesie contemporanee in cui si parla del rispetto dell'uomo, della natura e dei rischi che la tecnologia potrebbe generare al nostro sistema di vita. Di questa nuova avventura musicale se ne saprà di più nello showcase che avrà come protagonisti Samuel, Max, Boosta, Ninja e Vicio in programma oggi alle 18,30 nella libreria Feltrinelli di Bari (prenotando o acquistando il cd si avrà diritto ad un invito all'evento). ORCHESTRA DE FALLA L'associazione culturale e musicale De Falla dà inizio alla nuova stagione di concerti. È il nono anno per la rassegna chitarristica internazionale della Puglia, e il primo appuntamento è stasera alle 20,30 nell'auditorium della chiesa del Gesù a Bari, in via Sangiorgi: l'inaugurazione spetta a un recital per flauto e chitarra con Paola Narraccio e Francesca Vitale, che si esibiscono su un repertorio di Machado, Scarola, Piazzolla e Bergeron. Ingresso libero, Info 339.893.56.24. LIBERA Due giorni dedicati alla memoria e l'impegno per le vittime innocenti Gaetano Marchitelli e GiovanBattista Tedesco. Li propone oggi e domani tra Bari e Taranto il coordinamento regionale di "Libera". Un'iniziativa che si intreccia a un altro appuntamento: alle 10, infatti, nella Galleria SpazioGiovani in via Venezia si presenta  il progetto che l'associazione e la scuola pugliese di grafica e fumetto "Grafite" hanno ideato per l'avvio di un corso triennale di fumetto all'interno di un immobile confiscato alla criminalità organizzata, in piazza San Pietro a Bari vecchia. "La creatività entra nel bene confiscato" mentre oggi in tutta la città faranno l'ingresso ''Memoria, impegno, giustizia'': alle 12 incontro nella chiesa del Redentore e alle 19 il dibattito si sposta a Carbonara. Domani, invece, Libera raggiunge Taranto per una giornata di mobilitazione dal titolo ''Fare memoria per fare presidio''. SCUOLA SAN NICOLA Per la "scuola di frontiera" hanno realizzato addirittura un video. Testimonial: gli studenti delle ultime due terze, che hanno raggiunto il diploma lo scorso anno. Per raccontare la loro positiva esperienza e la  propria storia, che poi è quella della San Nicola, lunga 123 anni. Ed è la storia anche dei 23 studenti che popolano l'unica prima media ai nastri di partenza. Ma poco importa: l'istituto di Bari vecchia oggi fa festa comunque. Tutti invitati alle 10, in largo Urbano II, per celebrare l'avvio dell'anno scolastico.  Un'occasione  -  spiegano dalla scuola- per visitare il luogo dove non si imparano soltanto l'italiano, la matematica, la storia  e la geografia. Un luogo che per molti adolescenti che abitano nei vicoli è una seconda casa, un posto sicuro e accogliente dove potersi esprimere liberamente, dover poter sprigionare energie positive, dove poter mettere a frutto i differenti talenti e sperimentare avventurosi percorsi di vita. Perché  -  concludono - la scuola San Nicola spalanca le porte a chiunque ama la scommessa della rinascita di un quartiere spesso sottovalutato o sconosciuto. Musica KERLOX DYNAMIC BAND Alle 21,30 all'eKoiné ri-pub di Bari è in programma il concerto della Kerlox Dynamic band. Ingresso libero. ANTONIO MARTINO Al Tavli di Bari, in strada Angiola, alle 21 è in programma  The soul dictionary vinile live set con Antonio Martino. Ingresso libero. LONESOME LEASH Al Tolleranza zero di Foggia, alle 21,30 è in programma il concerto Lonesome Leash (folk/jazz/blues - New Orleans). Ingresso libero. STEVIE WONDER TRIBUTE Al Birrbante di Bari, alle 21,30 è in programma l'appuntamento con A night with Stevie Wonder tribute. Info 080.924.99.53. EMANUELE ARCIULI Domani alle 20,30 al Circolo Unione di Bari è in programma "Debussy verso l'isola di Giava": Emanuele Arciuli in una esclusiva conversazione per Anima mea. Ingresso libero. VIA FRANCIGENA Alle 19.30 è l'organo il protagonista del sesto appuntamento del Festival 'Via Francigena del Sud', nell'antico convento di San Matteo, a pochi chilometri da San Marco in Lamis. Info: www. festivalviafrancigena. it ROSARIO LE PIANE Al Bilabì di Bari alle 21 è in programma  il live di Rosario Le Piane, ispiratore del progetto One man band. Info 080.897.60.81. MODALITÀ PROVVISORIE Al Jamaica di corso Italia a Taranto è in programma il concerto di Le modalità provvisorie. Info  099.736.29.7 LIBERA NOS A MALO Al Jet set di Palagiano alle 22 è in programma il concerto dei Libera nos a malo live. Info 328.839.03.11. Teatro TEATRO DUSE Fino al 5 ottobre (lunedì escluso), al teatro Duse di Bari va in scena "E gli olmi ricominciarono.... Perché così... zia Rosa", tre atti unici per la regia di Renzo Deandri. Info: 080.504.69.79. FIBRE PARALLELE Sono aperte le iscrizioni per i laboratori di teatro condotti dalla compagnia teatrale Fibre Parallele. Oggi dalle 18,30 è in programma la lezione aperta di prova. Per informazioni:  info@fibreparallele. it TRANINDANZA I piedi più artistici e creativi della Puglia balleranno, fino al 5 ottobre, dominando il palco dello storico Cinema Teatro Impero, a Trani. È l'appuntamento con "Tranindanza", che prende il via alle 20,30. Info 0883.58.34.44. PHOTOSHOCK Al Teatro Di Cagno di Bari, alle 21 primo appuntamento della rassegna veni vidi risi con  "Photoshock" presentata dalla Compagnia Quanta brava gente.  Info 080.502.74.39. FESTIVAL DEI POPOLI Ad Aradeo è in programma il Festival dei popoli, che si svolge fino al 6 ottobre, articolato in un ricco calendario di mostre, spettacoli musicali tipici del Mediterraneo Africano e di danza, incontri e dibattiti, workshop, cene interculturali itineranti nei più bei palazzi e luoghi di aggregazione del Salento. Info: info. popoli@gmail. com. TEATRO ALLA CARTA Al ristopub Zapoj di Foggia, alle 21,30 è in programma il teatro "alla carta" a cura della compagnia Teatro dei Limoni: si scelgono da un menu gli spettacoli, da eseguire all'interno del pub. Info 328.336.28.71. Cinema TUTTO SUA MADRE Nell'ambito della rassegna "Cinema sotto le stelle", alle 20,30 in piazza Colamussi a Rutigliano è in programma la proiezione di "Tutto sua madre", diretto da Guillaume Gallienne. Ingresso libero. FRANCESCO PADRE A Molfetta prendono il via le riprese del cortometraggio "Francesco Padre", liberamente ispirato alla vicenda dell'affondamento del motopeschereccio Francesco Padre ML990 avvenuta la notte tra il 3 e 4 novembre 1994. I 400 COLPI Al Metropolis di Mola di Bari, alle 19 e 21 è in programma la proiezione di 'I 400 colpì di Truffaut. Info dautore. apuliafilmcommission. it Incontri INCONTRI CON I VIAGGIATORI La sezione barese de L'Angolo dell'Avventura, propone alle 20 nella sede del Don Guanella in via Petroni a Bari l'Incontro con i viaggiatori: si va alla scoperta di Ghana - Togo  -  Benin con Salvatore Valente. Ingresso libero. NUOVA FIERA SPOSI A Campi Salentina, dalle 10 al centro fieristico nella zona industriale è in programma l'appuntamento con Nuova Fiera Sposi. Info nuovafierasposi. com BAZAR DEL DONO Apre a Lecce alle 18,30 nei nuovi spazi di Via Zanardelli, il rinnovato "Luogo Comune", uno spazio condiviso che ospita al suo interno il nuovo ciclo di attività del 'Bazar del Dono', progetto premiato dalla Regione Puglia e finanziato tramite Principi Attivi 2012. Ingresso libero. EXTRA DIVINO Alla Sala Murat di Bari alle 10 è in programma l'apertura delle aziende che partecipano a "Extra DiVino: extra virgin olive oil and wine international week". Ingresso libero. AMBIENTE A partire dalle 18 nel Chiostro comunale di Gioia del Colle, in piazza Margherita di Savoia 10, si tiene il workshop "Pars_Eco - Metodologie e strumenti intelligenti per l'ambiente. Lancio della campagna di sperimentazione per la raccolta di oli vegetali esausti". Ingresso libero. Libri FRANCESCO CAROFIGLIO Al Feltrinelli point di Brindisi, alle 19,15 Francesco Carofiglio presenta "Voglio vivere una volta sola". Ingresso libero. BOOKCROSSING Nella sede dell'associazione Dicunt in via Scipione Crisanzio, a ottobre verrà allestito uno spazio dedicato al bookcrossing. L'iniziativa prevede la messa in circolo di libri per tutti per promuovere la lettura. Info 328.595.93.59. FESTA NONNI In occasione della Festa dei nonni, alle 17:30 al centro polivalente anziani di Mola, Marianna Pacucci presenta "Nonni da Favola" e alle 18,30 a "Libriamo?" a Mesagne, Cosimo Rodia presenta Fiabe e leggende di Terra d'Otranto PREMIO LETTERARIO È stata lanciata la prima edizione del Premio Letterario Fortuna Dautore. Il concorso è esteso ad autori e poeti provenienti da tutto il Paese e comprende cinque sezioni in lingua italiana: poesia, libro edito di narrativa corto letterario, testo teatrale e libro edito su turismo culturale e folklore. Il bando di concorso ha come data di scadenza il 15 ottobre, info compagniadautore. it 
NEW YORK - Un recente attacco informatico contro la banca statunitense JPMorgan Chase ha compromesso le informazioni di circa 76 milioni di famiglie e 7 milioni di piccole imprese. Lo ha annunciato la stessa banca, affermando che nell'attacco sono stati rubati informazioni come nomi, indirizzi, numeri di telefono e indirizzi e-mail. Tuttavia, JPMorgan sostiene che non ci siano prove che la breccia abbia riguardato anche i numeri di conto, le password, i numeri di previdenza sociale o le date di nascita dei clienti. La banca ha inoltre affermato di non avere notato truffe insolite ai danni dei clienti in relazione alla breccia nella sicurezza. JPMorgan Chase, la più grande banca degli Stati Uniti per risorse a disposizione, sta lavorando con le forze dell'ordine nelle indagini sull'attacco. La questione della sicurezza informatica nella banca americana è stata sollevata dal New York Times , secondo il quale alcuni hacker con legami con l'Italia abbiano assaltato nuovamente con successo i sistemi della banca. JPMorgan ha confermato l'attacco di hacker dello scorso luglio: i pirati sarebbero riusciti a conquistare l'accesso a decine di server dell'istituto e ad ottenere informazioni su oltre un milione di conti correnti, pur senza poter sottrarre fondi ai clienti. Oggi la banca ha invece fatto sapere di non aver subito altri attacchi oltre a quello di luglio e ha bollato come falsa la notizia rilanciata dal Nyt di una seconda intrusione. Ma il il giornale non ha fatto marcia indietro e ha continuato a dare per buono quanto rivelato dalle sue fonti. Argomenti jp morgan chase hacker 
TORINO – Quando si dice cuore Toro. All’ultimo respiro, dagli 11 metri, i granata piegano il Copenaghen nella seconda giornata della fase a gironi di Europa League, la prima gara davanti al proprio pubblico. Tifosi che possono festeggiare salutando un successo dei loro beniamini, tornati sul palcoscenico europeo dopo vent’anni, superando i preliminari e ora dopo questo risultato, sofferto ma quanto mai voluto, issatisi al comando del girone B in compagnia del Bruges corsaro ad Helsinki, prossimo avversario del club del presidente Cairo, sempre allo stadio Olimpico. [[ge:rep-locali:repubblica:97196360]] QUAGLIARELLA UOMO DELLA PROVVIDENZA – L’uomo della provvidenza è Fabio Quagliarella, che entra poco dopo metà ripresa e in pieno recupero sblocca il match dal dischetto, dopo aver subito fallo (una vistosa trattenuta) dall’ex Bologna Antonsson. L’attaccante arrivato dalla Juve si incarica della trasformazione e con freddezza spiazza il portiere scandinavo, firmando il gol vittoria che consente di mettere in discesa il discorso qualificazione. E Giampiero Ventura, esordiente a 66 anni, mantiene anche l’imbattibilita’ europea. Doveva essere la partita di Amauri ma il brasiliano ha deluso, in coppia con Martinez, con Sanchez Mino a sostegno trasformando in pratica il modulo granata in un 3-4-1-2. Senza trascurare la spinta che viene dagli esterni, con Darmian e Molinaro spesso e volentieri attaccanti aggiunti sulle rispettive fasce. L’ex parmense, un moto perpetuo sulla sinistra, è il migliore in campo. TRAVERSA DI MORETTI, ANDERSEN PARA SU MOLINARO – Contro un avversario compatto, che appena può abbassa i ritmi con un prolungato giro palla, i padroni di casa cercano con continuità la via della rete, ma non brillano per efficacia sotto porta. Certo a metà prima frazione è solo la traversa a negare il vantaggio all’incornata di Moretti su torre. Pochi minuti e Darmian trova il pertugio giusto per cavalcare verso l’area danese, il suo traversone pesca Molinaro che da fuori area impegna ancora Andersen. In avanti la squadra si Solbakken si fa vedere pochissimo, ma al 36′ un colpo di testa di Cornelius sfiora l’incrocio. Almeno fino all’ingresso nella ripresa di Jorgensen e Kakaniklic, quest’ultimo vicino al gol con un diagonale a fil di palo. VENTURA RISCHIA E VIENE PREMIATO, ALL’ULTIMO AFFONDO - Nella ripresa un guizzo di Martinez che di punta costringe ancora il portiere avversario in angolo. Ma con il passare dei minuti le energie si affievoliscono e per poco Kakaniklic non gela l’Olimpico con un diagonale che Gillet puo’ solo guardare. Nel finale allora Ventura decide di inserire in serie El Kaddouri, Quagliarella e infine Larrondo puntando sul tridente, e il suo coraggio viene premiato. All’ultimo respiro, rischiando anche il cardiopalma. Ma forse così è ancora più bello. TORINO – COPENAGHEN 1-0 (0-0) TORINO (3-5-2) : Gillet 6; Maksimovi? 6, Glik 6, Moretti 6.5; Darmian 6.5, Benassi 6.5, Gazzi 5.5, Sánchez Miño 6.5 (24’ st El Kaddouri 6), Molinaro 7; Martínez 6 (27’ st Quagliarella 6.5), Amauri 5.5 (33’ st Larrondo 6). (30 Padelli, 18 Jansson 21 Silva 20 Vives). All.: Ventura 6.5. COPENAGHEN (4-4-2): Andersen 6.5; Høgli 5, M. Jørgensen 6.5, Antonsson 6, Bengtsson 5; Gíslason 5.5 (23’ st Kacaniklic 6), Amartey 5.5, Claudemir 5.5 (37’ st Delaney sv), Toutouh 6; Cornelius 6, Kadrii 5 (13’ st N. Jørgensen 6). (21 Wiland 36 Olsen 22 De Ridder 32 Amankwaa). All.: Solbakken 6. ARBITRO: Gomez (Spagna) 6.5. RETI: nel st 49’ Quagliarella su rigore (T). AMMONITI: Benassi (T), Gislason (C), Molinaro (T) e Antonsson (C) per gioco falloso. ANGOLI : 8-3 per il Torino. RECUPERO: pt 0’, st 5’ SPETTATORI: 15mila circa. Argomenti torino fc europa league Leggi i commenti I commenti dei lettori 
MILANO - Mazzarri ritrova la vittoria e probabilmente il feeling dei tifosi. Dopo il 2-0 al Qarabag , nel secondo match del girone di Europa League, il tecnico nerazzurro ringrazia i tifosi: “Ci tengo molto a ringraziare la curva che e’ stata eccezionale e ha sostenuto la squadra dal primo all’ultimo minuto e ne avevano bisogno dopo la sconfitta contro il Cagliari”. [[ge:rep-locali:repubblica:97196082]] ”SIAMO STANCHI” - Poi il commento sulla partita: “I ragazzi hanno fatto una partita attenta e difficile, una squadra tosta, che correva, non aveva nulla da perdere – dice a proposito del Qarabag -. Tanti acciacchi? Era la sesta gara consecutiva che giocavamo, c’e’ un dispendio di energie incredibile – aggiunge il tecnico nerazzurro -. Abbiamo fatto tesoro degli errori col Cagliari. Bravi i ragazzi e brava la curva”. Domenica la sfida delicatissima di Firenze, prima di una sosta quanto mai necessaria: “Non voglio parlare troppo, dopo una vittoria voglio che tra un’ora si pensi gia’ alla sfida di domenica”, conclude Mazzarri. Argomenti inter europa league walter mazzarri Leggi i commenti I commenti dei lettori 
None Leggi i commenti I commenti dei lettori 
TORINO - Una sofferenza durata 94', ma alla fine il Torino l'ha spuntata contro il Copenaghen . E Giampiero Ventura è soddisfatto: "Avremmo meritato di vincere prima, ma portare a casa la vittoria al novantesimo mi dà tanta soddisfazione. Abbiamo giocato una grande partita, mancavamo da 20 anni dalle coppe europee, mentre il Copenaghen ha messo in difficoltà la Juve lo scorso anno. Stasera abbiamo dominato e creato molto, questo è sinonimo di crescita. Abbiamo giocato e pensato da squadra, quindi stiamo per diventare una squadra". [[ge:rep-locali:repubblica:97196360]] Decisivo il gol segnato nel recupero su rigore da Quagliarella: "Il Torino non è Quagliarella - specifica il tecnico granata ai microfoni di Mediaset - altrimenti saremmo in difficoltà. Noi giochiamo da squadra, Quagliarella è importante ma ha giocato tre partite di fila e con il Napoli domenica vuole fare una buona partita. C'era da gestire le forze. Se noi giochiamo come stasera non sempre vinceremo, ma ci ritaglieremo uno spazio sempre più importante. Se giochiamo con presunzione, le nostre possibilità sono molto più limitate. Oggi comunque ho capito che la frase 'se vogliamo, possiamo' è reale". Un gol che arriva solo al 93', sempre su rigore, situazione che al Toro non porta molta fortuna, visto che l'Europa League sul campo i granata la persero per un errore dagli undici metri di Cerci all'ultima dello scorso anno con la Fiorentina. "Sì, abbiamo sbagliato anche con Inter e Verona, se sbagliavamo anche questo ci rimanevo sul campo...", la battuta di Ventura, che tuttavia ribadisce il sogno Champions League per il futuro: "Io non allenerò più il Torino, ma credo che quello sia l'ultimo obiettivo che il Toro debba avere. Questo avviene dopo una crescita continua, non è un discorso solo economico ma di programmazione tecnica, non succede dall'oggi al domani. Tra tot tempo, non dico anni, mi piacerebbe andare ad ascoltare la musichetta della Champions League allo stadio. Dopo tanti anni un po' di pelle granata ce l'ho". "L'Importante era vincere, è capitato a me calciare il rigore al 93' e va bene così. Un rigore che ricorderò ben volentieri, perchè è il primo gol in Europa del Toro dopo vent'anni di assenza. Una gran bella emozione, veramente una bella gioia". E' soddisfatto Fabio Quagliarella: "Tirando le somme, credo che la vittoria sia meritata", spiega, pensando già alla sfida di domenica contro il 'suo' Napoli: "Vincere è la miglior medicina, dà entusiasmo e fiducia. Domenica sarà una partita molto molto difficile". Dopo essersi sbloccato in campionato, oggi è arrivata anche la prima rete europea. E adesso sognare la Nazionale del suo ex tecnico, Antonio Conte, per Quagliarella non è più utopia: "Normale che ci speri sempre - ammette a caldo ai microfoni di Mediaset - come tutti gli attaccanti. La concorrenza è spietata ed è giusto così. La Juve? Ho fatto 4 anni stupendi in bianconero, ma ora vesto la maglia del Toro e cerco di dare soddisfazioni alla società e ai tifosi che mi hanno voluto a tutti i costi qui". E pensare che all'inizio del suo percorso granata, Quagliarella non era soddisfatto del gioco di Ventura: "All'inizio si creava quasi zero - rivela a Mediaset -, ne ho parlato con il mister e lui mi disse di stare tranquillo che le occasioni sarebbero arrivate. Ora devo dargli ragione, sta a noi adesso fare il massimo per fare più gol possibili. Pian piano l'obiettivo è quello di migliorarsi" Argomenti torino fc europa league gian piero ventura Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO - L’Inter scaccia gli incubi e torna alla vittoria davanti ai propri tifosi dopo il pesante ko di domenica scorsa contro il Cagliari. A San Siro i nerazzurri superano 2-0 il generoso Qarabag grazie alle reti di D’Ambrosio al 17′ e Icardi all’85′. Grazie al pareggio senza reti tra Saint-Etienne e Dnipro, i ragazzi di Mazzarri, a punteggio pieno e senza gol subiti, ipotecano così il passaggio del turno. Allarme per Guarin ed Hernanes, usciti con i crampi e visibilmente stanchi. [[ge:rep-locali:repubblica:97196082]] LA CRONACA, TRA I PALI CARRIZO - Robusto turnover operato da Mazzarri, che concede un turno di riposo ad Handanovic (Carrizo tra i pali) e Vidic, in dubbio fino all’ultimo. Sulle fasce c’è Nagatomo, squalificato in campionato, e D’Ambrosio, con Guarin alle spalle dell’unica punta Icardi. Gli azeri rispondono con un 4-2-3-1, con il brasiliano Reynaldo unico riferimento in attacco. L’inizio è timido da parte dei padroni di casa e, anzi, è il Qarabag ad andare vicino al vantaggio con Reynaldo che, nel cuore dell’area, non sfrutta anche grazie alla decisiva chiusura di Juan Jesus. Poi però al 17′ arriva il vantaggio nerazzurro: il ‘solito’ D’Ambrosio, già a segno a Kiev, dopo una respinta della difesa ospite, trova l’incrocio dei pali (grazie a una deviazione di Teli) e regala un po’ di serenita’ ai nerazzurri. Poco dopo sui piedi del rientrante Ranocchia, servito da Hernanes da calcio di punizione, arriva anche l’opportunita’ del raddoppio: alto di poco il destro del capitano. Sarebbe stato un eurogol. Il Qarabag, dopo un buon avvio, accusa il gol dello svantaggio e non attacca più, difendendosi però bene dalle numerose azioni sulla sinistra sull’asse D’Ambrosio-Kuzmanovic, i più attivi tra l’Inter. GUAI FISICI - La ripresa è ordinaria amministrazione per l’Inter, che rischia poco-nulla dietro, ma non crea nemmeno particolari pericoli per chiudere lo score. Colpa anche di una condizione fisica precarie: non a caso, Guarin ed Hernanes sono costretti al cambio per i crampi. Entrano Osvaldo e Obi. Anche Icardi e D’Ambrosio accusano un po' di stanchezza e il pubblico sembra essere spazientito. Ma a 5′ minuti dalla fine, proprio Osvaldo guida un contropiede, serve Icardi, che nonostante la posizione defilata sulla destra, lancia un diagonale secco per il 2-0 definitivo. Non succede nulla fino al fischio finale. L’Inter ritrova la vittoria, fa pace con i tifosi e ha già un piede e mezzo nei sedicesimi di finale. FIRENZE, POI LA SOSTA - Il posticipo di domenica sera a Firenze chiuderà questo primo tour de force dell’Inter. I risultati, tolto il clamoroso tonfo contro il Cagliari, non sono stati così negativi, soprattutto in Europa dove i nerazzurri sono primi nel girone a punteggio pieno e con la porta imbattuta. Ma ciò che preoccupa è la condizione fisica precaria: non sono stati convocati Jonathan, Dodò e Kovacic. Vidic e Palacio, stasera in panchina, non sono al meglio, Guarin ed Hernanes sono usciti con i crampi e Nagatomo sarà squalificato. Ci sono appena 3 giorni per recuperare prima di una sosta che arriva nel momento giusto per Mazzarri. INTER-QARABAG 2-0 (1-0) INTER (3-5-1-1) - Carrizo6; Andreolli 6, Ranocchia 6.5, Juan Jesus 5,5; D’Ambrosio 7, Hernanes 6 (17′st Obi 6), M’Vila 6, Kuzmanovic 6.5 (14′st Medel 6), Nagatomo 5,5; Guarin 6 (18′st Osvaldo 6.5); Icardi 6.5 In panchina: Handanovic, Mbaye, Vidic, Palacio. Allenatore: Mazzarri. QARABAG (4-2-3-1) - Sehic 6; Gurbanov 5 (23′st Sadigov 6), Teli 6, Guseynov 6, Agolli 6; Garayev 5.5, Yusifov 5 (9′st Nadirov 5.5); Muarem 5, Richard Almeida 6.5, George 5 (16′st Taghiyev 5); Reynaldo 5,5 In panchina: Veliyev, Ahmadov, Aliyev, Alaskarov Allenatore: Gurbanov. Arbitro: Kulbakov (Bielorussia) Reti: D’Ambrosio al 17′ e Icardi al 85′ Ammoniti: Juan Jesus, Medel e Muarem. Angoli: 5-4 per il Qarabag Recupero: 0′; 5′ Argomenti inter europa league Leggi i commenti I commenti dei lettori 
