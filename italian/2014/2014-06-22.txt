Una jeep in sosta su via Santa Prisca, poco distante dal Circo Massimo, ha preso fuoco alcuni minuti prima dell'inizio del concerto dei Rolling Stones. Sul posto i vigili del fuoco che hanno spento le fiamme. La macchina è rimasta parzialmente danneggiata. Un forte odore di bruciato è stato avvertito nell'area attorno alla spianata di Circo Massimo. Si ipotizza un cortocircuito e si esclude un'origine dolosa delle fiamme. 
BRASILIA - Il Camerun si prepara ad un mesto congedo dal Mondiale, ma la gara con il Brasile ha comunque un certo prestigio. E guai a parlare al tecnico dei Leoni Indomabili, Volker Finke, di combine: "Non è una partita molto importante per noi - spiega Finke -. E' chiaro che vogliamo fare una buona gara ma sfortunatamente non abbiamo alcuna pressione. Vogliamo fare una buona prestazione anche se siamo già con le valigie in mano". Finke, infine, si è pronunciato sull'allarme combine lanciato dalla Fifa  per la sfida del "Garrincha". "E' la prima volta che ne sento parlare. Ma conosco la mia squadra e sarebbe impossibile, non abbiamo  bisogno di questi sospetti, non sono cose che riguardano la mia  squadra". Il tecnico tedesco, che ribadisce che "ci saranno delle conseguenze" a livello disciplinare dopo quanto accaduto con la Croazia fra Assou-Ekotto e Moukandjo, guarda comunque avanti: "dobbiamo capire perchè abbiamo smarrito la strada. Ma parlo la lingua dei miei giocatori e so che domani vogliono fare una grande gara". Samuel Eto'o non si allena col pallone dalla sconfitta col Messico, ha provato ad accelerare il recupero e non è escluso che possa trovare spazio a partita in corso. "E' in dubbio per domani, magari potrebbe dare una mano per qualche minuto - si limita a dire Finke - Sicuramente non partirà titolare, non credo ci saranno miracoli durante la notte per cui è impossibile vederlo dall'inizio. Ma potrebbe fare alcuni minuti. Sarebbe la sua ultima partita in nazionale? Non credo, vuole giocare altri due-tre anni. Avrebbe bisogno solo di qualche settimana per stare bene e in piena forma può andare avanti a lungo. Ma non è il momento di parlare del suo ritiro". 
PORTO ALEGRE – Galvanizzata dalla sconfitta della Russia contro il Belgio, l’Algeria sfodera la partita della vita contro la Corea del Sud, portando a casa una vittoria che rischia di pesare tantissimo nell’economia del Girone H di Brasile 2014. Alla luce del risultato del Beira-Rio, i nordafricani possono affrontare gli uomini di Capello con maggiore serenità, consapevoli che una pareggio potrebbe essere sufficiente per lo storico passaggio agli ottavi (la Corea infatti in quel caso dovrebbe rifilare una goleada al Belgio già qualificato). Paga dazio una Corea che, soprattutto nel primo tempo, è lontana parente di quella ammirata contro i russi. Gli uomini di Halilhodzic vanno al riposo con il risultato già in ghiaccio: il 3-0 della prima metà di gara è sufficiente ad arginare la tardiva reazione coreana. Gli asiatici riescono solo a ridurre il passivo, per un 4-2 finale che fa dell’Algeria la squadra africana ad aver segnato più gol in una singola gara della Coppa del Mondo. [[ge:rep-locali:repubblica:89740630]] PRIMO TEMPO SENZA STORIA – Il ct coreano Hong conferma l’undici opposto alla Russia ma l’esito della gara è ben diverso, perché Halilhodzic azzecca tutte le modifiche di formazione, assegnando a Slimani le chiavi dell’attacco. Già dai primissimi minuti suona incessantemente l’allarme in area coreana, con un colpo di testa del centravanti algerino e con il sospetto atterramento di Kim ai danni di Feghouli. Il penalty negato non frena l’Algeria, che continua a spingere ma dovrà attendere il 26’ per passare, grazie ad un’azione di forza di Slimani tra i centrali asiatici prima del delizioso tocco a scavalcare Yung. Due minuti dopo, sarà il portiere a regalare (con un’uscita suicida) il raddoppio ad Halliche, che insacca di testa a porta praticamente vuota. La Corea non reagisce e, prima del riposo, cade ancora con irrisoria facilità: Slimani attira a sé tre difensori per poi servire il liberissimo Djabou, che insacca agevolmente. LA COREA SI SVEGLIA TARDI – Pur senza effettuare cambi, la Corea esce dagli spogliatoi con tutt’altro piglio, approfittando anche del presumibile e giustificato calo fisico dell’Algeria. Bastano 5’ a Son per accorciare le distanze, ma la formazione nordafricana sa chiudersi con ordine e ripartire, anche quando il ct asiatico mette in campo tutti gli attaccanti che ha. Nel momento di maggior pressione della Corea, arriva il poker algerino: è Brahimi, tra i migliori dei suoi, ad trarre vantaggio dalla staticità della difesa avversaria, inserendosi come un coltello nel burro nelle linee avversarie, segnando facilmente dopo la sponda di Feghouli. La rete di Koo, prima della mezz’ora, serve solo a rendere meno umiliante il passivo: i coreani, infatti, spingono fino alla fine per inerzia ma il risultato non correrà altri pericoli. La Corea del Sud cede all’Algeria il ruolo di possibile sorpresa del girone: l’undici di Halilhodzic è padrone del suo destino e questo, a 90’ dal termine della prima fase, è già un gran risultato. COREA DEL SUD-ALGERIA 2-4 (0-3) COREA DEL SUD (4-4-2): Jung Sung-ryong 4.5, Lee Yong 5, Hong Jeong-ho 5,5, Kim Young-gwon 4.5, Yun Suk-young 5,5, Lee Chung-yong 5,5 (18′ st Lee Keun-ho 6), Han Kook-young 5,5 (33’ st Ji Dong-won 6), Koo Ja-cheol 6, Ki Sung-yueng 6, Park Chu-young 5,5 (11′ st S.Kim 5.5), Son Heung-min 6.5 (21 S.Kim, 23 B.Lee, 4 Kwak Tae-Hwi, 6 Hwang Seck-Mo, 7 Kim Bo-Kyung, 8 Ha Dae-Sung, 15 Jon.Park, 19 Ji Dong-Won, 20 Hong Jeong-Ho, 22 Park Joo-Ho). All: Hong Myung-bo ALGERIA (4-2-3-1): Mbolhi 6, Mandi 6,5, Bougherra 7 (43′ st Belkalem sv), Halliche 7, Mesbah 6,5, Bentaleb 6.5, Medjani 6.5, Brahimi 7,5 (31′ st Lacen sv), Feghouli 7, Slimani 7, Djabou 7 (27′ st Ghilas 6). (A disp.: 1 Si Mohamed, 16 Zemmamouche, 17 Cadamuro, 3 Ghoulam, 7 Yebda, 12 Medjani, 15 Soudani, 22 Mostefa, 19 Taider, 21 Mahrez). All: Valid Halilhodzic ARBITRO : Wilmar Roldan (Col) RETI : 26′ Slimani, 28′ Halliche, 37′ Djabou, 4′ st Son Heung-min, 14′ st Brahimi, 26′ st Koo Ja-Cheol ANGOLI : 6-5 per la Corea AMMONITI : Lee Yong, Bougherra, Han Kook-Young per gioco falloso RECUPERO : 2′ e 4′ SPETTATORI : 40mila circa. Argomenti mondiali di calcio 2014 corea del sud nazionale algeria 
None Leggi i commenti I commenti dei lettori 
FRANCOFORTE - "La ripresa c'è da nove mesi, ma è ancora debole e  distribuita in modo  squilibrato. E vulnerabile. Rischiamo ancora qualche  incidente  nell'economia globale. Nel caso, tutto cambierebbe in fretta,  magari  con tracolli sui mercati finanziari e rischi geopolitici. I nodi   restano lavoro e inflazione bassa. E l'unione monetaria non è ancora   completata. Bisogna salvare l'euro. Senza, con le valute nazionali,   staremo tutti molto peggio, a nord come a sud". Così il presidente della   Bce Mario Draghi, in questa intervista a caldo sulle sfide per   l'Europa. Presidente, il capo dell'Eurogruppo Dijsselbloem ha detto di recente che la crisi è finita. Che cosa ne pensa? "La   ripresa è ormai in corso da 9 mesi. Ma è ancora debole e distribuita  in  modo disuguale nell'eurozona. Ed è vulnerabile. Possono verificarsi   incidenti nell'economia globale che cambierebbero rapidamente la   situazione. Potrebbe arrivare una disruption dei mercati finanziari, o   rischi geopolitici. Inoltre, la disoccupazione si sta stabilizzando, ma è   ancora molto alta. Già solo questo dramma pone un rischio alla ripresa   perché riduce la domanda dei consumatori". Rispetto al Regno Unito e agli Usa, la ripresa nell'eurozona è relativamente debole. Perché? "La   nostra ripresa è a uno stato iniziale rispetto agli Usa, al Regno  Unito  e al Giappone. Perciò la Bce ha adottato alcune misure il 5  giugno: i  tassi più bassi (e tasso di deposito negativo per le banche),  l'appoggio  alle banche subordinato alla concessione di credito, la  preparazione di  un programma di acquisti di titoli. In aprile osservai,  ad Amsterdam,  che tre situazioni potrebbero spingere la Bce  all'azione. La prima, una  stretta della politica monetaria, che si  riflette in un aumento dei  tassi a breve con conseguenze su crescita e  stabilità dei prezzi. La  seconda, il continuo deterioramento del  credito. Già debole da lungo  tempo. La terza, un peggioramento delle  prospettive di stabilità dei  prezzi a medio termine". Tre circostanze negative simultanee? "Abbiamo   risposto dapprima alle prime due. La bassa inflazione persiste. Se   durerà troppo a lungo, il risanamento nei Paesi in crisi sarà più   difficile. I salari in quelle Nazioni dovranno calare per migliorare la   competitività". Cioè il debito alto pesa di più con l'inflazione bassa? "Certamente,   ecco un'altra conseguenza della bassa inflazione. La riduzione dei   livelli di debito, molto importante in grandi parti dell'eurozona,   diventa più difficile con la bassa inflazione. Parlo del debito privato   come di quello sovrano". Gli europei del nord si sentono  obbligati a  pagare per gli errori degli europei del sud. Lei ha  comprensione per  questo punto di vista? "Sono ben  consapevole di questo conflitto.  Pochi mesi fa argomentai a una  conferenza negli Usa che esistono  squilibri di prima grandezza tra i  Paesi dell'eurozona, tra grandi  debitori e grandi creditori. E che non è  mai stato un obiettivo  dell'Unione monetaria europea creare creditori e  debitori permanenti.  Bisogna puntare a un'Unione equilibrata. Un  ospite americano replicò che  negli Usa il problema non si pone. Stati  come l'Oklahoma sono sempre  stati debitori mentre New York sempre  creditore. Ecco il cuore del  problema. I debiti di tutti i cittadini  degli Usa sono considerati  uguali, prescindendo dal loro luogo di  residenza negli Stati Uniti". Perché gli Usa sono un'unione politica e noi europei no? "Senza   dubbio. Gli olandesi percepiscono un problema quando pagano per i   greci, non quando pagano per altri olandesi. Ma concentriamoci un attimo   su questo concetto di "pagare". Non è poi così chiaro che alcuni Paesi   abbiano pagato per altri. In Grecia, c'è stato un condono di debiti   dovuti al comparto finanziario, ma non un default ulteriore. I Paesi dell'area euro hanno dovuto spendere molto di più per salvare le proprie  banche". La Grecia, caso limite, riuscirà a ripagare i suoi debiti? "Se   la Grecia continuerà con le sue riforme strutturali, se riporterà   ordine nelle sue pubbliche finanze e migliorerà la sua competitività, la   crescita aumenterà. In questo caso, Atene riuscirà a rimborsare. Nei   prossimi 5 anni, il servizio sul debito greco è minore di quello del   Belgio. La maggior parte del debito greco ha interessi bassi e tempi di   maturazione lunghi". La Bce non ha ancora acquistato titoli sovrani. Che cosa deve accadere per convincervi a cominciare ad acquistarli? "Sarebbe   la risposta al terzo scenario che ho menzionato prima. Al momento   comunque ci concentriamo sulle misure annunciate il 5 giugno". E' legale per la Bce acquistare titoli sovrani? "Senza   dubbio è possibile nell'ambito del nostro mandato, se gli acquisti  sono  mirati al conseguimento della stabilità dei prezzi. Non ci è  permesso  fornire finanziamento monetario agli Stati". Lei  è stato felice della  decisione unanime (Bundesbank compresa, ndr)  presa il 5 giugno.  L'unanimità sarà possibile anche su un "quantitative  easing"? "Ogni  ipotesi sarebbe prematura, un quantitative  easing può includere titoli  sovrani ma anche prestiti privati. Ne  discuteremo a tempo debito". La  sua dichiarazione,  "salvare l'euro a ogni costo", con l'annuncio del  programma di acquisto  di titoli sovrani, fu una svolta nell'eurocrisi.  E' ancora necessaria o  no? "Il programma delle Outright monetary transactions (Omt) è mirato a un rischio, specifico, di spaccatura dell'eurozona". Può succedere? "Nel   luglio 2012, i motivi di preoccupazione erano più che sufficienti.   Dissi allora a Londra che un errore di molti era sottovalutare quanto   capitale politico è stato già investito nell'euro. Poco prima di queste   mie parole, i leader politici europei in un loro summit presero impegni   totalmente vincolanti, nel cui contesto fu creata l'Unione bancaria". Le Omt sono come la bomba atomica, un deterrente da minacciare ma che non sarà mai usato? "I   mercati hanno reagito all'annuncio delle Omt in modo da rendere non   necessario il ricorso al programma. Gli spread tra i tassi d'interesse   dei titoli sovrani dei Paesi meridionali dell'eurozona e la Germania si   sono ristretti in modo nettissimo. E' stato un risultato che   nessun'altra misura avrebbe conseguito. Per essere credibili, dobbiamo   essere sicuri che potremmo usare lo strumento. Non è un bluff". Ma se lei dà tanto tempo ai leader politici, loro non sentiranno più il bisogno di varare riforme in fretta. "Sì   e no. Abbiamo il mandato di salvaguardare la stabilità dei prezzi. Non   siamo responsabili, noi della Bce, per come i politici usano il tempo   che hanno a disposizione. Ma guardate all'entità delle riforme dal  2012:  i progressi sono considerevoli. La Spagna ha ristrutturato il suo   settore bancario e il mercato del lavoro. Portogallo, Irlanda   rappresentano altri esempi, persino in Grecia i progressi sono   notevoli". Lei dice spesso che l'euro è irreversibile. Spetta a lei dirlo o ai politici? "Il   nostro mandato, insisto, è la stabilità dei prezzi. E' evidente che un   collasso dell'euro minaccerebbe la stabilità dei prezzi, agiamo  secondo  il nostro mandato". Salvando l'euro ha preso una decisione politica? "No.   Non era un tema politico. Guardiamo indietro, al 2012: alti livelli  dei  tassi sui mercati danneggiavano l'economia reale e il settore  bancario.  Tra le conseguenze possibili c'era una nuova crisi del  credito". Il coordinamento delle politiche economiche nell'eurozona è solo un primo passo? "Sì, senza dubbio". Quali saranno i prossimi passi? "Questa   sì è materia di decisioni politiche. La sovranità su accordi di   bilancio è stata condivisa. Bisognerebbe fare così anche per mercato del   lavoro e competitività, burocrazia e mercato interno. La sovranità va   condivisa al di sopra del livello nazionale. Ci sono diverse opzioni:   dare più poteri alla Commissione Ue, o agli Stati membri nel Consiglio   europeo, o creare nuove istituzioni europee. Non spetta a me decidere". L'unione monetaria allora non è completata? "No,   molto ancora serve per una perfetta unione monetaria. Il prossimo  passo  è subordinare anche le riforme strutturali a una disciplina  europea". Tornando al suo esempio dell'Oklahoma negli Usa, quale solidarietà è necessaria nell'eurozona? "Gli   Usa sono un solo Paese, l'eurozona no. Data la nostra struttura ben  più  complessa, dobbiamo cercare un sistema che assicuri che la politica   economica sia tema d'interesse comune". Ma il risultato delle elezioni europee è anche un no al trasferimento dei poteri. Ha una soluzione al dilemma? "Siamo  davvero sicuri che staremmo meglio, se avessimo ancora le valute  nazionali? Negli anni '80 e '90 avemmo molte svalutazioni, con  un'inflazione spesso alta. Oggi abbiamo un altissimo grado di stabilità  dei prezzi e un basso tasso d'inflazione. Abbiamo opportunità enormi per  crescita e lavoro. Non è colpa dell'euro se le politiche economiche  sono state sbagliate in alcuni Paesi. C'è chi vorrebbe tornare 30 o 40  anni indietro, io preferisco andare avanti". La gente vede nell'euro la causa di crisi e disoccupazione "Crisi  e disoccupazione sono il risultato di una gravissima difficoltà  finanziaria e in parte di politiche economiche errate. L'euro non le ha  causate. Dobbiamo porre fine alla crisi nell'eurozona e tornare a creare  crescita e lavoro". Ma molti vertici europei non sono serviti a nulla: che fare, ora? "Non  possiamo accettare questo presente, di bassa crescita e di  insufficiente creazione di posti. Ma non dobbiamo rimpiangere un passato  che non può essere ricreato né essere considerato migliore del  presente. Dobbiamo lavorare per il futuro, e creare non solo stabilità  ma anche crescita e lavoro". (Copyright © De Telegraaf) Argomenti interviste economia mario draghi 
None Leggi i commenti I commenti dei lettori 
Finisce in tragedia la gita domenicale di un gruppo di motociclisti cultori della Harley-Davidson: uno di loro, Lino Zonca, 67 anni, di Romagnano Sesia (Novara), ha perso la vita uscendo di strada mentre scendeva dalla Serra Morenica, nel territorio di Borgofranco d'Ivrea. La moglie, che ha 65 anni ed era seduta dietro di lui, è ricoverata con prognosi riservata all'ospedale Cto di Torino.I carabinieri stanno svolgendo accertamenti sulla dinamica. Altro incidente mortale in Val Tanaro Sale così a cinque il loro dei motociclisti morti nel weekend sulle strade del Piemonte. 
