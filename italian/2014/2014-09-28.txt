"Fa piacere essere terzi, lo siamo con merito perché siamo gli unici imbattuti insieme a Juventus e Roma. Ma questa vittoria vale poco se da martedì non ci mettiamo la testa per battere l'Atalanta. I ragazzi sono stati bravi, la partita è stata preparata bene. Complimenti ai tifosi ma anche a quelli in campo: bel derby, maschio, combattuto, deciso da una punizione battuta bene". Così il tecnico della Sampdoria, Sinisa Mihajlovic, commenta la vittoria per 1-0 nel derby con il Genoa. "Stiamo diventando una squadra - continua -, non ci adattiamo agli avversari ma cerchiamo sempre di fare la nostra partita, anche quando soffriamo. La nostra mentalità è questa, difficilmente durante le partite cambierò una punta per un difensore, noi giochiamo sempre per vincere. Il messaggio ai miei giocatori è di fare sempre il nostro gioco e cercare sempre di vincere". Gasperini ha detto che il gol di Gabbiadini andava annullato: "Non commento le decisioni arbitrali - replica Mihajlovic -, ognuno ha la sua opinione. Con questo spirito e questo atteggiamento sarei stato contento anche se avessimo vinto. Vorrei fare i complimenti al mio capitano, Gastaldello, che stamattina ha saputo che non avrebbe giocato, so quanto ci teneva ma si è comportato da vero capitano e da vero uomo". Argomenti genoa-parma sampdoria-livorno genova mihajlovic gastaldello 
Dodici dei diciotto seggi del nuovo consiglio della Città metropolitana di Bologna vanno al Pd: sono i risultati, provvisori, delle elezioni di secondo grado che hanno coinvolto sindaci e consiglieri comunali. La lista che raccoglie gli amministratori di centrodestra, Uniti per l'alternativa, ha conquistato tre consiglieri. Gli altri tre, invece, vanno, uno a testa, al Movimento 5 Stelle, a Sinistra per i beni comuni e a Rete civica. A capo della città metropolitana sarà il sindaco di Bologna, Virginio Merola. Al Pd sono andati 12 seggi: Isabella Conti (sindaco di San Lazzaro di Savena): 5.217 Daniele Ruscigno (sindaco di Valsamoggia): 5.160 Stefano Sermenghi (sindaco di Castenaso): 4.419 Irene Priolo (sindaco di Calderara di Reno): 4.413 Marco Monesi (consigliere comunale di Castel Maggiore): 4.275 Massimo Gnudi (sindaco di Vergato): 4.143 Daniele Manca (sindaco di Imola): 3.908 Lorenzo Minganti (sindaco di Minerbio): 3.384 Fausto Tinti (sindaco di Castel San Pietro Terme): 3.206 Raffaella Santi Casali (consigliere comunale di Bologna): 3.153 Benedetto Zacchiroli (consigliere comunale di Bologna): 2.971 Rossella Lama (consigliere comunale di Bologna): 2.937 Tre gli eletti per la lista Uniti per l'alternativa : Giuseppe Vicinelli (sindaco di Sant’Agata Bolognese): 4.860 Lorenzo Tomassini (consigliere comunale di Bologna): 4.805 Michele Facci (consigliere comunale di Bologna): 2.794 Infine un seggio a testa per: Rete Civica : Michela Mazza (consigliere comunale di Dozza): 4.060 M5s – Beppegrillo.it : Claudio Frati (consigliere comunale di Imola): 6.999 Sinistra per i beni Comuni : Lorenzo Cipriani (consigliere comunale di Bologna): 3.708 Il sindaco Merola si congratula con gli eletti, " sono certo che con loro potremmo fare un buon lavoro. Il Consiglio è composto dunque da 9 sindaci e 9 consiglieri comunali, da 5 donne e 13 uomini. E' stato garantito il pluralismo politico", poiché, sottolinea Merola, "tutte le voci politiche della nostra realtà metropolitana sono state rappresentate anche  attraverso la possibilità di convergere su altri candidati". Inoltre, aggiunge, "è stata garantita la rappresentanza  territoriale, saranno rappresentati tutti i territori in particolare quelli che hanno avviato processi di unioni dei Comuni e specificità territoriali come Comuni che non hanno ancora aderito ad alcun processo di unione o vocazioni territoriali specifiche come la montagna e la pianura. Entro una ventina di giorni sarà convocata la prima seduta del consiglio  metropolitano. Abbiamo l'obiettivo di approvare lo Statuto entro il 31 dicembre di quest'anno per subentrare poi dal  1°  gennaio  operativamente  all'attuale  Provincia". Argomenti città metropolitana provincia bologna virginio merola 
Vince il derby, è terzo in classifica, con vista Champions. Non sarà un lunedì come tutti gli altri quello di oggi dei tifosi sampdoriani, che si sono addormentati ebbri di gioia per aver vinto il derby della Lanterna numero 109 e si risveglieranno sicuramente euforici. Una gara con poche emozioni, avara di tiri in porta, e carica solo di grinta, combattimento e interventi al limite, come si conviene in una stracittadina, è finita con la Sud impazzita, la squadra sotto i propri tifosi e il presidente Ferrero (vincente alla sua prima sfida contro Preziosi)  entrato in campo e scatenato nella sua corsa verso la gradinata. Alla maxi festa mancava Mihajlovic, lui lascia sempre spazio e palcoscenico ai propri giocatori, ma la cosa può apparire paradossale, visto che questo successo è soprattutto suo, del tecnico serbo, che non ha avuto paura a schierare la Sampdoria che voleva, con Romagnoli titolare e capitan Gastaldello a sorpresa in panchina, che nella ripresa, mentre il Genoa seguitava ad arretrare il proprio baricentro, non ha esitato ad invitare i suoi ad andare avanti, a cercare i tre punti, con il solito atteggiamento aggressivo. Non era una partita facile, gli spazi erano intasati, il tridente blucerchiato per tutta la contesa ha faticato a trovare gli spazi giusti per pungere, ma alla fine la costanza è stata premiata, anche se ancora una volta (caratteristica proverbiale di questa Sampdoria, terza in classifica, a più due in media inglese, che incassa pochi gol e punge soprattutto su calcio piazzato) a decidere è stata una palla inattiva, con il bolide di Gabbiadini che ha sorvolato tutta l'area, non è stato toccato da nessuno e in questo modo ha finito per ingannare irrimediabilmente Perin. La Sampdoria esce da questa sfida con il cuore fra le rose e ora potrà affrontare i prossimi impegni con ancora maggiore entusiasmo. Tutt'altro umore nell'animo dei tifosi del Genoa, che esce sconfitto, ancorché non ridimensionato. Forse però c'è qualche motivo per battersi il petto, con alcune mosse di Gasperini che non hanno convinto appieno. Certamente non ha giovato alla squadra rossoblù  la perdita nella rifinitura di ieri mattina di Marchese, elemento importantissimo sia in fase difensiva che nell'elaborazione di rifornimenti sotto forma di cross. Ma anche l'aver tolto Rincon, quello che più faceva legna dei rossoblù nella zona nevralgica del campo, non è sembrata una mossa molto azzeccata, come provare un modulo inedito come il 4-4-2, mai sperimentato prima e osato proprio nel giorno più importante. Matri e Pinilla non si sono mai cercati, il primo non ha praticamente toccato palla, mentre il cileno è stato pericoloso su due colpi di testa, uno per tempo, su cui si è fatto trovare pronto Viviano. I derby si decidono anche così, con gli episodi. Se la Sampdoria ha creato poco (quello di Gabbiadini è stato l'unico tiro pericoloso nello specchio della porta difesa da Perin), il Genoa ha fatto ancora meno. Preziosi, il presidente rossoblù, alla fine ha chiosato: "Era più giusto il pareggio". Potrebbe anche avere ragione, anche se di sicuro non troverà consensi fra i supporter blucerchiati. In più il capo genoano aggiunge anche un po' di veleno, non gradendo la corsa in campo di Ferrero. "Si commenta da sola" dice. Dimenticando che in passato le faceva anche lui. Argomenti genoa sampdoria genoa-sampdoria derby di genova 
GENOVA – Sinisa Mihajlovic è ormai l’uomo dei derby. Dopo quello conquistato lo scorso anno, il tecnico serbo porta a casa anche la stracittadina numero 109. Tutto merito di una punizione di Gabbiadini arrivata a un quarto d’ora dalla fine che lancia i blucerchiati al terzo posto alle spalle di Juve e Roma. “Fa piacere essere terzi, lo siamo con merito, perche’ siamo gli unici imbattuti insieme a Juventus e Roma, ma questa vittoria vale poco se da martedi’ non ci mettiamo la testa per battere l’Atalanta. I ragazzi sono stati bravi, la partita e’ stata preparata bene. Complimenti ai tifosi, ma anche a quelli in campo: bel derby, maschio, combattuto, deciso da una punizione battuta bene”. [[ge:rep-locali:repubblica:96877318]] IMPORRE NOSTRO GIOCO - “Stiamo diventando una squadra – continua Sinisa -, non ci adattiamo agli avversari, ma cerchiamo sempre di fare la nostra partita, anche quando soffriamo. La nostra mentalita’ e’ questa, difficilmente durante le partite cambiero’ una punta per un difensore, noi giochiamo sempre per vincere. Il messaggio ai miei giocatori e’ di fare sempre il nostro gioco e cercare sempre di vincere”. Gasperini ha detto che il gol di Gabbiadini andava annullato: “Non commento le decisioni arbitrali – replica Mihajlovic -, ognuno ha la sua opinione. Con questo spirito e questo atteggiamento sarei stato contento anche se avessimo vinto. Vorrei fare i complimenti al mio capitano, Gastaldello, che stamattina ha saputo che non avrebbe giocato, so quanto ci teneva, ma si e’ comportato da vero capitano e da vero uomo”. FERRERO UOMO DI PAROLA - Un commento sul vulcanico presidente Massimo Ferrero, che prima e dopo il match si e’ lasciato andare al solito show di dichiarazioni ed esultanze. “Il presidente e’ un uomo di parola. Il suo carattere piace alla gente e ai giocatori. Vediamo come si comportera’ – conclude con una battuta – quando le cose non andranno come vorremmo”. Okaka e Gabbiadini stanno facendo progressi da gigante. “Io parlo con tutti, non solo con Okaka, per trovare la medicina giusta e motivarli – spiega Mihajlovic -. Ad Okaka rompo le scatole tutti i giorni per fargli capire dove migliorare. Ad inizio campionato non giocava cosi’, ora sta diventando un uomo squadra, fa reparto da solo, pressa, rientra, fa assist, segna. Se continua cosi’ diventa uno dei piu’ forti centravanti d’Italia. Manolo (Gabbiadini, ndr) deve essere piu’ cattivo, deve osare di piu’, credere di piu’ in se stesso, rischiare il dribbling. Mi arrabbio di piu’ quando non osa piuttosto che quando si limita al compitino”. Argomenti serie a sampdoria sinisa mihajlovic Leggi i commenti I commenti dei lettori 
None Leggi i commenti I commenti dei lettori 
"Un gol ha cambiato il risultato, chiaramente viziato". Gian Piero Gasperini non digerisce la sconfitta nel derby con una punizione di Gabbiadini ritenuta irregolare dal tecnico del Genoa. "La Samp sta facendo fortune sui calci piazzati, è un merito avere tiratori come Gabbiadini, ma questo gol era da annullare - ha detto il coach dei grifoni - altre reti sono state il frutto di blocchi e situazioni irregolari, in questo momento li stanno premiando". Insomma, Gasperini non accetta la sconfitta di misura: "La Sampdoria è un'ottima squadra, noi però abbiamo fatto bene e siamo stati sotto di loro in nulla. Peccato per il risultato ma strada facendo in campionato non saremo loro inferiori e potremo raggiungerli". Ancora sul match perso: "Si vede che era destino ma da questa partita traggo buone indicazioni, la squadra farà bene. A questa intensità e velocità trovare anche la qualità non è facile, forse i più lucidi sono stati Perotti ed Edenilson, ma sono tanti i ragazzi giovani e sono soddisfatto, non ho niente da rimproverare. Siamo solo rammaricati per un risultato che proprio non ci sta". Argomenti genoa-sampdoria genova-tortona gasperini 
None Leggi i commenti I commenti dei lettori 
