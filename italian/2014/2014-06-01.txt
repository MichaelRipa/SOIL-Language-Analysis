None Leggi i commenti I commenti dei lettori 
ROMA - Forza Italia si riprende a fatica dallo scontro frontale tra Raffaele Fitto , ribattezzato 'mister preferenze', e Silvio Berlusconi e prende posizione, in ordine sparso, cercando di riportare il dibattito sui contenuti ma agendo nella direzione opposta a quella suggerita ieri dal leader: con un dibattito aspro e a mezzo stampa, specchio di un partito minato da personalismi e divisioni. Sullo sfondo, si fa spazio la tentazione di un centrodestra unito sostenuto a distanza anche da Angelino Alfano . La sensazione, si vocifera in ambiente azzurro, è che l'ex pupillo del Cavaliere stia andato oltre le sue stesse intenzioni, oltre quel cavallo di battaglia delle primarie che sta portando diligentemente avanti, cercando di rivendicare e 'proteggere' il tesoretto di voti che lo ha riportato alla ribalta con le Europee. Il caso Fitto, intanto, si allarga, nel silenzio, e nel gelo, di Berlusconi - ad Arcore con la famiglia - e con la prospettiva di un Ufficio di Presidenza infuocato che si avrà solo dopo i ballottaggi. Il rischio è che nel frattempo la frattura interna si allarghi: martedì Berlusconi sarà a Roma dove vedrà i suoi, ma in agenda non c'è alcun incontro con Fitto. "Spaccare FI? Creare nuovi gruppi parlamentari? Solo veleni, bugie e falsità surreali", si difende l'ex governatore della Puglia puntando il dito contro il capogruppo al Senato Paolo Romani , emerso oggi come 'il nemico numero uno'. "Le primarie sono premature, mi auguro che Fitto rimanga e non faccia come Alfano", è l'affondo di Romani che giudica la proposta di primarie a tutti i livelli "improvvida e improvvisata". E c'è anche chi invoca un congresso di Forza Italia, come Daniela Santanché che twitta: [[ge:rep-locali:repubblica:87839590]] Mente Mariastella Gelmini invita a superare polemiche e divisioni: "Le polemiche non portano mai grandi frutti - scrive in una nota il vice capogruppo vicario di Forza Italia alla Camera - tanto più in un momento come questo in cui Forza Italia deve impegnare ogni sua energia nel sostenere ai ballottaggi i propri candidati. Il confronto interno è sempre positivo e aiuta a crescere purchè non degeneri  in uno scontro o, peggio ancora, in personalismi. Il virus della divisione non aiuta e allontana gli elettori". Meno improvvisato appare invece quel 'cantiere' dell'aera moderata al quale guarda tutto il centrodestra. Con il dialogo tra FI e Lega in stato avanzato e Ncd che apre al progetto senza tuttavia smarcarsi di un millimetro da Matteo Renzi. "C'è spazio per tutti" ma "continueremo a far sentire la nostra voce al governo", spiega Alfano. Il clamoroso rendez vous tra l'ex delfino e l'ex premier, è insomma congelato ma la proposta di Alfano tenta una parte di FI e cerca di mettere ordine anche all'interno di Ncd, dove un manipolo di senatori - con Naccarato in testa - non è certo indifferente alle sirene renziane. Mentre Fabrizio Cicchitto , tra i fondatori di Ncd, torna a criticare il riavvicinamento tra Berlusconi e il Carroccio: "Stando ai molti interventi politici di Forza Italia nella giornata di oggi, l'unità del centrodestra è facilissima: basta accettare tutte le gerarchie scelte dall'alto, il Ncd deve uscire subito dal governo e tutti insieme appassionatamente devono fare l'unità con la Lega su posizioni assai vicine al suo euroscetticismo e populismo". Nel frattempo, Ncd, Udc e PI si avviano a creare gruppi parlamentari per rafforzare la 'gamba' centrista del governo, utile soprattutto al Senato e sul dossier riforme, dove i numeri sono risicati. E a dare manforte alla maggioranza, magari non con un ingresso diretto nel Pd, potrebbe contribuire anche Scelta Civica, ormai segnato dalla frammentazione dopo la debacle delle Europee. Argomenti fi - forza italia nuovo centrodestra raffaele fitto silvio berlusconi maristella gelmini daniela santanché angelino alfano paolo romani fabrizio cicchitto Leggi i commenti I commenti dei lettori 
ll referendum di Courmayeur per decidere se cambiare il nome della  località turistica in “Courmayeur-Mont-Blanc” non passa: votano  appena 921 cittadini, pari al 39,46 per cento dei 2.334 aventi diritto: molto lontano del quorum del 50 per cento più uno degli aventi diritto per rendere valida la consultazione. Il flop si era già intravisto con i dati delle 19: avevano votato  soltanto 657 cittadini: il 28,15 per cento. All'appello  ne mancavano ben 1.168  Gli organizzatori non disperavano però: "La bella giornata può aver  portato alcune persone fuori porta e poi i commercianti che per questa domenica hanno tenuto i negozi aperti fin  quasi alle 20", cercavano di consolarsi i proponenti. Una ripresa dei votanti c'è stata verso sera ma non sufficiente per far cambiare nome a Courmayeur. Un referendum per rubare turisti alla Francia Il clima nelle tre sezioni dove si è votato era dunque tranquillo. Un po' meno nei bar e soprattutto sui social forum dove la discussione tra favorevoli e contrari è stata 'accesa'. Chi ha scelto di votare si è trovato in mano la scheda con il quesito "Volete che la denominazione del Comune di Courmayeur sia modificata in Courmayeur-Mont-Blanc?". "Quest'iniziativa - ha spiegato il sindaco, Fabrizia Derriard - aveva una duplice valenza: la prima culturale, come riconoscimento ad una montagna che ha dato tanto al paese; la seconda è più promozionale, ovvero per dare una riconoscibilità immediata alla località visto che il Mont Blanc è noto in tutto il mondo". La 'sorellà Chamonix - a 20 chilometri di distanza, dalla parte francese del massiccio - ha abbinato nel 1921 il suo nome alla montagna e ne ha tratto indubbi benefici: il Monte Bianco spesso è infatti associato alla località savoiarda, nonostante la maggior parte dei versanti siano affacciati sull'Italia. All'uscita dai seggi, tanti sorrisi e poca voglia di parlare tra i "courmayeureins". Paolo Broglio, direttore della scuola di sci del Monte Bianco, ha subito messo le mani avanti: "Parlo a titolo personale e sono favorevole al cambio del nome. Sicuramente può rappresentare un vantaggio dal punto di vista turistico-professionale. Non ci sono aspetti negativi in questa iniziativa, ne vedo solo di positivi". La replica è arrivata su web e con la firma di Henry Truchet, operatore turistico: "Il turismo certo non lo fai con l'aggiunta di Mont Blanc, ma con i servizi e la cortesia". E ha rilanciato: "Abbiamo un'insufficienza di posti letto negli alberghi e 23.000 posti letto nelle seconde case che restano chiuse 300 giorni l'anno. Se questo è fare turismo...". Nel dibattito è intervenuto anche Gabriele Campiglia, aggiungendo: "Conterà poco ma io sono nazionalista e non mi piace. Al limite Courmayeur Monte Bianco l'avrei votata". A poca distanza dal seggio, nella via Roma dello 'struscio', i turisti sfilavano incuriositi più dai saldi che dal referendum. Complice il ponte, l'afflusso turistico oggi è stato sui livelli di piena estate. Cristina, di Genova, in gita con alcune amiche, del voto non sapeva nulla. "Ma mi sembra una buona idea - aggiunge - il Monte Bianco è una presenza che si avverte 'fisicamentè a Courmayeur, ce lo hai davanti tutto il giorno". Argomenti courmayeur referendum 
None Leggi i commenti I commenti dei lettori 
ROMA - Il commissario tecnico della Costa d'Avorio Sabri Lamouchi ha ufficializzato la lista dei 23 convocati per i Mondiali in Brasile. Tra i giocatori scelti dal tecnico c'è anche Kolo Tourè, in cura da mercoledì scorso per aver contratto la malaria. "Oggi è il giorno più difficile in assoluto da quando sono il ct di questa squadra - ha detto Lamouchi -. Il mio lavoro mi impone di prendere delle responsabilità e delle decisioni, per cui ho comunicato a cinque ragazzi, che sono stati meravigliosi nel periodo dello stage, che non parteciperanno alla Coppa del Mondo in Brasile. Si tratta di Badra Ali, Brice Dja Djedjè, Benjamin Angoua, Lacina Traorè e Doumbia Seydou". Tra i convicati anche il romanista Gervinho. Questi i 23 'Elefanti' che andranno in Brasile: - portieri: Copa Barry (Lokeren/Bel), Gbohouo Sylvain (Sewe San Pedro), Sayouba Mandè (Stabaek/Nor); - difensori: Kolo Tourè (Liverpool/Ing), Bamba Souleyman e Didier Zokora (Trabzonspor/Tur), Jean Daniel Akpa Akpro e Serge Aurier (Tolosa/Fra), Arthur Boka (Stoccarda/Ger), Ousman Vieira (Rizespor/Tur), Constant Djakpa (Eintracht Francoforte/Ger); - centrocampisti: Cheick Tiotè (Newcastle/Ing), Yaya Tourè (Manchester City/Ing), Max-Alain Gradel e Ismael Diomandè (St. Etienne/Fra), Didier Ya Konan (Hannover/Ger), Serge Diè (Basilea/Svi); - attaccanti: Wilfried Bony (Swansea/Gal), Didier Drogba (Galatarasay/Tur), Gervinho (Roma/Ita), Giovanni Sio (Basilea/Svi), Salomon Kalou (Lilla/Fra), Mathis Bolly (Fortuna Dusseldorf/Ger). Argomenti nazionale costa d'avorio mondiali di calcio 2014 Leggi i commenti I commenti dei lettori 
ROMA - "Il commissario tecnico del Cile, Jorge Sampaoli, ha reso nota la lista dei 23 calciatori che prenderanno parte ai Mondiali in Brasile. Fra questi il cagliaritano Mauricio Pinilla, gli juventini Arturo Vidal e Mauricio Isla e l'atalantino Carlos Carmona. Inserito inizialmente nella lista pre-mondiale da 30 e "scartato" oggi, invece, il fiorentino Matias Fernandez. Questo l'elenco completo dei 23 cileni. Portieri: Claudio Bravo (Real Sociedad), Johnny Herrera (Universidad de Chile), Cristopher Toselli (Universidad Catolica). Difensori: Gary Medel (Cardiff), Gonzalo Jara (Nottingham Forest), Mauricio Isla (Juventus), Miiko Albornoz (Malmo), Eugenio Mena (Santos), Jose Rojas (Universidad de Chile). Centrocampisti: Arturo Vidal (Juventus), Marcelo Diaz (Basel), Francisco Silva (Osasuna), Felipe Gutierrez (Twente), Carlos Carmona (Atalanta), Jean Beausejour (Wigan), Charles Aranguiz (Inter), Jorge Valdivia (Palmeiras), Josè Pedro Fuenzalida (Colo Colo). Attaccanti: Alexis Sanchez (Barcelona), Eduardo Vargas (Valencia), Fabian Orellana (Celta), Mauricio Pinilla (Cagliari), Esteban Paredes (Colo Colo). Argomenti mondiali calcio 2014 Leggi i commenti I commenti dei lettori 
ROMA – Un altro passo significativo verso il ritorno in serie B. E’ quello che compie la Pro Vercelli, che comincia la finale playoff di Prima Divisione ‘targati’ UnipolSai con un successo esterno che vale una bella ipoteca sulla promozione, Termina invece in parità il primo atto nel girone B, giocato in notturna al ‘Via del Mare’, dove Lecce e Frosinone hanno impattato 1-1. Discorso ancora aperto dopo i risultati delle gare di andata dei playout, che consentiranno a due club di conservare lo status professionistico rimanendo nel campionato unico (in altre parole una salvezza che vale come una promozione) mentre relegheranno le perdenti alla discesa nei dilettanti. COSENZA COLPISCE IL SUDTIROL, PRO VERCELLI VEDE LA B – Fornisce un’altra dimostrazione di forza e compattezza dunque la Pro Vercelli, espugnando per 1-0 lo stadio ‘Druso’ di Bolzano e dimostrando davvero che non ha lasciato scorie la promozione diretta sfumata in extremis dopo il lungo duello con la Virtus Entella. E così dopo non aver lasciato chance a Feralpisalò e Savona nei precedenti turni di post season, gli uomini di Scazzola band centrano un’affermazione che li avvicina non poco all’ambito traguardo. Decisivo in questo caso il gol al 6' del secondo tempo siglato da Cosenza, lesto a ribadire in rete di testa, dopo l'uscita a vuoto di Facchin sul cross da sinistra di Scaglia. Una rete che riporta alla realtà la compagine altoatesina, che dopo la terza posizione in classifica al termine del campionato aveva eliminato in questi spareggi Como e Cremonese, dimostrando solidità e faccia tosta, facendo un pensierino alla cadetteria. Ora però dopo questo stop interno (i confronti diretti stagionali si erano conclusi 0-0 in casa del Sudtirol, mentre i bianchi piemontesi si imposero 2-0 davanti al proprio pubblico) servirà un’autentica impresa alla formazione di Rastelli nella partita di ritorno sabato prossimo al ‘Piola’ di Vercelli (ore 18). LECCE-FROSINONE, BOTTA E RISPOSTA NEL 1° TEMPO - Nel girone B finisce invece 1-1 al ‘Via del Mare’ la prima sfida fra la terza e la seconda della classifica stagionale, pari (durante la stagione entrambe le compagini hanno vinto davanti al proprio pubblico: 3-1 il Frosinone e 2-0 il Lecce) che concede un leggero vantaggio dunque ai ciociari in vista del ritorno di sabato 7 giugno al Matusa. Nonostante l’assenza per squalifica di capitan Miccoli (per lo stesso motivo out Soddimo del Frosinone). Al quarto d'ora esplode l’impianto salentino per il gol del vantaggio siglato da Papini: Gori perde palla a centrocampo, Papini si invola verso l'area ospite ed infila Zappi in uscita. Al 31', però, Gori si fa perdonare l'errore che e' costato il vantaggio del Lecce: il suo tiro e' deviato con l'interno della coscia da capitan Abuzzese per l'1-1. PLAYOUT, PORTO TOLLE PIEGA 3-2 FORLI’ ALLO SCADERE – Passando alla Seconda Divisione, e quindi all’andata delle finali play-out che condanneranno le perdenti alla serie D mentre le vincenti conserveranno un posto in Lega Pro, tante reti ed emozioni in Delta Porto Tolle-Forlì, che vede i padroni di casa prevalere in extremis per 3-2. Pettarin porta in vantaggio i veneti dopo appena 5', ma immediata è la risposta dei romagnoli con Melandri (11'). Al 23' torna in vantaggio la formazione di Favaretto con Petras e il primo tempo si chiude sul 2-1. A metà ripresa il nuovo pareggio del Forli' ad opera di Drudi, ma proprio allo scadere arriva il gol partita di Gomes. Domenica prossima il return match al "Morgagni" di Forli' che decreterà chi andrà a far compagnia alle già retrocesse Cuneo e Torres. TERMINA IN BIANCO ARZANESE-TUTTOCUOIO - Niente reti, invece, nel confronto tra Arzanese e Tuttocuoio, finaliste play-out del girone B di Seconda divisione. Un risultato che fa piacere soprattutto ai toscani di Alini (oggi squalificato) che domenica prossima giocheranno in casa allo stadio "Ianniello" e che in caso di parita' potranno fare valere la migliore posizione in classifica nella stagione regolare (decimi rispetto al dodicesimo posto dei campani) per evitare la sorte capitata in precedenza a Sorrento e Aversa Normanna. Argomenti lega pro Leggi i commenti I commenti dei lettori 
MILANO - Corsi e ricorsi al Forum. Il Banco di Sardegna era stata l'ultima squadra italiana ad avervi vinto (era il 7 febbraio, in Coppa Italia), ora si è ripetuta. L'ha fatto grazie ad una grande prova di tiro (qualità che ai sardi non manca di certo) nella ripresa, che le ha permesso di superare l'Olimpia per 90-83 e pareggiare i conti della semifinale scudetto (1-1). Banchi parte ancora con Gentile dalla panchina, e come in gara 1 il capitano entra e sembra fare la differenza (21 punti, miglior marcatore). Sassari cerca di reagire raddoppiando lui e Samuels in post ma paga dazio sulle buone letture dell'Armani, che scarica al momento giusto per i tagli sotto canestro dei suoi. Drake Diener è l'unico a tenere gli ospiti a contatto in avvio. L'Mvp del campionato fa reparto da solo, segna 20 punti ma gli manca il contributo dei compagni per riagganciare l'Olimpia. Poi però la musica cambia, ed in 10 minuti Milano perde 6 palloni e Sassari passa dal -13 (massimo distacco) al più 5, sancito dalle triple in sequenza di Marques Green. Il piccolo grande ex realizza 16 punti (più11 assist) e quando anche l'omonimo Caleb e Gordon si iscrivono a referto il gap diventa di 12 punti. A ridare all'EA7 la speranza ci pensa ancora Gentile, con la complicità delle triple dall'angolo di Moss, ma segnano praticamente solo loro nell'ultima frazione. Il Banco ribalta il bilancio dei punti in area dal 12-26 del 20 al 36-34 finale e chiude una ripresa impressionante al tiro, espugnando il Forum EMPORIO ARMANI-BANCO DI SARDEGNA 83-90 (20-14, 40-31, 60-66) EA7 EMPORIO ARMANI MILANO : Gentile 21, Cerella 4, Melli 2, Hackett 7, Kangur 5, Langford 11, Samuels 6, Toure' ne, Wallace 2, Lawal 5, Moss 12, Jerrels 8. Allenatore: Banchi. BANCO DI SARDEGNA SASSARI: M.Green 16, C.Green 20, Devecchi, Chessa ne, Gordon 12, T.Diener 5, Sacchetti 6, D.Diener 20, Vanuzzo 4, Eze, Tessitori ne, Thomas 7. Allenatore: Sacchetti. ARBITRI : Lanzarini, Martolini, Seghetti NOTE: parziali 20-14, 40-31, 60-66. Tiri liberi: EA7 Emporio Armani 4/11, Banco di Sardegna 11/15. Nessun uscito per cinque falli. Argomenti basket serie a olimpia milano sassari basket basket play off 2014 Leggi i commenti I commenti dei lettori 
None Leggi i commenti I commenti dei lettori 
