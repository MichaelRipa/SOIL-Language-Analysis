L'emarginazione non guarda in faccia le stagioni. Per questo il pulmino di Padre Lino dell'Assistenza Pubblica di Parma non va in ferie: funziona nei mesi estivi esattamente come in quelli invernali. Senza alcuna diminuzione negli orari o nell'impegno dei volontari. Varato dall'Assistenza Pubblica in via sperimentale nel novembre 2006, per far fronte all'emergenza freddo delle persone maggiormente a rischio di grave emarginazione, e attivato in convenzione con il Comune di Parma e in collaborazione con l'Associazione Amici di Padre Lino, il pulmino è entrato ufficialmente a far parte dei servizi sociali dello storico ente di volontariato dell'Oltretorrente dall'aprile 2007. L'intento dell'associazione era di attivare un'Unità di Strada in grado di creare un primo contatto con le persone senza fissa dimora, nello spirito che animava la solidarietà di Padre Lino da Parma. Tre sere la settimana il Pulmino, il cui equipaggio veniva adeguatamente formato da Forum Solidarietà, doveva percorrere le strade della città, soffermandosi nei luoghi solitamente più frequentati dagli homeless, per consegnare un pacchetto con i generi alimentari di prima necessità, ma anche, nei mesi invernali, bevande calde, coperte, scarpe e abbigliamento pesante e, nelle giornate di domenica, quando le mense erano chiuse, dei veri e propri pasti. Obiettivo del Pulmino era, già allora, pure quello di distribuire dei dépliant informativi multilingue con le informazioni più utili per chi viveva in stato di urgente necessità, così da orientare le persone ai servizi che la città offriva, e in alcuni casi di accompagnare i più bisognosi, in collaborazione con il Comune di Parma e la Caritas, ai dormitori cittadini. Oggi, il pulmino, attivato in collaborazione con il welfare del Comune di Parma, compie 156 uscite serali annuali (mercoledì, venerdì e domenica) dalle ore 19.45 alle 21.30, più quelle di emergenza nelle giornate di freddo intenso o quando richiesto dalle istituzioni. Sosta in zona Stazione, con una media di 120 persone raggiunte a ogni uscita. Nel corso del 2013, hanno prestato servizio 12-15 militi (per ogni uscita, 3-4 si sono occupati della preparazione delle derrate alimentari e 6-7 sono usciti con il Pulmino). Il servizio assorbe, in parte, anche le persone inviate dal tribunale di Parma per lo svolgimento dei lavori socialmente utili e collabora con i vari gruppi Scout della città e della provincia. Le ore complessive di impegno sono state 1.248, cui vanno sommate 936 ore per l'acquisto e la preparazione delle derrate alimentari distribuite a ogni uscita (la distribuzione domenicale dei pasti avviene ora presso la mensa di Via Turchi, gestita dalla Caritas, che ha aperto nel 2011 grazie alla perseveranza e all'esempio dei volontari dell'Assistenza Pubblica e del Gruppo Protezione Civile Caritas). "Alla fine degli anni Ottanta, il pulmino di Padre Lino ha rappresentato l'anello mancante tra i senza fissa dimora e i servizi istituzionali presenti in città, dando risposta a un bisogno che allora era ancora scoperto, perché non esisteva un sistema per informare e orientare gli homeless verso i servizi, come le strutture dormitorio", afferma Maurizio De Vitis, presidente dell'Assistenza Pubblica - Parma Onlus. "Nel tempo, l'interessamento dei nostri volontari ha anche contribuito, attraverso utili segnalazioni, a migliorare i servizi stessi. Ancora oggi, purtroppo, la nostra Unità di Strada possiede una sua funzione, perché i senza fissa dimora sono in aumento e noi della Pubblica vogliamo ribadire che non sono soli e che desideriamo continuare a occuparci di loro, sia sotto l'aspetto pratico sia sotto quello emotivo, ascoltando le loro storie di vita. Il nostro obiettivo non è quello di sostituirci alle mense  -  anche perché non offriamo un pasto completo - e, tanto meno, di diventare una distribuzione di generi alimentari: vogliamo star vicino a queste persone in difficoltà, favorendo in loro un clima di amicizia e comportamenti che siano sempre meno antisociali, ma di rispetto e fiducia. Un clima in cui la rassegnazione lasci il campo alla voglia di farcela". Argomenti assistenza pubblica parma padre lino 
GAZA CITY - Un'intesa all'ultimo istante. Quando le agenzie avevano già battuto la notizia di una trattativa fallita. E anzi, l'esercito di Tel Aviv aveva annunciato il lancio (smentito da un portavoce di Hamas) di tre razzi diretti verso la città israeliana di Ashkelon, seguìto - secondo alcuni testimoni - da un raid sul nord della Striscia. E invece il cessate-il fuoco è stato prolungato di altre 72 ore. Questo, almeno, secondo quanto riferito dai negoziatori egiziani. Secondo fonti palestinesi, addirittura di cinque giorni. "Abbiamo accettato di dare più tempo alla trattativa", ha detto il capo della delegazione palestinese, Azzam al-Ahmad. L'intesa è stata raggiunta a meno di un'ora dalla scadenza della tregua precedente. E partirà dalla mezzanotte. Ma continuano a piovere razzi sul territorio dello Stato ebraico. E anzi un razzo caduto sulla parte egiziana di Rafah, al sud della Striscia di Gaza, avrebbe colpito una casa uccidendo una bimba. Lo riferisce l'agenzia Mena. Altre due persone sono rimaste ferite: si tratterebbe di altri due bambini secondo testimoni. E il premier israeliano, Benjamin Netanyahu, ordinato all'esercito di tornare a colpire la Striscia. E i jet hanno colpito tre obiettivi. Nelle ore precedenti, Israele si era detto disponibile a prolungare la pace di altri tre giorni, mentre i palestinesi avevano rinviato la conferenza stampa prevista per le 21.30 (le 20.30 in Italia) ad un orario imprecisato, confermando le difficoltà del negoziato. Il giornale israeliano Ynet citava fonti egiziane che affermavano: "è necessario più tempo per  raggiungere un accordo. Entrambe le parti sono ostinate su alcuni dei  punti in discussione". Prima del cessate il fuoco c'erano state ore di  colloqui frenetici con la tensione che tornava a salire. Truppe al confine e il sistema anti-razzi Iron Dome armati, pronti a tutto. Il ministro israeliano per gli Affari strategici Yuval  Steinitz aveva detto che Israele "risponderà a quanto farà Hamas". "Alla calma risponderemo con la calma. Ma se  Hamas sparerà, il  nostro contrattacco sarà molto forte". La proposta egiziana. L'Egitto, in questi giorni ospite dei colloqui e mediatore, ha presentato alle parti una proposta di soluzione, che  prevederebbe che l'Autorità palestinese subentri ad Hamas  nell'amministrazione dell'enclave, oltre l'allentamento di alcune parti  del blocco imposto da Israele a Gaza e la riapertura di alcuni valichi,  che porterebbe un po' di sollievo alla Striscia, ma rimanda a negoziati  futuri la risoluzione di alcuni nodi dibattuti, come per esempio la  richiesta di Hamas di rimuovere totalmente il blocco e quella israeliana  che vuole il disarmo di Hamas. In base alla proposta  dell'Egitto, Israele interromperebbe gli attacchi aerei sui militanti  palestinesi e la zona cuscinetto di 500 metri nei pressi del confine tra  Gaza e Israele sarebbe ridotta con il tempo. Telefonata Obama-Netanyahu. Dietro le quinte, anche un nuovo intervento del presidente degli Stati Uniti, Barack Obama, che ha avuto nel pomeriggio un colloquio telefonico con il premier israeliano, Benyamin Netanyahu. Obama ha ribadito il sostegno degli Usa agli sforzi di mediazione dell'Egitto e ha sottolineato l'importanza di giungere ad un risultato sostenibile che garantisca la sicurezza di Israele e affronti la crisi umanitaria a Gaza. Argomenti striscia di gaza israele palestina 
Choc sul litorale romano, dove una bambina di 8 anni è morta annegata mentre faceva il bagno nella spiaggia libera accanto allo stabilimento "La Quiete", che segna il confine tra Anzio e Nettuno. A confermare la notizia sono stati i carabinieri. la disgrazia è avvenuta nel pomeriggio, intorno alle 17. Dalle prime informazioni, si tratterebbe di una bambina di origine russa: il suo cuore batteva ancora quand'è stata soccorsa. Sul posto è intervenuta la Guardia Costiera. 
PLOIESTI - Con due colpi di testa dell'interista Puscas e del romanista Balasa, la Romania supera 2-1 la Nazionale Under 21 di Gigi Di Biagio nell'ultimo test prima della doppia sfida di settembre con Serbia e Cipro, due gare decisive per la qualificazione ai play off dell'Europeo. Non è bastato il buon approccio alla gara dell'Italia che, complice anche la condizione fisica non ottimale di diversi elementi, ha subito a lunghi tratti una Romania ben messa in campo, ordinata e apparsa più brillante. "Non abbiamo giocato bene - ammette Di Biagio - eravamo lunghi in campo e non riuscivamo a pressare. In questi casi tutto diventa più difficile. Siamo un po' pesanti, nei primi dieci minuti abbiamo fatto bene, ma è troppo poco e nei prossimi giorni dovremo valutare cosa non ha funzionato. I ragazzi conoscono l'importanza delle gare di settembre e lavoreremo in questo senso". Con Belotti unica punta, supportato in avanti dal trio Bernardeschi-Berardi-Battocchio, l'Italia cerca di sfruttare le corsie esterne e le sovrapposizioni di Zappacosta e Biraghi. E l'avvio è positivo, con una manovra fluida e veloci ripartenze. Da un errato disimpegno della difesa rumena nasce al 5' la prima grande occasione del match per gli Azzurrini: Belotti supera il portiere avversario e serve a Berardi il pallone del vantaggio, ma l'attaccante del Sassuolo cincischia davanti alla porta. La Romania cresce con il passare dei minuti e trova il gol alla mezzora con l'attaccante della Primavera dell'Inter Puscas, lesto a girare di testa in rete un calcio d'angolo di Iancu. Cataldi e Crisetig faticano ad avviare l'azione, gli Azzurrini non trovano varchi e i padroni di casa raddoppiano al 45' con un gol fotocopia del primo: è un'altra conoscenza del calcio italiano, il difensore della Roma Balasa, ad incornare di testa in rete un calcio d'angolo stavolta battuto alla destra di Bardi. Due a zero e strada tutta in salita per l'Italia, che un minuto più tardi riesce però ad accorciare le distanze grazie ad un pregevole calcio di punizione di Cataldi. Con Rugani e Longo in campo al posto di Antei e Bernardeschi, gli Azzurrini rischiano per due volte di subire la terza rete. Di Biagio opera altre sette sostituzioni, cambiando quindi ben nove undicesimi della formazione iniziale, ma non succede più nulla fino al 38', quando Longo da fuori area calcia sopra la traversa. Finisce 2-1 per la Romania, con la consapevolezza che per battere la Serbia servirà un'Italia migliore. Argomenti nazionale under 21 luigi di biagio Leggi i commenti I commenti dei lettori 
Ferragosto nei musei. Anche quest'anno il  Ministero dei Beni Culturali annuncia una "festa della cultura estiva", aprendo ai visitatori le porte del patrimonio culturale statale di tutto lo stivale. Per l'occasione, come ogni venerdì, molti musei, gallerie, palazzi e monumenti coinvolti prolungheranno l'orario di apertura fino alle 22. In Campania, le strutture coinvolte sono 50 (info orari 800991199). Questo l'elenco completo. NAPOLI Museo  archeologico nazionale (9.30-19.30) Palazzo Reale (9-22) Tomba di Virgilio e Parco di Piedigrotta (9-13.30) Museo di San Martino (8.30-22) Villa Pignatelli (8.30-14) Bosco di Capodimonte (7.45-19.30) Museo di Capodimonte (14-22) Castel Sant'Elmo (8.30-22) Complesso dei Girolamini (9-14) Museo Madre (9-18) Floridiana (8.30-19) Museo Duca di Martina nel parco della Floridiana (8.30-14) Scavi di Pompei (8.30-19.30, previste anche visite serali dalle 20 alle 22) Scavi di Ercolano (8.30-19.30, previste anche visite serali dalle 20 alle 22) Museo Storico archeologico di Nola (8-19.30) Anviteatro Flavio (Pozzuoli) Parco archeologico di Cuma (Pozzuoli) Villa Arianna e San Marco (Castellammare di Stabia, 8.30-19.30) Scavi di Oplontis (Torre Annunziata) Museo archeologico dei Campi Flegrei  -  Castello di Baia (Bacoli, 9-14) Parco Archeologico di Baia (Bacoli, 9-19) Scavi di Boscoreale e Antiquarium (Boscoreale, 8.30-19.30) Villa Jovis (Capri, 10-14) Certosa di San Giacomo (Capri, 9-14) SALERNO Museo Diocesano San Matteo (9.30-20.30) Certosa di San Lorenzo (Padula, 9-19) Parco archeologico di Velia (Ascea 8.45, un'ora prima del tramonto) Museo di Paestum (Capaccio, 8.30-19.30) Scavi di Paestum (Capaccio, 8.45-18.15) Museo Nazionale di Eboli e della Media Valle del Sele (Eboli, 8.30-13.30) Museo archeologico nazionale Valle del Sarno (Sarno, 9-18) CASERTA Reggia, appartementi e Parco reale (8.30-22) Archivio di Stato (8-14) Anfiteatro Campano (Santa Maria Capua Vetere 9  -  un'ora prima del tramonto) Mitreo (Santa Maria Capua Vetere, 9  -  un'ora prima del tramonto) Museo archeologico dell'antica Capua (Santa Maria Capua Vetere, 9-19) Museo archeologico dell'antica Alifae (Alife, 8.30-19.30) Museo archeologico di Teanum Sidicinum (Teano 8.30-19.30) Teatro romano (Teano 10.15-18.15) Castello aragonese (Calvi risorta 9-15) Teatro dell'antica Cales (Calvi risorta 9-15) Museo archeologico dell'antica Calatia (Maddaloni 9-20) Teatro Romano (Sessa Aurunca apertura su richiesta scritta all'indirizzo sba-sa. mondragone@beniculturali. it) Sale espositive del castello di Sessa (Sessa Aurunca, 9-13, 15-19) Museo archeologico statale dell'antica Atella (Succivo 8.30-19.30) AVELLINO Area archeologica Antica Aeclanum (Mirabella Eclano, 8-19.30) Giardini del Castello Normanno (Ariano Irpino, 8-14) Antiquarium (Ariano Irpino 8-14) Palazzo dell'ex dogana dei Grani (Atripalda. 9-16, 16-19.30) Museo di San Francesco a Folloni (Montella 9-13) BENEVENTO Teatro romano (9  -  un'ora prima del tramonto) Sezione Paleontologica ex convento San Felice (9-13, 16.19.30) Museo archeologico nazionale del Sannio Caudino, più torre antistante al castello (Montesarchio 9-19) Museo e Antiquarium antica Telesia (San Salvatore Telesino 8-14) 
CINCINNATI - Termina al secondo turno l'avventura di Andreas Seppi sui campi in cemento di Cincinnati, in Ohio. L'altoatesino, numero 51 Atp, dopo aver battuto in rimonta il colombiano Santiago Giraldo (n. 30 Atp) all'esordio, ha ceduto al russo Mikhail Youzhny, numero 25 Atp, protagonista al primo turno dell'eliminazione del francese Jo-Wilfried Tsonga, dodicesima testa di serie e fresco vincitore del Mastes 1000 di Toronto ed appena rientrato nei top ten. Il 32enne moscovita si è imposto in due set con il punteggio di 6-3 6-4 in un'ora e 18 minuti di gioco. Da registrare due eliminazione eccellenti. Tomas Berdych si è arreso al cinese di Taipei Yen-Hsun Lu con il punteggio di 3-6 6-3 6-4. Al terxo anche il bilgaro Dimotrov, battuto dal polacco Janowicz. In campo femminile esce Karin Knapp. L'azzurra, numero 74 del mondo e proveniente dalle qualificazioni, è stata battuta dalla russa Anastasia Pavlyuchenkova, numero 25 del ranking Wta, con il punteggio di 6-1, 6-3 in un'ora e 28 minuti di gioco. Risultati 4° turno Mikhail Youzhny (RUS) b Andreas Seppi (ITA) 6-3, 6-4 Jerzy Janowicz (POL) b Grigor Dimitrov (BUL/N.7) 6-4, 3-6, 6-3 Lu Yen-Hsun (TPE) b Tomas Berdych (CZE/N.4) 3-6, 6-3, 6-4 Andy Murray (GBR/N.8) b João Sousa (POR) 6-3, 6-3 Argomenti tennis cincinnati andreas seppi Leggi i commenti I commenti dei lettori 
Uno show di Pinilla che ha segnato due gol in un minuto ha risolto in positivo l'ottavo test precampionato del Genoa che, al Piola di Vercelli, ha battuto 2-0 i padroni di casa, neopromossi in serie B. L'esordio in una gara ufficiale non poteva essere migliore per l'attaccante cileno che dopo i due gol ne ha sfiorato un terzo. Gasperini ha schierato dall'inizio soprattutto chi non era sceso in campo sabato scorso contro l'Hoffenheim mantenendo però il consueto 3-4-3. A supportare Pinilla in attacco Kucka e Marsusa mentre sono rimasti a Genova per motivi fisici Matri, Burdisso, Bertolacci, Antonini, Sturaro e Fetfatzidis. La prima rete del Grifone al 19' del primo tempo grazie ad un tiro potente e preciso dal limite di Pinilla che si è infilato sotto la traversa. Un minuto dopo l'attaccante cileno si è fatto trovare pronto sul primo palo e approfittando di un errore di Cosenza ha deviato in rete. Partita gradevole e combattuta con molti cambi soprattutto nella ripresa. Domani, giovedì, per il Genoa giornata di riposo; domenica ancora una trasferta: Pinilla e compagni affronteranno l'Esapnyol a Barcellona. Argomenti pinilla genoa vercelli 
