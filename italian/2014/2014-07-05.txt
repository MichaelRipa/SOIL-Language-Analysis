GERUSALEMME - Mohammad Abu Khdeir , il ragazzo palestinese di 16 anni rapito e ucciso nei giorni scorsi a Gerusalemme est, è stato bruciato vivo, lo ha stabilito l'autopsia preliminare. Un altro giorno ad alta tensione quindi caratterizzato anche da una polemica del Dipartimento americano contro l'uso eccessivo della forza dell'esercito israeliano. Morto per le ustioni. Il giovane è stato ammazzato in un presunto atto di vendetta per la morte dei tre ragazzi israeliani rapiti a Hebron : Naftali Frenkel , Gilad Shaar ed Eyal Yifrach . Il procuratore generale palestinese Mohammed al-A'wewy spiega all'agenzia di stampa Wafa. "Le cause del decesso sono state le ustioni", ha detto. Per le autorità israeliane sono ancora da chiarire le circostanze della morte di Abu Khdair. L'autopsia sul suo corpo è stata condotta da medici israeliani insieme al direttore dell'Isituto forense palestinese Saber al-Aloul. Il ragazzo riportava ustioni sul 90 per cento del corpo e ha subìto un trauma cranico. Ieri si sono svolti i funerali di Abu Khdair a Gerusalemme est, dove centinaia di giovani palestinesi si sono scontrati con la polizia israeliana. LEGGI Ucciso ragazzo palestinese: forse vendetta dei coloni Stando ai riscontri, nella trachea e nei polmoni del ragazzo sono state trovate tracce di fumo e di fuliggine: ciò significa che respirava ancora quando i suoi assassini gli hanno dato fuoco. "Mohammed presentava anche una profonda ferita alla testa", ha aggiunto il procuratore generale dell'Anp, Mohammed Abdel Ghani al-Uweili , "ma non è stata quella la causa del decesso". I risultati definitivi delle analisi saranno comunque disponibili a breve. Secondo il quotidiano israeliano Yediot Aharonot , il padre del 16enne ucciso ha chiesto a Israele di distruggere la casa dei suoi assassini, così come è accaduto con la famiglia dei presunti autori dell'omicidio dei tre ragazzi israeliani in Cisgiordania. [[ge:rep-locali:repubblica:90387510]] Protesta il Dipartimento Usa. In serata scoppia un caso diplomatico. La tv palestinese trasmette il video di un "pestaggio" di un ragazzo palestinese picchiato dalla polizia israeliana. Si tratterebbe di Tarek Abu Kheider, cugino del ragazzo palestinese ucciso nei giorni scorsi e con doppia cittadinanza americano-palestinese. Da parte sua la polizia israeliana si difende parlando di riprese "non obiettive, di un montaggio". [[ge:rep-locali:repubblica:90804581]] Gli Stati Uniti chiedono alle autorità israeliane "un'inchiesta rapida,  trasparente e credibile" sul pestaggio. Il Dipartimento di  Stato denuncia un "uso eccessivo della forza". Un funzionario americano lo ha visitato. Secondo l'agenzia palestinese Maan l'adolescente è stato picchiato, 'malamente ferito' e 'trattenuto senza accuse' da poliziotti israeliani giovedì scorso e dovrebbe essere rilasciato nella giornata di domenica. Il ragazzo - ha spiegato la Ong Addameer , citata dalla Maan - è stato picchiato nel cortile della casa dello zio e arrestato senza accuse a  Shufat, il sobborgo arabo di Gerusalemme est, mentre erano in corso gravi incidenti con la polizia alla vigilia del funerale del cugino. Solo in tarda serata dopo essere stato trattenuto nella sede della polizia - ha aggiunto la Ong - è stato trasferito in ospedale. La sua detenzione - ha aggiunto - è stata prolungata. Il video del ragazzino che frequenta una scuola a Tampa in Florida è stato messo in rete su Youtube da 'Palestine Today TV': immagini che mostrano quelli che sembrano "poliziotti israeliani in tenuta antisommossa e il volto coperto" che ripetutamente lo colpiscono, anche con calci. Un video "montato e non obiettivo", commenta il portavoce della polizia israeliana Micky Rosenfeld - citato dal New York Times - che "non rappresenta la prospettiva degli eventi". Tarek - ha aggiunto - è tra i "sei arrestati giovedì scorso negli scontri tra manifestanti e polizia nei quali 15 agenti sono stati feriti". Scontri in cui - sottolinea Rosenfled - "centinaia di rivoltosi, molti dei quali mascherati, hanno tirato alle forze dell'ordine tubi esplosivi, bottiglie molotov e pietre". Gli Stati Uniti chiedono alle autorità israeliane "un'inchiesta rapida, trasparente e credibile" sul pestaggio. Lo afferma il Dipartimento di Stato, denunciando un "uso eccessivo della forza". Ancora razzi. La situazione, il giorno dopo le esequie di Abu Khdair, continua ad essere tesa. Due nuovi razzi sono stati lanciati da Gaza verso il sud di Israele, e si registrano ancora scontri, anche se sporadici, in diverse zone del Paese. Un portavoce dell'esercito israeliano ha riferito che due razzi sono caduti stamane in un campo aperto senza provocare danni. Ieri erano stati quattordici. La polizia israeliana ha segnalato poi diversi scontri in tre località nel centro e nel nord-est del paese, dopo le violenze di venerdì notte, subito dopo il funerale. Manifestanti sono stati dispersi a Taibe, e Jaljulia e Kalansua. Argomenti gerusalemme medio oriente striscia di gaza israele palestina razzi hebron mohammad abu khdeir 
L'80 per cento degli studenti si dice soddisfatto e circa il 60 per cento ritiene che sia stata un'esperienza molto utile per trovare lavoro. Sono questi i primi risultati dell'indagine condotta dall'Università di Palermo sugli studenti che hanno condotto un tirocinio in aziende ed enti. I risultati dell'indagine riguardano 14 corsi di laurea della Scuola politecnica, e in particolare cinque corsi della ex facoltà di Economia (544 studenti), sette di Architettura (382 studenti), due di Agraria (39  studenti). Il campione era di circa il 50 per cento. L'Ateneo ha organizzato un incontro alla Sala magna dello Steri, protagonisti i cento ragazzi che stanno conducendo un'esperienza di tirocinio retribuito negli uffici universitari grazie al progetto "Lavoro&Sviluppo4" di Italia Lavoro, promosso e finanziato dal ministero dello Sviluppo economico e dal ministero del Lavoro e svolto in collaborazione con l'Ateneo. Per sei mesi, affiancati da un tutor universitario e da uno di Italia Lavoro, si occupano di internazionalizzazione, del settore legale, del comparto bibliotecario, della formazione a distanza, di informatica. "La loro esperienza - ha detto il direttore generale dell'Ateneo, Antonio Valenti - sarà valutata nei concorsi per il reclutamento di personale tecnico-amministrativo che l'Università bandirà". All'incontro, accanto al direttore generale, il delegato del rettore al Placement Ornella Giambalvo, il presidente del Consorzio Arca (l'incubatore d'impresa dell'Ateneo) Umberto La Commare, Paolo Chiappara di Confindustria Sicilia, Fabrizio Franceschini, responsabile nazionale del progetto "Lavoro&Sviluppo 4" di Italia Lavoro. "Il bilancio è molto positivo - ha detto la professoressa Giambalvo - perché i ragazzi hanno avuto modo di imparare come si lavora rispetto alle competenze acquisite durante la fase di formazione in aula. Ed è positiva perché l'Università di Palermo ha potuto disporre di nuove leve per progetti o attività istituzionali che altrimenti avrebbe fatto molta fatica a portare a termine". A svolgere i tirocini sono laureati nelle più diverse discipline, selezionati l'anno scorso dopo l'emanazione del bando di concorso. Da Giurisprudenza a Ingegneria, da Lettere a Psicologia. Un bando senza limiti di età, ma che a parità di punteggio ha premiato i più giovani. I tirocinanti percepiscono 500 euro al mese se residenti entro cinquanta chilometri da Palermo e 1.300 se più lontani. Argomenti università di palermo italia lavoro 
SALVADOR - All'insegna delle rivincite mondiali le due semifinali sancite dai quarti di finale del mondiale brasiliano. Il Brasile aveva già raggiunto la Germania a Belo Horizonte dove si disputerà il replay della finale del mondiale 2002; stavolta, solo con la sofferenza dei tempi supplementari e dei calci di rigore, l'Olanda potrà giocare mercoledì a San Paolo contro l'Argentina, evidentemente col pensiero a una finale - quella del '78 - dove forse non solo il calcio determinò il risultato finale. ARGENTINA-BELGIO 1-0 Onore ai vinti, però. Si arrende solo alla lotteria dei rigori il Costarica, rivelazione assoluta del torneo, squadra irriducibile, gruppo granitico, che ha gettato il cuore oltre i limiti tecnici. Virtualmente Pinto e i suoi sono a loro volta campioni del mondo, e hanno scritto la storia. Escono battuti solo nell'atto più ingiusto del calcio, dopo che i tempi regolari ne hanno determinato l'imbattibilità. Frutto di un'ostinata difesa, certo, una sola grande occasione in 120 minuti è pochino. Però... che difesa! VAN GAAL E I JOLLY - Van Gaal in questi mondiali verrà ricordato per i jolly che ha pescato dalla panchina. Col Messico fa entrare Huntelaar a speranze quasi esaurite e l'ex poggetto misterioso dell'attacco del Milan gli ribalta la gara a tempo scaduto. Stavolta il tecnico olandese fa una cosa mai vista a questi livelli. Sfrutta l'ultimo cambio per inserire il portiere di riserva Tim Krul, 26 anni, estremo difensore del Newcastle. Sembra una follia, ma ha ragione il non simpatico Van Gaal. Krul para due rigori su cinque, il secondo, calciato da Brian Ruiz; e poi l'ultimo, calciato da Umana. Con i Ticos inginocchiati a guardare il destino che si compie. Finisce 4 a 3, con i gol dagli 11 metri di Van Persie, Robben, Sneijder e Kuyt; per il Costarica - che ci si può difendere alla grandissima anche senza un esercito - realizzano Borges, Gonzalez e Bolanos. Non basta. [[ge:rep-locali:repubblica:90815662]] LA STORIA DEL MATCH - Van Gaal dice che l'Olanda si è allenata ad affrontare il Costarica con il Messico facendo intendere che il gioco dell'uno equivale a quello dell'altro. Ma il Messico ha più pericolosità offensiva e forse meno attenzione perimetrale difensiva. Il Costarica invece ha costruito la sua fortuna su alcuni postulati. Un portiere che dà sicurezza, una difesa a cinque che è duttile, nel senso che si ci aiuta vicendevolmente. Ne scaturisce un primo tempo molto molto tattico, e tattico leggetelo come un sinonimo di noioso. L'Olanda gira palla da un lato all'altro con tre centrali dai piedi che sembrano vasi da fiori e si accende solo in precise situazioni tattiche. Quando cioè la palla ce l'ha uno dei tre in grado di accendere la luce. Robben, Sneijder e Kuyt con quest'ultimo più continuo e illuminato del Pelato (che fa notizia per i tuffi carpiati rovesciati accompagnati dai "buuu" convinti del popolo dei Ticos). Van Persie riceve almeno due palle buone, sia pure decentrate, ma Navas è un artificiere meraviglioso e disinnesca qualsiasi ordigno. Il capolavoro lo fa su una punizione generosamente concessa sull'ennesima plateale caduta di Robben all'altezza del limite dell'area, con tiro di Sneijder destinato all'angolino alto. E i Ticos? Davanti praticamente non esistono, sebbene Gamboa confermi tutto il bene che si dice di lui (gioca in Norvegia, nel Rosenborg, nessuno sulle sue tracce?) e confezioni almeno due accelerazioni con cross bassi in area non seguiti da Ruiz e Campbell. Solo una mischia organizzata, davanti a Cillessen che non deve neanche intervenire (libera Van Persie) per giustificare 45 minuti offensivi, un po' poco senor Pinto, non trova? [[ge:rep-locali:repubblica:90812200]] FORTUNA E AUDACIA - Il secondo tempo non cambia di una virgola la situazione, se l'equilibrio si sbilancia in favore degli arancioni, questo accade perché i Ticos perdono col passare dei minuti lucidità. Non c'è possibilità offensiva, c'è un colpo di testa di Diaz su palla inattiva, ma è alta ed è proprio pochino. Col passare dei minuti, quindi, sorretti da Robben, un po' imprendibile e un po' tuffatore, l'Olanda accentua la pressione che diventa assedio negli ultimi 15'. Quando Sneijder va vicino al bersaglio groppo con una punizione che sembra kryptonite per il Superman Navas. Impossibile prenderlo, l'audace però ha fortuna e il palo lo assiste. E lo assiste proprio in pieno recupero anche Tejeda - e un'altra traversa - su tiro ravvicinato di Van Persie sul pallone messo al centro da Kuyt, da sinistra. Niente. Non si segna. E si va all'overtime. I Ticos sono alla frutta, ma trovano risorse incredibili, l'Olanda attacca in modo forsennato, ma i volti sono stravolti e la lucidità è in tilt. Ci sono un paio di mischie e pure i legni a tenere in vita il Costarica. Ma anche Cillessen, che non deve fare una parata per quattro tempi, viene severamente chiamato a una parata decisiva all'ultimo, dal guizzo orgoglioso di Urena, e si fa trovare pronto, bravamente. Prima di lasciare il posto al suo secondo, che - a dispetto del cognome - tiene in piedi il sogno Orange. OLANDA-COSTARICA 4-3 dopo i rigori (0-0 al 120') OLANDA : Cillesen 6.5 (119' Krul 7)- Vlaar 6, De Vrji 6, Martins Indi 5  (106' Huntelaar 5.5), Blind 6 - Kuyt 6.5, Wijnaldum 6, Depay 5.5 (76'  Lens 5.5)- Sneijder 6.5 - Robben 7, Van Persie 6. All. Van Gaal. COSTARICA : Navas 7 - Gamboa 6.5 (78' Myrie 6), Acosta 6, Gonzalez 7, Umana 6.5, Diaz 5.5- Tejeda 6.5 (98' Cubero 5.5), Borges 6.5, Bolanos 6 - Ruiz 5.5 - Campbell 5 (66' Urena 6.5). All. Pinto ARBITRO : Irmatov 5 (Uzb) NOTE : ammoniti: Diaz, Gonlazel, Umana; Indi e Huntelaar. Serie dei rigori: Olanda: a segno Van Persie, Robben, Sneijder e Kuyt; Costarica: a segno Borges, Bolanos, Gonzalez; parati i rigori di Ruiz e Umana. Argomenti mondiali di calcio 2014 nazionale olanda nazionale costarica 
INIZIATIVE Palazzo Reale Alle 16 visita guidata alla mostra "Capolavori della Galleria Sabauda". Prenotazioni al 010 27110236. Il museo di Palazzo Reale è visitabile gratuitamente tutte le prime domeniche del mese. Tour noir Alle 21 il Laboratorio esperienziale Art and Food organizza un tour serale per gli appassionati di cronaca nera alla scoperta di delitti, tradimenti, e vendette. Quota di partecipazione 15 euro, info e prenotazioni al 3462506782. Meridiana Alle 15 e alle 16.30 visite guidate alla scoperta di Palazzo della Meridiana, in Salita di San Francesco. Quota di partecipazione 7 euro, ridotto 5. Info e prenotazioni  al 010 2541996 Musica Al Porto Antico  6° edizione della Fiera Internazionale del  Disco, cd e vinile. Ingresso 5 euro, gratis fino a 18 anni. Fotografia Genova Cultura organizza dalle 9.30 un tour fotografico sulle alture del Righi con una breve lezione pratica. Quota di partecipazione 20 euro, soci 18. Prenotazione obbligatoria al 0103014333. Osservatorio Alle 15 e alle 18.30 osservazione del Sole con il telescopio all'Osservatorio Astronomico del Righi. Biglietti 5 euro, ridotti 3. Antiquariato Nel cortile di  Palazzo Ducale per tutta la giornata mercatino dell'antiquariato. Partecipazione libera. Sant'Agostino Al Museo di Sant'Agostino in piazza Sarzano dalle 15 Palio della Tazza d'Argento. Info al 0102511263. Film Festival Per il Genova Film Festival, al cinema Space del Porto Antico, alle 20 nella sala 10 premiazione dei film. Ingresso libero fino a esaurimento posti. Festival dello Sport In piazzale Kennedy 1, dalle 18 a mezzanotte, Festival dello Sport, con maxischermo per le partite. SUI PALCHI Luci sui Forti Alle 21 a Villetta di Negro  "Luci sui Forti", la rassegna di teatro itinerante. In scena "Eroica Boulevard", con la regia di Paolo Pignero e coreografie di Paola Grazzi. Biglietti a 10 euro, gratis i bambini fino a 8 anni. Festival al teatro Gag in via della Consolazione, terza edizione di "Actors and Poetry Festival" con workshop, audizioni ed esibizioni dal vivo. Info al 010211004. NOTE E SAPORI Marescotti Dalle 11 alle 14  brunch della domenica alla pasticceria liquoreria Marescotti in via di Fossatello. Info al 102091226. Steak House Alle 21.30 al Steak House live club in piazza Ghiglione concerto di Matteo Nocco e Marco Glvagno . Ingresso gratuito per i tesserati Capit. Crazy Bull Al Crazy Bull in via Degola concerto di Huddy K , esponente dell'afro pop. Info e prenotazioni al 0104694923. Live Club Al Live Club in piazza Ghiglione, dalle 21.30 serata musicale con Matteo Nocco e Marco Galvagno.  Info e prenotazioni al 0104692102. MOSTRE Estate al Luxoro "L'estate al tempo dei Luxoro" nelle sale di Villa Luxoro in viale Mafalda di Savoia, sede delle collezioni della famiglia ma anche, tra il 1904  e il 1940, residenza di villeggiatura. Fino al 20 settembre. A passi di piombo Fino al 24 agosto al Museo del Mare di Calata De Mari 1 'A passi di piombo', mostra fotografica di Francesco e Roberta Rastrelli. Tutti i giorni dalle 10 alle 19.30. Fotografia Nella sala del Munizioniere a Palazzo Ducale,  mostra fotografica di Walter Vogel "Genua 19642014". Ore 1519. Ingresso intero 5 euro,  ridotto 4. Luigi Grande "Un artista tra novecento e contemporaneità". Galleria di Arte Moderna di Nervi, ore 1219. Ipnotica Alla galleria Le tracce di via San Bernardo 35 r, retrospettiva di Lucien Bello. Fino al 19 luglio. Lorenzo Capellini "Lorenzo Capellini. Vita e sguardi di un fotografo", nel Sottoporticato di Palazzo Ducale. Orario: 1019. Robert Capa In Italia: 19431944, alla Loggia degli Abati di Palazzo Ducale, ore 1019. Fino al 5 ottobre. Tomàs Saraceno Al Museo d'arte contemporanea di Villa Croce "Cosmic Jive: Tomás Saraceno. The Spider Sessions" a cura di Ilaria Bonacossa e Luca Cerizza, fino al 7 settembre. La donna serpente Al Museo Luzzati di Porta Siberia: fotografie, testi, recensioni, documenti storici. Orario: 1018. Conrad Al Galata Museo del Mare di Calata De Mari 1, "Cercando Conrad. Storie e navi di uno scrittore marinaio". Ore 1019. Lupo Alberto "Lupo Alberto. 40 anni", al Museo Luzzati di Porta Siberia, Porto Antico 6. Orario: 1018. Zanne, corazze, veleni Museo di Storia Naturale Doria, via Brigata Liguria 9. Orario: da martedì a domenica: 1018. Argomenti appuntamenti a genova mostre a genova 
LONDRA - Esplode un altro scandalo nella politica inglese: ne parlano i quotidiani della domenica, i contenuti sono stati anticipati da alcuni siti di news. Più di dieci fra politici ancora in esercizio ed ex figurano in una lista messa a punto dalla polizia che sta indagando su un giro di pedofilia a Westminster. Deputati e lord dei tre partiti sono sulla lista, che include anche ex ministri e funzionari del parlamento britannico: alcuni deputati, come Cyril Smith e sir Peter Morrison, non sono più in vita, ma altri sono ancora attivi in parlamento. L'esistenza della lista è stata rivelata da Peter Mckelvie, l'uomo che per primo aveva denunciato il presunto giro di pedofili risalente ad un dossier degli anni '80. Per McKelvie , "ci sono prove sufficienti per aprire un'indagine su almeno 20 parlamentari per fatti che riguardano gli ultimi 30-40 anni. Alcuni di loro sono morti ma altri sono vivi e, in alcuni casi, ancora attivi in Parlamento. La lista c'è". E' stato il premier David Cameron ad ordinare l'apertura di una inchiesta interna su questo dossier, che era andato perduto dal ministero dell'interno. Era stato consegnato all'allora responsabile, Leon Brittan, dal deputato conservatore Goeffrey Dickens. L'Ansa scrive che già l'anno scorso il ministero dell'Interno aveva svolto una ricerca interna sul rapporto nella quale era spuntata una risposta di Brittan a Dickens. Il ministro spiegava che le accuse "erano state prese in considerazione" e gli "elementi credibili e potenzialmente verosimili" erano stati passati al procuratore per ulteriori indagini, mentre altri elementi erano stati "trattenuti o distrutti". Ma per i laburisti nè l'inchiesta dell'anno scorso, che non è stata mai resa pubblica, nè quella chiesta da Cameron ieri sono sufficienti. Ma non basta: secondo l'Independent on Sunday, che ha diffuso un'anticipazione, lo stesso ex ministro dei Tories Brittan sarebbe sotto inchiesta della polizia dopo la denuncia di una donna che lo accusa di violenza sessuale. I fatti risalgono al 1967 quando ancora non era diventato parlamentare. All'epoca la donna aveva 19 anni e la violenza sarebbe stata consumata nell'appartamento di Brittan nel centro di Londra dopo un "blind date", un appuntamento al buio. L'ex ministro degli Interni (dal 1983 al 1985) non ha voluto rilasciare dichiarazioni, ma secondo il giornale britannico è stato ascoltato dalla polizia in presenza dei suoi legali e ha negato ogni accusa. Argomenti pedofilia westminster david cameron 
DOMENICA 6 Cielo: al  mattino addensamenti sparsi, parziale dissolvimento nel corso della giornata. Vento :      ciclonico moderato in attenuazione al mattino, poi brezze dominanti. Mare : mosso per onda lunga da Libeccio in scaduta. Temperature : stazionarie. [[ge:rep-locali:rep-genova:90810315]] LUNEDI' 7 Cielo :   graduale aumento delle nubi fino a coperto in serata con prime precipazioni possibili a Ponente. Vento : di Scirocco, con rinforzi oltre i 20 nodi al largo del Golfo di Genova. Mare : da poco mosso a mosso sottocosta, mosso al largo. Temperature : minime stazionarie, massime in calo su Imperiese e Savonese e stazionarie altrove. MARTEDI' 8 Cielo :  su Imperiese nuvoloso con rovesci e temporali nella notte, poi da poco nuvoloso a soleggiato; altrove nuvoloso con rovesci e piovaschi sparsi. Vento : burrasca da Ovest-Sud Ovest specie al largo. Mare : molto mosso, localmente agitato dal pomeriggio sul Levante. Temperature : in lieve calo. ------------------ Previsioni     di Daniele Laiosa per l'Associazione ligure di Meteorologia   (www.centrometeoligure.it) - Videoprevisioni di Francesco La Spina Argomenti meteo genova meteo liguria associazione ligure di meteorologia limet 
"REPUBBLICA" DEI PICCOLI ESSERE FARAONE Alle  10.30, al Museo Egizio è in programma il percorso di visita per famiglie con  bambini dai 6 agli 11 anni "Chi vuole essere Faraone? L'antico Egitto in  pillole": un percorso avvincente in grado di appassionare i visitatori più  piccoli (dai 6 agli 11 anni) in compagnia dei loro genitori. Info  011/44068903. GIORNO DA BIMBI Alle 11 e alle 15 alla Palazzina di  Caccia di Stupinigi si svolge l'attività "Meglio un giorno da... essere bambini  alla corte del re". Si potranno ammirare diciotto ritratti di infanti di Casa  Savoia e scoprire i principali momenti che scandivano le giornate dei piccoli  fino a quelle dei giovani signori. Info 011/4993381. TANABATA  MATSURI Alle 15.30 al Mao in via San Domenico 11 su festeggia lo "Tanabata  Matsuri" con un appuntamento dedicato ad adulti e bambini alla scoperta della  galleria Giappone, per proseguire con una attività didattica dedicata alla  tradizionale festa giapponese dedicata agli innamorati. Info www.maotorino.it e  011/4436927. PICCOLI SPAZIALI Dalle 14.30 in occasione dell'evento  "Lo Spazio ai bambini", il planetario di Pino propone la proiezione di due  spettacoli loro dedicati: alle 15.30 "Luci, suoni e colori del cielo" (3-7 anni)  e alle 16.30 "Il circo dei pianeti" (3-8 anni). La caffetteria proporrà la  "Merenda Stellare". Info www.planetarioditorino.it e  011/8118640. PASSI AEREI Appuntamento dalle 10 al parco avventura Tre  Querce (via dei Colli, Pino Torinese) per provarne i percorsi acrobatici in  totale sicurezza e in compagnia di tutta la famiglia. Info  327/6141003. INCONTRI & EVENTI ONE DIRECTION ALL'OLIMPICO La boyband più in voga del momento alle 20 allo Stadio Comunale, preceduta dai Five Seconds of Summer. I cancelli dello stadio aprono alle 16.30. TOP GEAR AL PALAISOZAKI Le star del programma automobilistico di culto della Bbc, Jeremy Clarkson, James May, Richard Hammond e The Stig sono in scena alle 12 e alle 16.30 al PalaIsozaki. Potrebbero ricevere anche la visita degli One Direction, prima del loro concerto. Info www.setuplive.com TORINO INK SHOW Dalle 15  alle 21.30 all'Ippopotamo in corso Casale 17 torna l'anteprima dell'"Italian  Tattoo Artists": la kermesse torinese dedicata al tattoo che si terrà dal 19 al  21 settembre al Palavela. In programma tanti momenti d'intrattenimento con  ballerini di rock acrobatico, ospiti e dal palcoscenico di "Zelig", burlesque,  uno special tribute ad Amy Winehouse e tanta musica e un tattoo contest al  femminile. L'ingresso è gratuito; info www.italiantattooartists.com MAGIC  CHILDREN Dalle 8 al Ciliegi Golf Club in strada Valle Sauglio 130 a Pecetto  Torinese la Marco Berry onlus si organizza, in collaborazione con il Circolo  Amici della Magia di Torino un evento di golf i cui proventi andranno a favore  del progetto Doctor Magic, per l'Ospedale Regina Margherita. Info  011/8609802. TUTTO A PALAZZO Doppio appuntamento a Palazzo Madama  organizzato dalla Fondazione Torino Musei: alle 15.30 il workshop con il  botanico "Le piante della tradizione. Colori e profumi" e alle 17 la visita  guidata all'allestimento in Sala Tessuti "Capeau, Madame! " con gli ottanta  cappelli femminili in mostra. 'Info e prenotazioni 011/5211788. TUTTO  ALLA SUMMERSIDE Pern la "Summerside" del Circolo dei lettori, dalle 9 alle  10.30 "Conoscere il corpo" con Isabel Sanoja; dalle 10 alle 17 "La cuoca" in  compagnia dei personaggi del Quattrocento, che animano le vie del Borgo  Medievale e le stanze della Rocca. Il pic-nic "A pranzo fuori con Alice" è stato  rimandato in data da definire. Alle 17.30 "Tai Chi. La forma 24" con Giuliana  Romanisio, alle 18.30 "Benessere della colonna vertebrale" con Chiara Di  Martino. Dalle 19.30 "Erasmus Day. Goodbye Italy!"; musica e colori  internazionali inondano la festa che porta il mondo al Borgo. Info www.circololettori.it TUTTO  ALL'ARCIPELAGO Per la rassegna "ArciPelago" al CAP di  corso Palestro 3 quasi  angolo via Garibaldi) alle 16.30 va in scena lo spettacolo per bambini "L'isola  di Penda"; alle 18 al giardino San Liborio in via Bellezia angolo via San  Domenico, laboratorio di burattini con materiale di recupero a cura della  compagnia Malarazza e alle 18 mercatino dello scambio "L'ultima Spiaggia" con  aperitivo, animazione e giochi. Alle 21 sotto il porticato del Museo della  Resistenza in corso Valdocco 4 va in scena lo spettacolo teatrale "Gli uomini di  latta". FORMULA UNO AL MAUTO Alle 14 il Museo Nazionale  dell'Automobile di corso Unità d'Italia 40, dopo il successo ottenuto la scorsa  estate, torna a proporre su maxi schermo al piano terra in un'area dedicata la  proiezione dei Gran Premi di Formula 1: oggi sarà proiettato il "Gran Premio di  Gran Bretagna".  Info 011/677666-7-8. TERRA ATTRAVERSO MARE Dalle 17  alle 22, con ingresso libero, alla Palazzina ex Venchi Unica in via Francesco De  Sanctis, 10a si svolge la manifestazione "La terra attraverso il mare. Gente,  storie e culture dell'America Latina a Torino" con il giovane Martin Caceres,  difensore della Juventus, realizzata nell'ambito del progetto Paradero-Nomis dal  Gruppo Abele. Info www.esserci.net/paradero-nomis-torino/ A VERTICAL  SUMMER Prende il via oggi con una giornata inaugurale dalle 10 nel parco del  Valentino, la rassegna "Vertical Summer. Lo sport resta in città e vi porta in  vacanza" con la presenza di tutte le associazioni coinvolte nel progetto. Info www.verticalife.it I SEGRETI DEL  GRAN BOSCO Alle 15 all'Ecomuseo Colombano del Romean si tiene la visita teatrale  guidata "Berlicche e i segreti del gran bosco", a cura dell'Associzione ArTeMuDa  che porterà i partecipanti a conoscere il parco naturale del Gran Bosco fino al  Sapé di Exilles. Durante l'escursione il bosco rivelerà i suoi mille misteri e  mille tesori attraverso le parole di diversi personaggi. Ritrovo alle 15 nella  sede del Parco in via Fransuà Fontan 1 a Salbertrand. La partecipazione è  gratuita; info 011/9313000-9341405 e www.parchialpicozie.it PARAVOLANDO  NELL'ARIA La scuola di parapendio Peter Pan propone ancora oggi a  Chialamberto nelle Valli di Lanzo l'ottava edizione di "Paravolando":  un'occasione unica in Italia per tutti, diversamente abili e normodotati, per  provare l'emozionante esperienza di un volo in parapendio. Info www.scuolapeterpan.it NUOVI MONDI FILM FEST Ultima giornata per il "Nuovi Mondi Film festival" di Valloriate, in valle Stura: in programma nella sala polifunzionale alle 18 un incontro con il mito dello sci estremo Stefano De Benedetti che presenterà il film in retrospettiva "La parete che non c’è" di Michele Radici. A seguire aperitivo del Nuovi mondi film festival. Alle 21 proiezione di un filmato e ricordo di Mario Monaco con Enzo Cardonatti, Stefano De Benedetti e alcuni alpinisti cuneesi. Alle 22 il documentario "Carnia Monte Rosa" di Giampaolo Penco. Info www.nuovimondifilmfestival.it MUSICA LA  VEDOVA È ALLEGRA Recita pomeridiana per "La vedova allegra" di Franz Lehár,  che va in scena alle 15 al Teatro Regio in piazza Castello 251, chiude la  stagione d'opera del Regio, con l'Orchestra diretta da Christoph Campestrini,  per la regia di Hugo de Ana. Info e biglietteria 011/8815241-2 e www.teatroregio.torino.it RASSEGNA  SIX WAYS Per la rassegna chitarristica internazionale "Six Ways", alle 21.15  all'ex cimitero di San Pietro in Vincoli in via San Pietro in Vincoli 28, è di  scena il chitarristico Kazuhito Yamashita Duo dal Giappone. Biglietto 7/5 euro;  info www.sixways.it NOTE ALLA  TESORIERA Rive Gauche Concerti propone alle 11 nel fresco del parco della  Villa tesoriera in corso Francia 192, il concerto del gruppo vocale Eufoné  diretto da Alessandro Ruo Rui. In programma canti popolari e capolavori  classici, da "Bella ciao" a Bach e Brahms. IL BELLO DA SENTIRE Per la  rassegna "Il Bello da Sentire. Giovani musicisti eseguono grandi maestri", alle  12 a cura del conservatorio Verdi va in scena il concerto "Splendori delle Corti  italiane: l'arpa alla Corte degli Estensi" con Marta Graziolino all'arpa  rinascimentale e barocca nella Sala della Musica della Reggia di Venaria. Info www.reggiadivenaria.it CLERICI  VAGANTES Pagine di Muset, de Ventadorn, Nanino, Caimo e altri nel concerto  dei Clerici Vagantes (Anna Cristina Siccardi alla voce con Lorendo Girodo ai  flauti e fagioletti e Stefania Priotti alla viella) in programma alle 22 a  Regione Barche di Cessole. Precede il concerto, lo spettacolo "Il volo  dell'upupa". IL FESTIVAL KOSMOS Per il "Festival Kosmos", alle 17.30  nel cortile della Cascina Marchesa in corso Vercelli 141 il Coro Gospel Beam  diretto da Giulia Mola esegue canti gospel e spiritual. Accesso libero con  offerta. ROERO MUSIC FESTIVAL Al via oggi il "Roero Music Festival" a  Santa Vittoria d'Alba in provincia di Cuneo, che accoglierà grandi nomi del  panorama musicale italiano e internazionale. Si inizia oggi con il Translate  Jazz trio (Filippo Cosentino chitarra acustica, Daniele Bergese sax baritono,  Carlo Gaia batteria). Info www.roeromusicfest.com e  334/7867028. GRANDISSIMO FRESCO! Allo Spazio211 il "Bombo Festival -  Summer Music Village" propone nel grande parco di via Cigna 211 lo spettacolo di  prole e musica "Grandissimo fresco" con Matteo Negrin, Federico Sirianni e Guido  Catalano. Ingresso up to you. Info www.bombofestival.it CISCO PER  ARCI E LIBERA L'Arci Pinerolo in collaborazione con Libera presidio Rita  Atria di Pinerolo, organizza per le 20.45 a Pinerolo nell'area spettacoli  Corelli di via Dante 9 il concerto in acustico di Cisco (ex M.C.R) con il suo  Trio acustico. Ingresso libero; info 339/4935425. PIOSSASCO CON  CONCATO Alle 21.30 chiusura del "Piossasco Jazz festival" al Castello dei  Nove Merli, con Fabio Concato che propone per l'occasione un concerto improntato  sulla musica e sulla parola, un lungo viaggio dal 1977 (anno del suo esordio  discografico) a oggi. Info www.notedautore.it CRISTINA & I  GEM BOY Torna questa sera sul palco del GruVillage negli spazi all'aperto del  centro commerciale Le Gru di Grugliasco, forte del successo nella scorsa  edizione del festival, Cristina D'Avena, naturalmente accompagnata dai  fedelissimi e musicalmente inarrestabili Gemboy. Info www.gruvillage.it CLUBBING KAPPA  FUTURFESTIVAL #2 Seconda giornata a Parco Dora negli spazi delle ex ferriere  Teksid per il festival di musica elettronica "Kappa FuturFestival - Torino  Summer Music Festival". La line up odiera è stellare e prevede, tra gli altri, i  set di Adam Beyer (alle 14.30), Tale of Us (alle 17.30), Richie Hawtin (alle  22). Info www.kappafuturfestival.com DANZA & TEATRO TORINODANZA DEFILE Il Torinodanza  Festival - diretto da Gigi Cristoforetti e realizzato dalla Fondazione del  Teatro Stabile di Torino - propone dalle 17 in piazza San Carlo l'evento  "Torinodanza /Défilé. Les honorables délégations": grande parata che inaugura  ogni due anni la "Biennale de la Danse", alla quale partecipano tra cinque e  seimila danzatori non professionisti. Info www.torinodanzafestival.it VIGNALEDANZA AL VIA Alle 21.30 in piazza del Popolo a Vignale Monferrato la serata inaugurale di “Vignaledanza” con il “Don Chisciotte” del The Sofia Festival Ballet, scenografie di Ivan Tokadjiev, costumi di Meglena Ilieva, coreografia di Marius Petipa e Alexander Gorsky. Info www.vignaledanza.it SPETTACOLO  MONTAGNA Per il festival "Lo spettacolo della montagna", primo appuntamento  alle e 21.30 in Valle Di Susa, in piazza San rocco a Caprie con Onda Teatro in  "Storie d'Acqua" con Francesca Rizzotti e alle 22 "Teatro Invito con "In capo al  mondo. In viaggio con Walter Bonatti" di Luca Radaelli e Federico Bario con Luca  Radaelli e Maurizio Aliffi alla chitarra. Info www.ondateatro.it LA RAGAZZA  PARTIGIANA Prende il via oggi al Colle del Lys, la rassegna teatrale "Voci dei  Luoghi": in programma lo spettacolo "La ragazza partigiana" alle 15.30 con la  Compagnia3001. E L'ASCENSORE? All'auditorium dell'Educatorio della  Provvidenza in corso Govone 16/a, alle 16.30 va in scena lo spettacolo di teatro  "E l'ascensore?" di Antonio Cranco con la compagnia Anna Cuculo Group. Info  011/595292 e www.annacuculogroup.it CINEMA DOLCE  VITA A PALAZZO Si apre oggi la consueta rassegna cinematografica estiva  all'aperto "Cinema a Palazzo" nel cortile d'onore di Palazzo Reale: alle 22 si  proietta "La dolce vita" di Federico Fellini con Alberto Mastroianni, nella  versione restaurata da Scorsese. Info 324/8868183 e www.distrettocinema.com MOLIÈRE  IN BICICLETTA Per la rassegna "V.O. Il grande cinema in lingua originale",  alle 18.45 nella sala tre del cinema Massimo in via verdi 18 si proietta la  pellicola di Philippe Le Guay "Molière in bicicletta (Alceste à bicyclette)".  Info www.museocinema.it LE  WEEK-END EN V.O. La pellicola "Le Week-End" di Roger Michell alle 20.45 è in  programmazione nella sala tre del cinema Massimo in via Verdi 18. Info  011/8138574 e www.museocinema.it IL REALE PER  GARRONE Per la rassegna "Cinema in piazza 2014", alle 21.30 nell'arena il  Mulino in via Riva Po 9 a Piossasco si proietta la pellicola "Reality" di Matteo  Garrone. Con Aniello Arena, Loredana Simioli, Nando Paone, Graziella Marina,  Nello Iorio. Ingresso 4 euro. Argomenti one direction kappa futur festival appuntamenti torino 
