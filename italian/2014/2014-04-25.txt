Un corpo crivellato di colpi all'interno di un auto, alle spalle del campo sportivo di Cardito, vicino a Napoli. La vittima è Mattia Iavarone, 36 anni. E, per gli investigatori, la pista è quella della guerra per il controllo delle piazze di spaccio e degli affari illeciti a nord di Napoli. Numerosi i proiettili esplosi dai sicari, diversi dei quali sono andati a segno, soprattutto al torace, uccidendo l'uomo sul colpo. I sicari hanno affiancato Iavarone, residente a Crispano (Napoli) mentre era fermo al posto di guida della sua Fiat 500. Non è ancora chiaro se i killer siano entrati in azione in sella a una moto o a bordo di un'altra macchina per poi far perdere le proprie tracce. Sul posto sono intervenuti i carabinieri della compagnia di Casoria. Le indagini vertono in particolare sulla guerra in corso per il controllo della piazza di spaccio del Parco Verde nel vicino comune di Caivano su cui si concentrano gli interessi dei clan. Dall'inizio dell'anno il territorio a nord di Napoli è teatro di una serie di esecuzioni: sei, nel giro di oltre due mesi, i casi di corpi trovati carbonizzati nelle auto nei comuni compresi tra Giugliano in Campania, Caivano, Grumo Nevano Casandrino e Cardito cui si aggiungono altre esecuzioni a freddo. Una scia di sangue per il controllo delle piazze di spaccio che ha avuto l'ultimo episodio la vigilia di Pasqua con l'esecuzione all'interno di un circolo ricreativo di Secondigliano di due affiliati al clan Leonardi, con spari tra la gente che affollava il locale. 
ROMA – "Chi mi contesta non capisce di calcio". Mario Balotelli acuisce la sua serata no litigando a fine partita con i commentatori di Sky, Panucci, Marocchi e Boban. "Mi muovo poco in campo?  -  commenta replicando a un'osservazione di Marocchi -. Chi lo dice è incompetente, fidatevi. Me la vedrò con il mister per i movimenti. Se sono arrivato una volta davanti alla porta ci sarà un motivo. Parlate sempre di me... Se il Milan vince Mario è bravo, se perde è colpa mia". NON HO CAPITO LA SOSTITUZIONE  - Supermario spiega così il suo dialogo con Seedorf al momento della sostituzione: "Non avevo capito all'inizio la mia sostituzione, ma poi si è chiarito tutto. A nessuno piace perdere, ci sta il nervosismo. La Roma è forte e ha meritato di vincere". Balotelli si dice d'accordo solo quando Boban e Panucci gli ricordano di non avere ancora la testa da fuoriclasse: "Io non sono un fuoriclasse. Sono un giocatore normalissimo, ci vuole tempo per diventare un top player". [[ge:rep-locali:repubblica:84475251]] SEEDORF: BALOTELLI? UN CAMBIO NORMALE  - Sulla sostituzione torna anche Seedorf, spieganfdo anche la scelta di togliere anzitempo Honda: "Balotelli? E' stato un cambio normale. Ho ritenuto giusto dare spazio a Pazzini che è entrato bene e ha fatto quasi goal. Sono settimane che faceva grandi cose, oggi non è riuscito ad esprimersi al meglio, ma sono cose che succedono. Honda è stato due settimane fuori e ha dato tutto quello che aveva, sapevamo che non sarebbe riuscito a rimanere in campo tutta la partita. ". I GESTI POTEVA RISPARMIARSELI  - Prima del cambio però Balotelli ha fatto un gestaccio nei confronti di un compagno... "Vivo lo spogliatoio da tanti, anni e succede a caldo di fare gesti del genere. Meglio non farli, ma può succedere. Preferirei non vederli, ma quando succede si risolvono in fretta". ROMA PIU' FORTE  - Sulla partita Seedorf ha poco da dire: "Complimenti alla Roma per quello che sta facendo e oggi si sono viste le loro forze. Noi ci siamo fatti valere soprattutto nel secondo tempo in cui siamo stati coraggiosi. Peccato per non essere riusciti a pareggiare". Il gol di Pjanic? "Questo tipo di giocate, nonostante una discreta aggressività da parte nostra, sono solo da applaudire". IL FUTURO? CHIEDETE A GALLIANI  - L'ultima battuta è sui tentennamenti della società circa una sua permanenza: "Non posso parlare per la societa', parlatene con il dottor Galliani. Io sono a disposizione a livello contrattuale. Siamo abituati ad un Milan che fa la differenza anche in queste cose, ma in questo momento la società sta attraversando un momento particolare, per cui chiedete a Galliani". Argomenti milan ac serie a mario balotelli clarence seedorf Leggi i commenti I commenti dei lettori 
BOLOGNA  - La Grissin Bon Reggio Emilia continua a cullare il suo sogno: lo era già stato conquistare l'accesso alla Final Four, ecco che batte in una semifinale sempre comandata i turchi del Royal Hali Gaziantep (66-55) e così approda ad un'altra prima volta della sua storia, che volge verso il quarantennale. Domenica giocherà con in palio la Fiba Eurochallenge, la terza coppa europea, tra i canestri. In finale trova i russi del Triumph Lyubertsy, che sulla spinta degli americani Landry (18) e Higgins (12) hanno battuto gli ungheresi dello Szolnok per 61-59 soffiando il posto in finale anche ai 300 tifosi che l'hanno seguita a Bologna. I reggiani hanno inevitabilmente fatto meglio, tremila quelli stimati, e per l'evento clou di domenica l'operazione è già scattata: portarne ancora di più, l'obiettivo è quota 5000 sui 75 chilometri che separano le due città. Il sogno vale l'esodo record. PRIMO QUARTO  - Quando il punteggio non racconta ancora nulla ci sono però le tre stoppate di Cervi a far capire ai turchi che l'area è presidiata. C'è anche un guaio, il secondo fallo precoce di Silins, che però ha il tempo per due triple in fila che valgono il +6 (10-4). Reggio sale fino a +11, con White e Cinciarini, la risalita dei turchi avviene quando Zdovc ribalta quasi interamente le scelte iniziali trovando in Borovniak e Goktas i riferimenti giusti per sbloccare l'attacco. SECONDO QUARTO  - Il gancetto destro di Lorbek firma la parità a 22, anche perché Reggio sbaglia qualche libero di troppo. Sotto gli occhi del ct Pianigiani, Cinciarini fa due belle cose svitandosi a centro area e poco dopo arriva il primo sussulto di Rimas Kaukenas, a questi livelli guida spirituale della squadra col suo vissuto da Final Four di Eurolega. Reggio torna ad allungare (27-22), ma il piccolo Ogut replica. Sulla sirena, ancora Cinciarini ha lo spunto per appoggiare al tabellone il +5 di metà gara, cui la Grissin Bon arriva soffrendo a rimbalzo, come previsto, ma poi capace di forzare 11 palle perse ai turchi, tenendo ben attivo il saldo della propria qualità difensiva. TERZO QUARTO  - Un canestro di Cervi, una rubata di Kaukenas, un tripla di White e la frazione si apre nel segno della Grissin Bon, che trova sull'asse Cinciarini-Cervi la schiacciata del +9 (40-31) un attimo prima del terzo fallo del 2.14 reggiano. Si aggiunge anche Silins, con la tripla frontale (43-31), schizza via la transizione chiusa da Kaukenas, in tre minuti e spiccioli il parziale è 14-3 ed il timeout di Zdovc obbligato sul passivo salito fino a -14 (31-45). Arriva il quarto fallo di Cervi e la conferma che Borovniak (12) è l'unico pericolo costante del Gaziantep. La quarta tripla di Silins mantiene il vantaggio confortevole, poi una volata di quelle che piacciono a White, che finisce con la testa sul ferro, fa esplodere l'entusiasmo del popolo reggiano scesi a Bologna (54-41). La penultima sirena trova Reggio avanti di 11, in una frazione nella quale attacco e difesa hanno trovato lo zenit del rendimento. ULTIMO QUARTO  - C'è ora una chiara differenza di energia, i turchi non provano mai a spingere per sviluppare il proprio gioco di passaggi cercando l'area, ma le percentuali non aiutano e Reggio capisce che è il momento di dare la spallata proprio alzando i ritmi. Torna Cervi a difendere il tabellone, il Gaziantep produce appena 3 punti nei primi 5 minuti della frazione e la tripla di Kaukenas fa lievitare il vantaggio laddove inizia a profumare di finale (62-46 al 36'). Si accendono le lampadine dei falli della squadra di Menetti, esce Cervi a 5, sale a 4 Cinciarini, quando ci sono ancora 3' da giocare a 13 punti di margine da difendere. I turchi alzano l'aggressività della difesa, Menetti toglie un centro per gestire ma il Gaziantep così ha vita facile a rimbalzo. Risale a -9, sbagliano Kaukenas e Cinciarini, Ermis sbaglia due liberi rendendo meno ansiogeno il finale. E Kaukenas trova l'appoggio che vale l'accesso alla seconda partita della storia. La prima è stata vinta. Grissin Bon Reggio Emilia-Royal Hali Gaziantep 66-55 (19-16; 31-28; 54-43) Grissin Bon Reggio Emilia : Cinciarini 13, Kaukenas 12, White 12, Silins 14, Cervi 6, Bell 3, Pini 2, Gigli 4, Antonutti, Filloy. Ne Brunner, Frassineti. Royal Hali Gaziantep : Ermis 4, Koivisto 6, Lorbek 4, Stevic 10, Sanli 2; Borovniak 14, Bremer 3, Goktas 5, Akinpar 1, Ogut 6. Ne Eryuz, Buker. Arbitri: Martin (Spa), Marques (Por), Clivaz (Svi). Tiri da 2  -  Re 18/42; Gaz 15/35. Tiri da 3  -  Re 6/14; Gaz 4/20. Tiri liberi  -  Re 12/18; Gaz 13/20. Rimbalzi  -  Re 32; Gaz 42. Massimo vantaggio Reggiana: +16 (62-46 al 35'). Massimo vantaggio Gaziantep: mai in vantaggio. 5 falli: Cervi al 36'36" (64-49), Cinciarini 39"30 (66-55). Parziali: 5' 10-6, 10' 19-16, 15' 25-22, 20' 33-28, 25' 45-36, 30' 54-43, 35' 62-46, 40' 66-55. Spettatori: 3500 Argomenti basket reggio emilia basket Leggi i commenti I commenti dei lettori 
MESSINA -  Una bambina di tre anni è morta cadendo dal terzo piano di un'abitazione a Messina. La disgrazia è avvenuta nel rione di Fondo Fucile. Sembra che la bambina, sfuggendo per un attimo al controllo dei genitori, che in quel momento erano in casa, si sia sporta eccessivamente dal balcone cadendo nel vuoto. I primi a prestarle soccorso sono stati proprio la madre e il padre che hanno chiesto l'intervento di un'ambulanza del 118. Quando la bambina è arrivata al Policlinico, era ormai troppo tardi. Era già morta. Sul posto è intervenuta la Squadra mobile per accertamenti. 
E così adesso sappiamo che anche se dovesse battere il Sassuolo, arrivando così a 93 punti!, la Juve non riuscirebbe a vincere lo scudetto con tre giornate di anticipo. Già, non ce la farebbe perché dietro c'è una Roma fantastica che continua a fare risultato, a giocare strepitose partite, a inanellare vittorie su vittorie. E se erano state dieci all'inizio del campionato, adesso sono nove consecutive, un'altra striscia pazzesca per una squadra che non ha mollato, non si è deconcentrata, neppure dopo aver conquistato la matematica certezza di disputare la Champions League. La partita col Milan, un altro successo da aggiungere a tutti quelli conquistati finora, ha detto questo e non soltanto questo. Ha detto infatti un'altra cosa, se possibile addirittura più importante. E cioè che la Roma deve ad ogni costo trattenere Pjanic, che ha firmato una rete capolavoro e soprattutto si è confermato un giocatore di una classe eccelsa. Nella Roma c'è un formidabile e inimitabile Totti. Ma se si dovesse pensare a un suo erede in giro per l'Europa, magari tra un paio d'anni, chi se non Pjanic sarebbe il suo miglior successore? Un campione in grado di dettare i ritmi, di far sparire il pallone, di firmare reti pazzesche come quella segnata contro il Milan. Uno slalom fra tre avversari, con tanto di tunnel finale, che poteva essere proprio nel repertorio dell'immenso Totti. Ecco perché Pjanic deve essere assolutamente confermato. Perché ne ha bisogno la Roma, per essere oggi il compagno ideale di Totti - magari fra un paio di anni per prendersi la responsabilità di continuare regalare magìe di sopraffina tecnica - e perché è proprio il campionato italiano ad aver bisogno di giocatori così. Giocatori come Pjanic, così come Pogba, devono restare in Italia, se vogliamo tornare ad essere un palcoscenico di primissimo ordine. E' con protagonisti così che si fanno i grandi spettacoli. E' anche per giocatori così, per gol come quello realizzato da Pjanic, che la gente va allo stadio, per i sessantamila ad esempio che si sono presentati all'Olimpico in un venerdì di festa. Argomenti tackle 
ROMA – La Juve dovrà aspettare ancora una settimana per festeggiare il suo 30° scudetto. La Roma centra la 9/a vittoria consecutiva a spese del Milan e mantiene matematicamente vivo il sogno tricolore. I giallorossi hanno festeggiato nel migliore dei modi, davanti al proprio pubblico, il raggiungimento del 2° posto. Il rischio rilassamento non c'è stato e a farne le spese sono stati i rossoneri che, così, si vedono costretti a rallentare la loro rincorsa all'Europa League. PJANIC ACCENDE LA ROMA  - Non è stata la migliore Roma della stagione ma è bastato un lampo di Pjanic ad accenderla. Il gol-capolavoro segnato dal talento bosniaco ha spaccato in due la partita. Il Milan, da quel momento, è parso quasi rassegnato, i giallorossi hanno fiutato l'odore della preda in difficoltà e l'hanno finita con una rete nella ripresa di Gervinho, per la verità viziata da una lieve posizione di fuorigioco. MILAN TRADITO DAGLI ATTACCANTI  - Il rammarico di Seedorf è quello di non essere stato assistito da una serata di buona vena dei propri avanti. Balotelli, fischiato dall'inizio alla fine dal pubblico giallorosso per i suoi trascorsi nerazzurri, non è mai entrato in partita, Taarabt, Honda e Kakà sono apparsi troppo timidi, mai in grado di mettere in difficoltà la linea difensiva giallorossa. E per la Roma, quindi, tutto è diventato più facile. SEEDORF LANCIA MUNTARI E HONDA DAL 1′  - Garcia ha confermato la squadra vittoriosa a Firenze dando ancora fiducia a Dodò e Ljajic. Sul fronte oppoosto Seedorf, privo di de Jong, squalificato, e Abate, non al meglio, ha deciso di lanciare Muntari in mediana al fianco di Montolivo e Bonera sull'out di destra. Sulla trequarti, poi, ha preferito la duttilità di Honda all'estro di Robinho. [[ge:rep-locali:repubblica:84475251]] DODO' E LJAJIC SPAVENTANO ABBIATI  - La Roma non è partita con il solito piglio ma il Milan non è stato in grado di approfittarne, anche per l'attenta fase difensiva dei giallorossi. Così per aspettare il primo brivido si è dovuto attendere fino al 21′ quando Dodò ha calciato di poco alto un pallone respinto al limite da Muntari. Il Milan si è spaventato, ha abbassato un po' il raggio d'azione e al 26′ è stato salvato da Rami che ha respinto in angolo in scivolata un destro quasi a botta sicura di Ljajic, pronto a concludere una bella serpentina in area. IL CAPOLAVORO DI PJANIC  - L'azione non riuscita al serbo è, invece, venuta alla perfezione a Pjanic che, al 43′, ha sbloccato il risultato con un gol-capolavoro: ha saltato sulla trequarti Muntari, ha eluso con una finta Montolivo, ha fatto un tunnel a Rami e, entrato in area solitario, ha battuto Abbiati con un tocco d'interno alla sinistra del portiere. Una prodezza da applausi a scena aperta. GERVINHO CHIUDE I CONTI  - La replica del Milan è durata appena 5′: la buona partenza al rientro dagli spogliatoi ha prodotto, infatti, solo un destro di Montolivo di poco a lato su assist di Kakà. Poi la Roma ha alzato i ritmi, ha nascosto ai rivali il pallone che hanno finito per riprenderlo solo dopo che Gervinho ha siglato, al 65′, il 2-0 al termine di una perfetta azione corale, rifinita da Ljajic e finalizzata da Totti. PAZZINI E ROBINHO NON RISVEGLIANO IL MILAN  - Invano Seedorf ha provato a risvegliare i suoi inserendo Pazzini e Robinho. La Roma ha continuato a gestire il risultato senza affanni e solo negli ultimi minuti ha concesso qualche conclusione da lontano ai rossoneri, incapaci, però, con Taarabt (2) e Montolivo di impensierire De Sanctis. E così la Roma spera ancora. Il Milan, invece, si dovrà rimboccare le maniche. Per arrivare sesto dovrà soffrire fino in fondo. ROMA-MILAN 2-0 (1-0) Roma (4-3-3): De Sanctis 6, Maicon 6.5 (38′ st Torosidis sv), Toloi 7, Castan 7, Dodò 6.5, Nainggolan 6.5, De Rossi 6.5, Pjanic 8 (41′ st Taddei sv), Gervinho 6.5, Totti 6 (31′ st Florenzi sv), Ljajic 7. (1 Lobont, 46 Romagnoli, 33 Jedvaj, 20 Bastos, 94 Ricci, 95 Mazzitelli, 99 Berisha, 28 Skorupsi). All. Garcia. Milan (4-2-3-1): Abbiati 6, Bonera 6.5, Rami 6.5, Mexes 6, Costant 6.5, Montolivo 6, Muntari 5 (13′ st Essien sv), Honda 5.5 (36′ st Robinho sv), Kakà 5.5, Taarabt 6, Balotelli 5 (23′ st Pazzini sv). (1 Amelia, 20 Abate, 2 De Sciglio, 81 Zaccardo, 26 Silvestre, 17 Zapata, 28 Emanuelson, 16 Poli, 59 Gabriel). All. Seedorf. Arbitro : Tagliavento 5.5. Reti : nel pt 43′ Pjanic, nel st 20′ Gervinho. Angoli : 8-5 per la Roma. Recupero : 0′ e 3′. Ammoniti : Totti, Rami, Muntari e Honda per gioco falloso, Pjanic per comportamento non regolamentare. Spettatori : 50 mila circa. Argomenti as roma milan ac serie a Leggi i commenti I commenti dei lettori 
ROMA – "Possiamo sognare ancora". Forse è rimasto solo ma Rudi Garcia crede ancora nello scudetto dopo la vittoria contro il Milan: "Era un altro ostacolo difficile dopo quello di Firenze, lo abbiamo superato. E questo mi fa essere ottimista. E poi la Juve contro il Sassuolo avrà difficoltà perché ha giocato in Europa e deve giocare anche la prossima settimana". PJANIC? GOL DA GIRO DEL MONDO  - Il tecnico francese analizza così la gara: "Nel primo tempo non abbiamo fatto bene, abbiamo sbagliato tanto. Poi abbiamo iniziato molto meglio nella ripresa". E' evidente che il gol di Pjanic ha cambiato tutto: "Un gol così è giusto che faccia il giro del mondo. Se lo fa Maradona probabilmente fa il giro del mondo. Spero che tutti possano godere di questo gol in tutto il pianeta". BRAVO DODO', NAINGGOLAN POCO LUCIDO  - Garcia spende due parole d'elogio anche per Dodo': "E' importante per un giocatore che è stato fuori a lungo trovare ritmo e giocare tante partite. Sta trovando la condizione migliore". Diverso, invece, il gioudizio sulla prova di Nainggolan... "Penso che possa migliorare ancora, oggi era un po' stanco perché è un giocatore generoso. Deve riflettere e ragionare in più in campo". [[ge:rep-locali:repubblica:84475251]] SABATINI: CON PJANIC STIAMO PER RINNOVARE  - Pjanic, dopo questo gol, sarà ancor di più al centro dell'interesse dei principali club d'Europa. Ma la Roma, per voce del suo ds Walter Sabatini, non lo molla: ""Stiamo negoziando quotidianamente, il calcio riserva sorprese ma siamo molto fiduciosi. Vogliamo chiudere in fretta, prima della fine stagione. Lo faremo ma restiamo vigili: spero di definire tutto prima del termine del campionato, con i Mondiali i ragazzi se ne vanno e diventa un problema". TERREMO LJAJIC  - La Roma pare intenzionata a tenere anche Ljajic: "Sta raccogliendo consensi, è più sereno e tranquillo, ma noi non abbiamo mai rilevato cadute di rendimento, ha sempre giocato bene e si è impegnato. Garcia chiede dei sacrifici agli attaccanti, qualche colpo l'ha perso ma è uno di rendimento. E' molto forte, ce lo godremo". NON CI SARANNO CESSIONI ECCELLENTI  - Il rischio di dover vendere i pezzi migliori, quindi non c'è: "La Roma non venderà tre prezzi pregiati come lo scorso anno, quando rinunciò a Marquinho, Lamela e Osvaldo per poter spendere un tesoretto sul mercato", annuncia Sabatini. "Devo ancora confrontarmi con il presidente Pallotta ma non credo ci sarà questa necessita'. Piuttosto, dovremo integrare l'organico nel miglior modo possibile. E lo faremo sicuramente". LJAJIC: IO VOGLIO RESTARE A ROMA  - Ljajic, ancora una volta tra i migliori, lancia un messaggio a società e tifosi: "Io sono venuto qua per restare a lungo, ma a fine campionato parlerò con la società e vedremo. Spero di restare perché mi piace Roma e mi piace questa societa'". Sulla gara invece il serbo dice: "I primi 15′ non abbiamo giocato bene. Poi abbiamo alzato il ritmo e Pjanic ha trovato un gol fantastico che si vede una volta nella vita. E così è arrivata la nostra vittoria". Pensate ancora allo scudetto? "Non molliamo fino alla fine, anche se non dipende da noi. Se giochiamo come le ultime tre partite possiamo battere chiunque, aspettiamo la Juve qui all'Olimpico". Argomenti as roma serie a rudi garcia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
