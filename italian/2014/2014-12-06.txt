ROMA - Sono Reggio Emilia e Varese a sorridere negli anticipi della nona giornata del massimo campionato di basket. La Grissin Bon si getta infatti alle spalle le battute d'arresto esterne a Bologna e in Eurocup a Strasburgo, che ha cancellato o quasi le ultime chance di qualificazione, superando per 77-65 l'Upea Capo d'Orlando e raggiungendo in vetta alla classifica, a quota 14, Venezia, domenica impegnata sul parquet di Pesaro. Dal canto suo l'Openjobmetis mette fine a una striscia negativa di sei sconfitte consecutive andando ad espugnare il campo dell'Enel Brindisi per 71-69. Un risultato che lascia a 10 punti la compagine pugliese, mentre la formazione di Gian Marco Pozzecco, che scontava il secondo turno di squalifica per l'espulsione con Milano, raggiunge l'Upea a quota 6. GUARDA TUTTI I VIDEO DELLE PARTITE SPINTA DA DELLA VALLE E POLONARA REGGIO EMILIA DOMA CAPO D'ORLANDO - Ha dunque reagito nel migliore dei modi al doppio stop ravvicinato la squadra di Menetti, ancora senza Kaukenas e Darjus Lavrinovic (da martedì in gruppo), trascinata come sempre dal calore del pubblico del PalaBigi, non lasciando scampo a una compagine protagonista lunedì scorso del sorprendente successo contro Sassari. Dopo un avvio titubante, con uno 0-7 iniziale che faceva pensare a una serata difficile, Cinciarini e compagni si sono subito ripresi (15-13 alla fine del primo quarto) e hanno condotto sempre l'incontro, tenendo a debita distanza gli ospiti, nonostante l'Upea non si sia mai arresa. Grandi protagonisti del match sono stati Della Valle, con 14 punti grande trascinatore degli emiliani nel primo tempo (chiuso sul 35-28), e Polonara, salito in cattedra nel terzo quarto (finito 51-44) a suon di azioni spettacolari, facendo suo il duello sotto canestro con Hunt. Di fronte al tentativo di reazione degli uomini di Griccioli, la Grissin Bon ha saputo stringere le maglie difensive e quando una tripla dell'ex Basile (comunque applaudito dai tifosi reggiani) ha riportato Capo d'Orlando a -7 a un minuto e mezzo dalla fine è stato ancora Della Valle (25 alla fine per lui), con un tiro da tre e una schiacciata, a mettere il sigillo sul match. Fra i padroni di casa in doppia cifra anche Mussini (12 di bottino personale), che chiude la partita (77-65 il finale) con una tripla. [[ge:rep-locali:repubblica:102305388]] TANTI ERRORI A BRINDISI, VARESE PASSA DI MISURA E FERMA LA SERIE NERA - Nell'altro confronto del sabato sera si rialza Varese, capace di imporsi al PalaPentassuglia al termine di un match sul filo dell'equilibrio ma tutt'altro che spettacolare. L'infortunio di Simmons, uscito per un problema al ginocchio sinistro (il lungo, arrivato da un mese, si è lesionato il tendine, per lui stagione già finita), accorcia le rotazioni di Brindisi e la Openjobemetis può chiudere la prima frazione sul 19-14 in suo favore. Il secondo periodo si apre esattamente come era iniziato il primo: tante palle perse ed errori da ambo le parti. A rompere l'equilibrio ci pensano Rautins e Robinson, che bucano la retina di Brindisi per il 17-27, massimo vantaggio dell'incontro. La squadra di Bucchi con Pullen e Denmon accorcia le distanze, riportandosi a un solo possesso di distanza (28-31), e grazie alla tensione palpabile tra gli avversari (11 palle perse) va all'intervallo lungo sul 34 pari. Poi al rientro dagli spogliatoi l'Enel mette per la prima volta il naso avanti (39-38), per poi allungare fino a 5 lunghezze di vantaggio, prima che un fallo tecnico per proteste chiuda il terzo quarto sul 56-48  Brindisi. Tra le fila della Openjobemtis (senza Kangur, operato alla schiena: tornerà tra due mesi) si accende però Andy Rautins, che con 6 punti in fila (6/8 dall'arco, saranno 24 i punti per lui) riporta la squadra di Pozzecco a contatto (56-54) nonostante il numero di palle perse (22 a 7' dallo scadere). E' sempre con la conclusione dall'arco dei 6,75 che Varese riesce a restare aggrappata alla partita (Callahan 6 punti in fila) impattando a quota 60 a 5' dalla sirena finale. Il team lombardo spreca due volte l'occasione di chiudere la gara con una schiacciata di Daniel prima e il fallo di Rautins sul tiro da 3 punti di Denmon (non bastano i suoi 15 ai pugliesi per evitare il ko interno), poi (69-69). Ma sono i liberi di Robinson (con la sua prova pare aver scongiurato il rischio taglio) a regalare a Varese un successo vitale dopo sei ko di fila, approfittando anche dell'errore da 3 punti di Mays sulla sirena, per il 71-69 conclusivo che nega alla formazione di Bucchi il tris vincente. GRISSIN BON REGGIO EMILIA - UPEA CAPO D'ORLANDO 77-65 (15-13, 35-28, 51-44) REGGIO EMILIA: Polonara 15, Mussini 12, Della Valle 25, Cervi 4, Diener 3, Pini 4, Taylor 5, Cinciarini 2, Silins 4, Lavrinovic 3, Pechacek ne. All.: Menetti. CAPO D'ORLANDO : Archie 11, Henry 9, Freeman 9, Hunt 11, Basile 5, Soragna 12, Burgess 9, Strati ne. All.: Griccioli. ARBITRI: Paternico', Biggi, Lo Guzzo NOTE - Tiri liberi: Reggio Emilia 10/12, Capo d'Orlando 12/19. Uscito per 5 falli: Henry. ENEL BRINDISI - OPENJOBMETIS VARESE 69-71 (14-19; 34-34; 56-48) BRINDISI : Pullen 14, Harper 3, James 15, Bulleri, Cournooh, Altavilla, Denmon 15, Simmons 2, Morciano, Zerini 3, Turner 7, Mays 10. All.: Bucchi. VARESE : Rautins 24, Daniel 8, Casella, Robinson 7, Lepri, Diawara 11, Okoye, Deane 2, Callahan 12, Balanzoni, Pietrini, Eyenga 7 All.: Ducarello. ARBITRI : Sabetta, Filippini, Aronne. NOTE : tiri da 3: Brindisi 7/30; Varese 14/26. Tiri liberi: Brindisi 8/12;  Varese 7/10; Rimbalzi: Brindisi 30; Varese 41. Usciti per 5 falli: nessuno. Argomenti basket serie a reggio emilia basket varese basket Leggi i commenti I commenti dei lettori 
Al Toro non basta il cuore per vincere contro un Palermo che ha in Dybala il trascinatore e l'uomo squadra.  La squadra di Ventura recupera due volte lo svantaggio e nel secondo tempo le prova tutte a portare a casa i tre punti senza riuscirci. Pessimo l'inizio del Toro nel primo tempo: ai ai rosanero sembra riuscire tutto facile. Praticamente due gol su altrettanti tiri in porta e un possesso palla che impedisce al Torino di esprimersi. Dybala serve a Rigoni l'assist dell'1-0 e poi firma con un pregevole controllo di tacco e diagonale mancino la rete del 2-1.  I granata sono pericolosi soprattutto con Quagliarella, anche se trovano il momentaneo 1-1 con un bel destro da centro area di Martinez. La cronaca Toro aggressivo nella ripresa Quagliarella  prova a prendersi la squadra sulle spalle. L'attaccante ci prova in tutte le maniere, ma trova sempre sulla sua strada un grande Sorrentino. Ci pensa allora il capitano  Camil Glik a firmare il pareggio al 18' con un bel colpo di testa su azione di calcio d'angolo.Entra Amauri per l'assalto finale, i granata ci provano ma non riescono a trovare il guizzo vincente di fronte ad una attenta difesa rosanero. Toro senza tre punti da 38 giorni. Argomenti toro pareggio 
None Leggi i commenti I commenti dei lettori 
TORINO – Il Palermo esce indenne anche dall’Olimpico di Torino, inanellando il sesto risultato utile di fila, al termine di una gara che l’ha visto due volte in vantaggio sui granata e due volte raggiunto. Agli uomini di Ventura va riconosciuto grande carattere, non solo per la doppia rimonta ma anche per il cambio di marcia che i padroni di casa mostrano nella ripresa, rovesciando l’inerzia di un match che, fino all’intervallo, vedeva il Palermo in totale controllo. Serviva questo per mettersi alle spalle i 3 ko di fila e, soprattutto, a riconquistare la Maratona. GUARDA I GOL DI TORINO-PALERMO AMAURI PARTE DALLA PANCHINA - Senza gli squalificati Vazquez e Barreto, Iachini colma i vuoti nella propria formazione inserendo Belotti e Chochev ma l’arma in più è il solito Dybala, le cui sortite mettono sempre in allarme la difesa granata. Lo squalificato Ventura, rimpiazzato da Sullo, sceglie Farnerud per sostituire Gazzi, con El Kaddouri a fare da elastico tra centrocampo e attacco, dove Martinez viene preferito ad Amauri. ROSANERO IN CONTROLLO - Il primo tempo è tutto di marca rosanero: gli ospiti, forti della striscia positiva, giocano con maggiore serenità, fanno girare palla con calma e dettano il ritmo del match, colpendo con cinismo alla prima occasione. È Dybala, neanche a dirlo, a portarsi mezza difesa del Toro dietro e cambiare fronte, Belotti lascia scorrere (o semplicemente non riesce ad arpionare il pallone) e l’accorrente Rigoni batte Gillet in corsa. Sono passati solo 16’ di gioco e la partita sembra ormai sui binari più congeniali al Palermo. [[ge:rep-locali:repubblica:102303944]] DYBALA EGUAGLIA MICCOLI E ILICIC - Il Toro ha il merito di reagire intorno alla mezz’ora, sfiorando il gol due volte in pochi secondi con Quagliarella, per poi trovarlo con Martinez, al primo centro in Serie A: bello il controllo del venezuelano ad eludere Andelkovic prima della girata vincente, ispirata dal lancio di Darmian. L’equilibrio, però, dura solo otto minuti: Dybala è bravo e fortunato sul servizio in area di Lazaar, controllato a seguire di tacco prima del tocco sporco che batte Gillet e rende inutile il tentativo disperato di recupero firmato da Glik. È il quinto gol consecutivo per l’argentino, impresa che in maglia rosanero era riuscita solo a Miccoli e Ilicic. IL RISULTATO LO FISSA CAPITAN GLIK - Cambia completamente il copione nella ripresa, perché il Torino scende in campo con tutt’altro piglio e il Palermo appare stanco. I granata, però, sono poco precisi alla conclusione e, anche quando riescono ad entrare in area con le azioni manovrate, trovano un Sorrentino sempre sul pezzo. Serve un episodio, arriva al 63’: il corner teso di El Kaddouri è perfetto per la deviazione di Glik, capitano ed ex di turno, che fa esplodere la Maratona. L’impresa sembra a portata di mano, l’ingresso di Amauri sembra la mossa decisiva mentre il Torino imprime una pressione che spesso assomiglia ad un assedio. Arriva anche il gol del 3-2 ma la sfortunata deviazione di Munoz, che finisce nella porta rosanero, arriva al termine di un’azione viziata dal fuorigioco millimetrico di Darmian, decisione che fa infuriare i granata. PARI CHE FA BENE A TUTTI - Fa bella figura Gonzalez, su calcio piazzato di El Kaddouri, anticipando in rovesciata Amauri, pronto alla zuccata vincente in pieno recupero. Non cambia più il risultato, a metà tra l’occasione persa e il pericolo scampato per ambo le squadre, in una partita, di fronte agli occhi di un impotente Giampiero Ventura, in tribuna con il ds Petrachi e il presidente Cairo.  Di sicuro, questa dimostrazione di carattere davanti al proprio pubblico, dopo tre sconfitte consecutive, aiuterà i granata a risalire. Positivo anche il bilancio per il Palermo, che stringe i denti e porta a casa un pareggio prezioso, di quelli sui quali si possono costruire grandi stagioni. TORINO-PALERMO 2-2 (1-2) TORINO (3-4-1-2): Gillet 6, Maksimovic 5,5, Glik 7, Moretti 6; Bruno Peres 6 (29' st Molinaro s.v.), Vives 5.5, Farnerud 5.5 (16' st Ruben Perez 5,5), Darmian 6.5; El Kaddouri 6,5; Martinez 6,5 (Amauri 33' st sv), Quagliarella 6. (30 Padelli, 13 Castellazzi, 21 Gaston Silva, 5 Bovo, 28 Sanchez Mino). All. Sullo (Ventura squalificato) PALERMO (3-5-1-1): Sorrentino 6,5; Munoz 6, Gonzalez 6.5, Andelkovic 5.5; Morganella 5,5, Rigoni 6,5, Maresca 6.5 (42' st Bolzoni sv), Chocev 6, Daprelà sv (15' pt Lazaar 5.5; 6' st Emerson 6); Dybala 7; Belotti 5.5. (1 Ujkani, 2 Vitiello, 3 Pisano, 5 Milanovic, 10 Joao Silva, 14 Della Rocca, 19 Terzi, 21 Quaison, 96 Bentivegna). All. Iachini ARBITRO : Giacomelli RETI : nel pt 17' Rigoni, 36' Martinez, 44' Dybala; nel st 18' Glik ANGOLI : 5-1 per il Torino RECUPERI : 2' e 5' AMMONITI : Bruno Peres, Lazaar per comportamento non regolamentare, Chocev, Rigoni per gioco scorretto SPETTATORI : 13.974 per un incasso di 206.416 euro. Argomenti torino fc palermo calcio serie a Leggi i commenti I commenti dei lettori 
TORINO – Sostituendo in panchina lo squalificato Ventura, Salvatore Sullo ha guidato il Torino al pareggio contro il Palermo , risultato che rompe una striscia di tre ko consecutivi: "L’inizio è stato difficile, abbiamo sofferto soprattutto nei primi 20 minuti, prendendo un gol che è stato una mazzata -  riconosce l’allenatore in seconda dei granata – ma siamo riusciti a pareggiare. Poi c'è stato il bel gol di Dybala, in cui però abbiamo nostre responsabilità, ma siamo stati bravi a prendere in mano il gioco e a disputare un ottimo secondo tempo". "IMPEGNI RAVVICINATI CI HANNO PENALIZZATO" - "Nel mese di novembre - ha aggiunto Sullo - ci è mancato solo il risultato perché sul piano del gioco abbiamo giocato molto bene, è un peccato solo non aver avuto tempo di lavorare in settimana a causa dei tanti impegni ravvicinati. Questo sarebbe stato importante, soprattutto, perché abbiamo tanti giocatori nuovi ma, anche per merito loro, ne abbiamo persi tanti durante le soste per le nazionali. Il primo gol di Martinez? È stato bravo, gli ho già fatto i complimenti: avrebbe meritato il gol anche contro il Bruges, spero sia il primo di una lunga serie". Argomenti torino fc salvatore sullo Leggi i commenti I commenti dei lettori 
None Leggi i commenti I commenti dei lettori 
Tragico epilogo per una battuta di caccia in provincia di Teramo. Un uomo di 46 anni, Giuseppe Ciabattoni, è morto nel pomeriggio nella zona di Montorio al Vomano. E a sparare - secondo le prime ricostruzioni - è stato proprio il fratello, ora sotto shock. Sul posto in quel momento c'erano nebbia fitta e pioggia. La vittima è stata raggiunta al torace, nella boscaglia. Inutile l'intervento dell'elicottero del 118 decollato dall'Aquila: il cacciatore, gravemente ferito, è morto prima che il mezzo potesse atterrare. Il fratello sarà indagato per omicidio colposo. Dopo l'accertamento di morte fatto dal medico del 118, calato sul posto con il verricello dall'eliambulanza, la salma è stata recuperata dai Vigili del Fuoco e trasferita all'obitorio dell'ospedale di Teramo. La tragedia nella famiglia Ciabattoni arriva a pochi mesi dalla condanna di Mario, padre dei due cacciatori, pensionato 74enne di Bellante (Teramo), a 13 anni di reclusione, in appello, per l'omicidio della vicina di casa Felicia Mateo, uccisa con una fucilata nell'agosto 2013 al culmine di una serie di dissidi legati alla convivenza nello stesso condominio. Argomenti eliambulanza cacciatore 
None Leggi i commenti I commenti dei lettori 
Sono stati identificati i resti di uno dei 43 studenti messicani scomparsi alla fine di settembre e uccisi nello stato di Guerrero dai narcotrafficanti , legati ad ambienti politici locali. Lo scrive El Universal , uno dei principali quotidiani del paese.  I resti erano stati ritrovati vicino a una discarica. Il funzionario che ha rilasciato l'informazione ha parlato solo dietro la garanzia dell'anonimato.  Il padre del ragazzo identificato è stato informato dai periti  argentini che seguono il caso. Fonti del governo non hanno confermato la  notizia, ma una conferenza stampa ufficiale è in programma per domani. Le vittime vennero uccise da colpi d'arma da fuoco ed i corpi dati alle fiamme.Secondo le autorità federali, gli studenti sarebbero stati rapiti e poi uccisi su iniziativa dell'ex sindaco di Iguala, Josè Luis Abarca, e di sua moglie, Maria de Los Angeles Pineda, sorella di tre trafficanti di droga molto noti. La coppia, in seguito arrestata, secondo gli inquirenti temeva che l'arrivo in città degli studenti disturbasse un evento pubblico promosso dallo stesso Pineda. La vicenda, che ha sconvolto il paese, sta facendo tremare il governo federale e in particolare il suo presidente, Enrique Pena Nieto, che rischia seriamente il posto. Le proteste, nelle ultime settimane, non si sono mai interrotte.  Il capo della polizia di Città del Messico, Jesús Rodríguez Almeida, proprio ieri si è dimesso dall'incarico dopo le critiche ricevute per l'eccessivo uso della forza durante le manifestazioni. Almeida si era difeso dalle accuse dicendo che la polizia aveva fatto il suo dovere ristabilendo l'ordine. Le associazioni per i diritti umani hanno accusato la polizia di aver compiuto arresti illegali e di aver fatto un uso eccessivo della forza. Argomenti studenti scomparsi messico 
