MADONNA DI CAMPIGLIO - Doppietta tutta tedesca nello slalom notturno di Madonna di Campiglio valido per la Coppa del mondo maschile. Felix Neureuther, dopo aver chiuso in testa la prima manche, iscrive il suo nome nell'albo dei vincitori, grazie a una seconda manche sontuosa chiusa in 1'40"57. Al secondo posto di Fritz Dopfer, staccato di 82 centesimi. Terzo lo svedese Jens Byggmark che torna sul podio con 86 centesimi di svantaggio dal vincitore. Quarto il norvegese Henrik Kristoffersen e quinto il francese Alexis Pinturault. Questa volta Marcel Hirscher è battuto e deve accontentarsi del settimo posto su una pista preparata meravigliosamente dagli organizzatori e che ha messo in difficoltà gli atleti. GROSS MIGLIORE DEGLI AZZURRI - Il migliore degli azzurri è Stefano Gross, undicesimo (era sesto a metà gara), ancora alle prese con qualche problema alla schiena e incappato in qualche errore di troppo nella seconda manche. Gross (1'42"38) fa comunque buoni punti e dimostra di essere in crescita. Giuliano Razzoli risale, invece, qualche posizione in classifica e termina al tredicesimo posto, dal diciassettesimo della prima manche. Patrick Thaler era dodicesimo a metà gara, ma nella seconda ha perso il controllo degli sci ed è caduto a terra dovendo abbandonare la gara. Non si erano qualificati per la seconda Giordano Ronci, Riccardo Tonetti e Giovanni Borsotti, mentre era uscito nella prima manche Cristian Deville. GENERALE, JANSRUD SALDO AL COMANDO - Manca, quindi, in chiave generale il riaggancio di Hirscher al norvegese Jansrud che continua a guidare la classifica di Coppa del mondo con 610 punti, davanti all'austriaco che ne ha 576. Terzo è Pinturault a quota 349 e quarto Dominik Paris a 345. Ora la Coppa maschile fa una piccola pausa natalizia, per poi riprendere il 28 dicembre con la nuova discesa di Santa Caterina Valfurva. ORDINE D'ARRIVO 1. Felix Neureuther (Ger) 1'40"57 2. Fritz Dopfer (Ger) +0"82 3. Jens Byggmark (Swe) +0"86 4. Henrik Kristoffersen (Nor) +0"96 5. Alexis Pinturault (Fra) +1"02 6. Axel Baeck (Swe) +1"03 7. Marcel Hirscher (Aut) +1"15 8. Alexander Khoroshilov (Rus) +1"18 9. Jean-Baptiste Grange (Fra) +1"54 10. Andre Myhrer (Swe) +1"57 11. Stefano Gross (Ita) +1"81 13 Giuliano Razzoli (Ita) +1"91 Argomenti sci coppa del mondo felix neureuther Leggi i commenti I commenti dei lettori 
WASHINGTON - Un esteso blackout delle connessioni Internet ha sostanzialmente isolato la Corea del Nord, secondo quanto riportato da un'azienda americana che monitora le infrastrutture Internet in tutto il mondo. Non si conosce il motivo della perdita di connessione: "Nelle ultime 24 ore la connessione della Nord Corea verso l'esterno si è deteriorata progressivamente fino a finire completamente offline - ha detto alla Reuters Doug Madory, direttore del centro di analisi di internet Dyn Research - ci può essere una spiegazione innocua - che i router abbiano magari un baco transitorio nel software, è possibile. Ma sembra anche possibile che sia in corso un attacco di qualche tipo contro di loro e che abbiano difficoltà a rimanere online". Uno scenario più che plausibile visti il tesissimo clima tra Pyongyang e Washington dopo l'esplosione dello scandalo Sonyleaks , l'hackeraggio massiccio del sistema informatico e di email della Sony, produttrice del film Interview che fa la satira proprio del regime nordcoreano. Le autorità americane hanno reagito duramente all'attacco informatico - che ha portato al ritiro del film dal mercato dopo che si erano aggiunte anche minacce di attacchi fisici ai cinema in cui fosse stato proiettato. Venerdì scorso Barack Obama ha ammonito che gli Usa avrebbero risposto agli attacchi - attribuiti al governo nordcoreano "nei luoghi e nei tempi da noi scelti". Non ci sono conferme ufficiali di alcun coinvolgimento diretto degli Stati Uniti nel black out di oggi in Corea del Nord. La portavoce del dipartimento di Stato Marie Harf ha detto di non poter confermare alcun cyberattacco: "Non discutiamo pubblicamente dettagli operativi delle opzioni di possibile risposta o commentare queste notizie, salvo dire che man mano che metteremo in pratica le nostre risposte, alcune saranno visibili altre no". La perdita di connessione si è verificata nella principale linea di collegamento nordcoreana, che passa attraverso la città della Cina del nord di Shenyang. Madory spiega che la Corea del nord si appoggia principalmente al provider cinese China Unicom, anche se è possibile che il Paese abbia una limitata connessione via satellite. Sta di fatto che attualmente la Corea del nord "è sparita dall'Internet globale". La Corea del nord è finita sotto attacco informatico un'altra volta, durante un lungo periodo di tensione con la Corea del Sud nel 2013. Secondo Madory però dietro un attacco di questo tipo non deve necessariamente esserci una grande potenza: anche una squadra di hacker può ottenere un risultato del genere. Il black out ha coinvolto anche l'agenzia di stampa ufficiale della Corea del Nord, la Kcna. Arbor Networks , che protegge le aziende contro gli attacchi di hacker , ha spiegato che il suo monitoraggio ha rilevato attacchi "denial-of - service " contro infrastrutture informatiche della Corea del Nord a partire da sabato scorso e che tali attacchi sono proseguiti anche lunedì. Si tratterebbe, secondo l'azienda, di un massiccio invio di richieste dati ai server nordcoreani che non sono stati in grado di sostenere un tale traffico, facendo crollare il servizio. "Data la connettività limitata della Corea del Nord e la mancanza di sistemi sofisticati di filtraggio Internet in quel paese , sarebbe relativamente semplice per un gruppo di hacktivisti bloccare gli accessi al Web. E non è scontato che il governo americano abbia avuto un ruolo in questo tipo di attacco" , ha detto Dan Holden , direttore della ricerca sulla sicurezza a lla Arbor Networks . " Chiunque di noi, arrabbiato perché non ha potuto vedere il film , avrebbe potuto farlo . La loro rete Internet non è sofisticata , " ha concluso Holden . Secondo quanto hanno potuto verificare gli esperti d'informatica, solo dopo nove ore, il servizio Internet in Nord Corea è ripreso, anche se con grandissime difficoltà. Intanto, la Corea del Sud ha reso noto di aver costituito una cyber divisione militare per difendersi da eventuali attacchi alle infrastrutture informatiche del paese.  Il presidente sudcoreano ha ordinato una massiccia ispezione a tutte le infrastrutture nazionali d'importanza vitale per la sicurezza del paese, incluse le centrali nucleari con l'obiettivo di incrementare la protezione informatica contro i cyber attacchi che potrebbero venire - ha spiegato - "da paesi stranieri". 
DOHA - "C'è mancato un pizzico di cattiveria''. Massimiliano Allegri recrimina per la Supercoppa , sfuggitagli di mano per un soffio. "Purtroppo usciamo dalla lotteria dei rigori. Dispiace perché tranne gli ultimi 20' del secondo tempo non abbiamo mai rischiato, poi abbiamo preso gol su palla persa dove potevamo fare meglio. E' stata una partita giocata a viso aperto. Dopo l'1-1 abbiamo ripreso a giocare e alzato ritmo. Nel finale abbiamo accusato fatica. La squadra ha fatto il suo, bisognava solo essere più cattivi". PIRLO FUORI PERCHE' FATICAVAMO IN COPERTURA - Non ha convinto il cambio di Pirlo con Pereyra. Il tecnico bianconero lo spiega così: "Eravamo in difficoltà. Andrea ci dava più nel palleggio ma ci serviva anche la copertura. Peccato, perché poi appena è uscito abbiamo preso gol...", riconosce il tecnico bianconero che poi traccia anche un bilancio di questo 2014: "Abbiamo perso una coppa che potevamo vincere, ma siamo primi e agli ottavi di Champions, quindi va bene così'". [[ge:rep-locali:repubblica:103534707]] BUFFON: ''DOVEVAMO ESSERE PIU' CINICI'' - Mastica amaro Gigi Buffon, non sono bastati tre rigori parati per portare a casa la coppa: "Può capitare che neutralizzi tre rigori e poi magari perdi: è capitato a me, a noi. Abbiamo avuto tre match-point a disposizione: uno ai supplementari e due ai rigori. Merito al Napoli, che ci ha creduto e ha fatto quest'impresa. Era molto difficile" ha detto il portiere della Juve. "Quando sei in vantaggio a 10' dalla fine, magari pensi di coprirti. Noi, però, non siamo stati attenti fino in fondo, perché il gol del 2-2, una squadra che deve portare a casa la vittoria, non deve subirlo. E' stato un anno solare molto positivo, con tantissime soddisfazioni: abbiamo chiuso con un secondo posto in Supercoppa che, per la Juve, è una sconfitta. Bisogna essere più cinici. Garcia dice che vincerà lo scudetto? Speriamo allora di arrivare secondi". Argomenti supercoppa italiana 2014 juventus fc massimiliano allegri gianluigi buffon Leggi i commenti I commenti dei lettori 
SASSARI - Il Banco di Sardegna Sassari cancella le tre sconfitte rimediate nelle ultime tre giornate facendo suo il monday night dell'undicesima giornata grazie all'87-74 con cui liquida la Grissin Bon Reggio Emilia. Un successo che permette alla Dinamo di salire a quota 14 alle spalle proprio di Reggio che fallisce l'aggancio in vetta alla coppia formata da Milano e Venezia. GUARDA IL VIDEO DELLA PARTITA IL MATCH - Sassari torna alla vittoria e lo fa col sorriso nel posticipo pre-natalizio: a farne le spese è una Reggio Emilia alla quale non bastano i 17 punti e gli 8 rimbalzi di Donell Taylor. I padroni di casa partono a tutto gas con un parziale che permetterà di mantenere le distanze per tutta partita, impedendo ai biancorossi di mettere la testa avanti. Protagonisti della serata un incontenibile Dyson, autore di 25 punti, ed un gruppo che ha messo in campo carattere ed orgoglio per cancellare le brutte sconfitte precedenti. Si fanno notare il solito Logan con 19 punti e Lawal con 18. Drake Diener, il grande ex della gara, non va oltre gli 11 punti nella "sua" Sassari. BANCO DI SARDEGNA SASSARI-GRISSIN BON REGGIO EMILIA 87-74 (26-13, 22-26, 11-12, 28-23) BANCO DI SARDEGNA SASSARI: Logan 19, Sosa 9, Formenti 9, Devecchi 3, Lawal 18, Chessa, Dyson 25, Sacchetti 2, Mbodj, Vanuzzo ne, Brooks ne, Todic 2. Allenatore: Sacchetti. GRISSIN BON REGGIO EMILIA: Mussini 3, Polonara 10, Della Valle 8, Taylor 17, Pechacek ne, Pini, Cervi 6, Silins 11, Diener 11, Cinciarini 8. Allenatore: Menetti. ARBITRI : Mattioli, Chiari e Weidmann. NOTE : parziali 26-13, 48-39, 59-51. Tiri liberi: Sassari 12/17, Reggio Emilia 9/14. Nessun uscito per 5 falli. Argomenti basket serie a sassari basket reggio emilia basket Leggi i commenti I commenti dei lettori 
DOHA - "Vincere così contro la Juve è bello". Rafa Benitez gongola dopo il trionfo in Supercoppa che lo conferma re di coppe visto che porta a casa il suo personalissimo 10° trofeo: ''Dedichiamo la coppa ai tifosi. Tutti hanno fatto una grande partita. De Laurentiis? Ha trasmesso fiducia ai ragazzi, queste situazioni aiutano". POSSIAMO GIOCARE COSI' ANCHE IN CAMPIONATO - Il successo potrebbe essere la giusta molla per lanciare il Napoli alla conquista del terzo posto in campionato: "I giocatori sanno che possiamo giocare cosi ogni domenica - sottolinea Benitez -. Si tratta solo di mantenere questo livello. Questo trofeo ci aiuterà". [[ge:rep-locali:repubblica:103554225]] HIGUAIN: ''TRIONFO CHE FA MORALE'' - Il grande protagonista della sfida, Gonzalo Higuain, conferma: "Abbiamo fatto una grande partita, sono orgoglioso di questa squadra. Ci siamo battuti contro una squadra forte come la Juve ma abbiamo dimostrato che se abbiamo voglia e intensità possiamo fare qualsiasi cosa. Abbiamo trovato il modo per festeggiare nel migliore dei modi il Natale con la famiglia. Questa vittoria e' per tutti quei tifosi che non sono potuti venire. Avevamo bisogno di questo trionfo". Unico rammarico per il Napoli, non riuscire a giocare con questa grinta con continuita': "E' vero - ammette il Pipita -, dobbiamo avere continuità come stasera. Solo così possiamo puntare in alto, da qui a sei mesi vediamo cosa succede". [[ge:rep-locali:repubblica:103555399]] DE LAURENTIIS TRA RINFORZI E FUTURO - Il presidente De Laurentiis spera che il trionfo di Doha rappresenti la svolta della stagione: "Mi dispiace che non ci sia con noi Insigne e che non ci sia Ciro (Esposito, ndr). Abbiamo cancellato quella brutta pagina della Coppa Italia. Comunque vincere la Supercoppa dopo la Coppa Italia non è male. Abbiamo fatto le prove generali del campionato. Benitez? Speriamo di proseguire con lui, un galantuomo, può insegnare calcio ma bisogna avere pazienza per poter applicare le sue indicazioni. Noi rafforzeremo la squadra e cercheremo di fare la seconda parte del campionato nel modo migliore possibile. Ora dobbiamo continuare con questa mentalità". Il patron chiarisce che non ga alcuna intenzione di passare la mano: "Io non venderò mai il Napoli, in cui ho impegnato 10 anni di vita. Sarò sempre dalla parte dei tifosi ma anche i tifosi devono capite che il calcio sta cambiando. Chi sentirà la febbre napoletana sarà il benvenuto, chi non vuole sarà libero di andare in altre parti, più sbiaditelle e piene di nebbia". De Laurentiis ha poi attaccato il sindaco di Napoli De Magistris sulla vicenda stadio: ''Il signor De Magistris prima di sparare cavolate sugli acquisti o non acquisti del Napoli - le parole di De Laurentiis al 'Processo del Lunedi' dove era ospite anche il sindaco, andato via anzitenpo per sopraggiunti impegni - e visto che ci ha consegnato uno stadio solo per il giorno della partita, quando faremo un accordo per prenderlo in gestione tutto allora ne parleremo. Da parte mia c' è sempre correttezza. Il sindaco per migliorare i rapporti con il Napoli deve imparare una cosa fondamentale: diventare un manager. Siao nel 2015 e un sindaco deve essere un manager più che un uomo politico. Altrimenti nessuna città potrà essere gestibile. Ci siamo stancati di insegnare ai politici come portare avanti le cose. Delle disfatte della politica italiana da 60 anni non ne possiamo più". Argomenti ssc napoli supercoppa italiana 2014 rafael benitez Leggi i commenti I commenti dei lettori 
"Un consigliere municipale di Napoli, di sinistra, ha organizzato un corteo a favore dei ROM, a cui le Forze dell'Ordine dopo anni di proteste hanno staccato gli allacciamenti abusivi alla rete elettrica. Poveretto, in Italia ci sono troppi avvocati delle cause sbagliate!". Matteo Salvini contro un consigliere della municipalità di Scampia, Ivo Poggiani. Il rappresentante della Lega ha scritto un messaggio al veleno su Facebook per condannare il corteo organizzato da Poggiani nel quartiere a Nord di Napoli in segno di solidarietà ai rom del campo di Cupa Perillo, rimasti per alcuni giorni senza acqua ed energia elettrica in seguito all'interruzione delle forniture abusive. Il nuovo volto del carroccio ha proseguito: "Il Salvinismo è una malattia peggiore del Perbenismo" dice il tizio (Poggiani, ndr).  Comunque Buon Natale, anche a lui". Tanto è bastato a scatenare l'indignazione di parte dei residenti e molti movimenti ai quali Poggiani è legato. "Colgo l'occasione - ha replicato Poggiani - per chiarire alcuni punti che riguardano questa vicenda sempre più contorta ed inquietante che lega ottava municipalità, Angelo Pisani, alcuni esponenti dell'estrema destra napoletana e l'opzione della Lega di Salvini al Sud, tutto tenuto assieme dal populismo razzista che sta imperversando in buona parte del paese. Il corteo è stato organizzato dalle associazioni del territorio, a cui va il merito. Tagliare acqua ed elettricità in un campo in cui vivono duecento bambini è una barbarie senza se e senza ma.  Sono settimane che ormai denunciamo instancabilmente l'uso strumentale che Pisani sta facendo della questione rom per mettere sotto il tappeto tutte le contraddizioni vere di un pezzo di periferia, contraddizioni frutto solo dalla malapolitica, dall'impresa criminale legale e illegale che specula sulla disperazione. E il fatto che Matteo Salvini, dalla sua comoda poltrona milanese si diverta a commentare il mio e il nostro operato, è innanzitutto la prova del sodalizio tra il politico napoletano e il leader leghista. Un sodalizio fondato sulla costruzione di nemici strumentali attraverso l'istigazione all'odio razziale e non solo. Basta leggere i commenti sotto al post in cui il leghista mi attacca, per ritrovarsi un tripudio di inviti alla forca per me e al fuoco sui Rom". Non basta: "Salvini - conclude Poggiani - comunque mi augura buon Natale. Io rispondo dicendo che aspetto la sua venuta a Napoli, così gli auguri ce li facciamo da vicino e a modo nostro e così ci mostra pure, al di là dei mi piace su Facebook e dei sodali elettorali, quanti sono questi leghisti napoletani". Pisani replica al consigliere attaccato da Salvini: "Io non offendo, mi rivolgerò alla Procura contro chi mi accusa di razzismo e vedremo qual'è la verità". Il presidente dell'ottava municipalità Angelo Pisani interviente nella polemica tra il leader del Carroccio e il consigliere Ivo Poggiani innescata dall'interruzione di fornitura di energia elettrica al campo rom di Cupa Perillo. "È' Strumentale, pericoloso e vigliacco - dice Pisani - ogni attacco e offesa gratuita contro di me solo per aver fatto il mio dovere e non essermi girato dall'altra parte come ha fatto la malapolitica da trent'anni, facendo vivere in condizioni infernali e disumane migliaia di persone e bambini stranamente non tutelati dagli odierni protagonisti della manifestazione pro Rom e che invece hanno diritto di esser considerati come tutti gli esseri umani. Tutti i manipolatori della realtà , i bugiardi e minacciosi protagonisti  delle offese a mio carico, come coloro i quali contrastano iniziative di legalità saranno denunciati alla procura della Repubblica per la tutela di tutti e per fermare un insensata e folle spirale di violenza che qualcuno cerca di costruire ad arte. Pisani chiede inoltre all'amministrazione comunale di "non continuare a disinteressarsi del problema e di tutelare tutta la cittadinanza come  di assicurare le forniture essenziali ai nomadi in maniera legale ed a norma" , invitando tutti a "non esasperare il clima con minacce che possono provocare gravi tensioni sociali". "E' auspicabile  -  conclude l'avvocato  -  un dialogo costruttivo nel segno del rispetto e dell'integrazione che non prescinde dal rispetto dei diritti umani e della legalità". 
None Leggi i commenti I commenti dei lettori 
LONDRA - Con un gol per tempo il Chelsea fa suo il Monday Night della 17/a giornata di Premier League e conquista la vetta solitaria del campionato inglese rispondendo al City. I Blues vanno a vincere in casa dello Stoke per 2-0 senza particolari problemi. Tutto facile per l'undici di Jose Mourinho che ora guida la classifica con 42 punti, tre in più del Manchester. IL MATCH - Il Chelsea impiega solo due minuti a sbloccare il risultato. Ivanovic conquista un calcio d'angolo del quale si incarica Cesc Fabregas. La sua parabola è per la testa di John Terry che mette al centro della porta per l'1-0. Lo Stoke ci prova al 21' con N'Zonzi, ma Courtois para senza troppi problemi il pallone indirizzato all'angolino basso di destra. Al 32' Diego Costa è ben servito in area, ma manda fuori sulla sinistra. Il primo tempo si chiude con il Chelsea meritatamente in vantaggio. La musica non cambia nella ripresa e al 32' giunge il raddoppio. Hazard pesca Fabregas che manda la palla all'angolino basso alla sinistra del portiere. Al 39' Diego Costa ha la palla per il possibile 3-0, ma Begovic gli nega la gioia del gol. RISULTATI 17^ GIORNATA - SABATO Manchester City - Crystal Palace 3-0, Aston Villa - Manchester Utd 1-1, Hull City - Swansea City 0-1, Queens Park Rangers - West Bromwich 3-2, Southampton - Everton 3-0, Tottenham - Burnley 2-1, West Ham - Leicester City 2-0. DOMENICA Newcastle - Sunderland 0-1, Liverpool - Arsenal 2-2. LUNEDI' Stoke City - Chelsea 0-2. CLASSIFICA : Chelsea 42 punti; Manchester City 39; Manchester United 32; West Ham 31; Southampton 29; Tottenham, Arsenal 27; Swansea 25; Newcastle 23; Liverpool 22; Everton 21; Aston Villa 20; Stoke City, Sunderland 19; West Bromwich, Qpr 17; Burnley, Crystal Palace 15; Hull City 13; Leicester 10. Argomenti chelsea fc premier league calcio inglese Leggi i commenti I commenti dei lettori 
