ROMA – Nella serata che avrebbe dovuto quantificare il divario che la separa dalle grandi del pianeta, la Roma esce con le ossa rotte, rimandata, come un novello studente universitario, alla prossima sessione. Il Bayern umilia i giallorossi con un severo 1-7 che fa capire quanta strada per crescere, almeno in Europa, Totti e compagni debbano ancora percorrere. IL REMAKE DI BRASILE-GERMANIA – E’ sembrata Brasile-Germania , semifinale dell’ultimo mondiale. Stesso andamento, stesso risultato finale. Un 7-1 che, tra l’altro, ha fatto tornare alla mente ai tifosi giallorossi un altro cocente precedente, ben più importante: quello nel ritorno dei quarti di Champions 2007, incassato a Manchester dallo United. Battuto anche un doppio record negativo assoluto: mai una squadra italiana nelle coppe aveva chiuso il primo tempo sotto 0-5 e mai aveva perso con un risultato così ampio fra le mura amiche. Un episodio che, invece, aveva già vissuto Garcia che, corsi e ricorsi storici, aveva rimediato con il suo Lille una batosta per 6-1 a Monaco proprio contro il Bayern andando al riposo sotto di 5 reti. E se pensiamo che la Roma non ne prendeva 7 reti in casa dai tempi del grande Torino (1-7 il 5 ottobre 1947) ecco completato lo scenario da incubo. [[ge:rep-locali:repubblica:98686795]] GUARDIOLA, LEZIONE A GARCIA – E’ stata la serata di Guardiola che, dopo aver sentito da più parti di essere ormai prossimo ad essere superato dall’arguzia di Garcia, ha rifilato al rivale una vera e propria lezione. Il Bayern è stato più forte della Roma in ogni zona del campo. Non l’ha mai fatta ragionale con un pressing alto e continuo. Non le ha mai dato punti di riferimento cambiando in continuazione modulo e posizioni, l’ha presta costantemente d’infilata con gli inserimenti di centrocampisti e difensori. Garcia ora avrà 16 giorni di tempo per cercare di evitare un’altra brutta figura, stavolta all’Allianz Arena. GARCIA PERDE ANCHE MAICON – Neppure il tempo di gioire per il recupero di Iturbe che Garcia ha dovuto soluti fare i conti con un nuovo forfait, quello di Maicon, svegliatosi con un piccolo problema al ginoccio. Così a destra si è visto costretto a schierare Torosidis prefendo Yanga-Mbiwa ad Astori nel ruolo di secondo centrale da affiancare al rientrante Manolas. Guardiola ha replicato con uno schieramento a specchio con l’ex di turno (fischiatissimo) Benatia al posto di Dante in difesa e Lahm e Bernat sugli esterni. ROMA IN CRISI SULLE FASCE – Mossa azzeccata perché proprio sulle fasce il Bayern ha iniziato a fare la differenza fin dalle prime battute mettendo in costante difficoltà la retroguardia giallorossa. Lahm e Bernat hanno spinto come stantuffi sfruttando le sovrapposizioni di Gotze e Robben e la Roma è andata in affanno. I campioni di Germania hanno fatto capire di voler subito spingere sull’acceleratore e dopo appena 9’ sono passati con un magnifico sinistro a giro di Robben. [[ge:rep-locali:repubblica:98691910]] GERVINHO MANCA IL PARI, IL BAYERN DILAGA – La Roma ha mancato la palla del pari immediatamente dopo con Gervinho (sinistro respinto da Neuer) e si è avvilita. Il Bayern lo ha capito e, con 13’ di calcio-spettacolo, ha infilato per altre quattro volte De Sanctis con Gotze, Lewandowski, ancora Robben e Muller su rigore generosamente concesso dall’arbitro svedese Eriksson per un fallo di mano evidentemente involontario di Manolas su un cross di Bernat. GERVINHO INTERROMPE L’IMBATTIBILITA’ DI NEUER – Garcia ha provato a cambiare qualcosa inserendo Florenzi e Holebas al posto di Totti e di uno stordito Cole e la Roma, se non altro, ha avuto un sussulto di orgoglio. E dopo aver colpito un palo ed aver sciupato altre due clamorose occasioni a tu per tu con Neuer si è, perlomeno, tolta la soddisfazione di far capitolare dopo 814’ il portierone tedesco con un colpo di testa ravvicinato di Gervinho su un cross dalla sinistra di Nainggolan. ENTRA RIBERY, IL BAYERN DILAGA – Il Bayern si è arrabbiato e nel finale, complice l’innesto di un altro asso da 90, Ribery, ha riallungato. E’ arrivato prima l’1-6, firmato proprio dal francese su lancio illmintante di Robben e poi l’1-7, realizzato da un altro subentrato Shaqiri, che ha approfittato di un’incertezza di De Sanctis su una conclusione tuitt’altro che irresistibile di Rafinha. DA MOSCA UNA BELLA NOTIZIA – La Roma, dunque, torna a casa a testa bassa. L’importante ora sarà trarre il giusto insegnamento dalla lezione senza avvilirsi. Dopotutto una buona notizia in questa triste serata per i giallorossi c’è ed arriva da Mosca: il 2-2 con cui il CSKA ha fermato il Manchester City la lascia da sola al secondo posto nel girone, in piena corsa, quindi, per la qualificazione. ROMA-BAYERN 1-7 (0-5). Roma (4-3-3); De Sanctis 4, Torosidis 4.5, Yanga-Mbiwa 4, Manolas 4.5, Cole 4 (1′ st Holebas 5.5), Nainggolan 5.5, Pjanic 4.5 (34′ st Ljajic sv), De Rossi 4, Iturbe 4.5, Totti 5 (1′ st Florenzi 5.5), Gervinho 6 (26 Skorupski, 22 Destro, 23 Astori, 32 Paredes). All.: Garcia 4.5. Bayern (3-4-2-1): Neuer 7.5, Benatia 7, Boateng 7, Alaba 7, Robben 9, Lahm 7.5, Xabi Alonso 7.5, Bernat 7.5, Mueller 7.5 (15′ st Rafinha 7), Goetze 7.5 (34′ st Shaqiri 7), Lewandowski 7.5 (23′ st Ribery 7.5). (29 Zingerle, 4 Dante, 14 Claudio Pizarro, 34 Hojbjerg). All.: Guardiola. Arbitro : Eriksson (Sve) 5. Reti : nel pt 9′ e 30′ Robben, 23′ Goetze, 25′ Lewandoswki, 35′ Mueller (rigore); nel st 21′ Gervinho, 33′ Ribery, 35′ Shaqiri. Angoli : 2-6 per il Bayern. Recupero : 1′ e 2′. Ammoniti : Iturbe per simulazione, Torosidis per gioco scorretto, Nainggolan per proteste, Bernat per comportamento antiregolamentare. Spettatori : 62.292 per un incasso di 3.722.563 euro. Argomenti as roma bayern monaco champions league Leggi i commenti I commenti dei lettori 
ROMA – “Fra le due squadre non c’è questa differenza, e lo vedrete tra due settimane a Monaco”. Pep Guardiola sembra quasi voler consolare la Roma dopo averle impartito una vera e propria lezione all’Olimpico . Il suo Bayern ricorda a qualcuno l’Olanda del ’74. Il tecnico spagnolo ringrazia: “Mi sembra un paragone un po’ esagerato, ma va bene così. Abbiamo trovato subito il gol di Arjen (Robben ndr) e questo ci ha dato tranquillità. Abbiamo cercato di tenere sempre il pallone, mi piace che la squadra lo faccia, e se ce l’hanno gli altri io vado a cercare di prendermelo. Al resto hanno pensato i miei giocatori che sanno come far male”. TROPPI ERRORI IN AVVIO DI RIPRESA – Malgrado il largo punteggio, Guardiola tiene sulla corda la squadra provando a farle mantenere i piedi per terra e analizzando gli aspetti negativi: “Vincere con questo risultato è un’eccezione. Siamo a ottobre, manca ancora tanto alla fine della stagione e vediamo di stare tranquilli. E poi quando non abbiamo tenuto palla, come è successo nei primi 20′ della ripresa, loro hanno avuto tre o quattro chiare occasioni da reti. Se avessimo fatto questo in una partita dei quarti di finale, saremmo stati eliminati. Sono disattenzioni su cui dobbiamo lavorare e che dobbiamo eliminare”. Argomenti as roma bayern monaco pep guardiola Leggi i commenti I commenti dei lettori 
None Leggi i commenti I commenti dei lettori 
ROMA – “E’ tutta calpa mia”. Rudi Garcia indossa il paracadute e si prende tutte le responsabilità della sconfitta da incubo all’Olimpico per 7-1 contro il Bayern . ”Lo abbiamo lasciato giocare, ma la squadra non c’entra: il primo ad aver sbagliato sono io. La strategia era sbagliata. E’ uno schiaffo e fa davvero male”. DOVEVAMO ASPETTARLI DI PIU’ – Il tecnico francese analizza cosa non ha funzionato in campo: “Abbiamo lasciato giocare il Bayern e si sa che quando gioca è una squadra fortissima. Dovevamo aspettarli di più. Nel secondo tempo abbiamo avuto una reazione d’orgoglio, ma mi dispiace per gli altri due gol presi. Ora dobbiamo rialzare la testa, subito. L’unica buona notizia della serata – ha proseguito Garcia – è che il Cska Mosca ha pareggiato con il Manchester City . Rimaniamo secondi, possiamo ancora qualificarci. Ma non certo giocando come stasera…”. [[ge:rep-locali:repubblica:98734408]] DE ROSSI: UN RISULTATO COSI’ NON NASCE PER CASO – Daniele De Rossi non cerca scuse: “Un risultato così non viene per caso. Cerchiamo dei punti positivi per il futuro: può essere una lezione che ci serve per farci capire che c’è tanta strada da fare. Era una partita che la città si aspettava da tanto, ma è stata una pugnalata al cuore. C’è un dislivello tecnico a favore loro. Se e’ finita 7-1 non è solo una questione mentale. C’è differenza tra noi e loro, probabilmente c’è differenza anche tra loro e qualsiasi squadra d’Europa, ma si poteva far meglio”. TRA 15 GIORNI SARA’ UN’ALTRA GARA – De Rossi comunque è convinto che tra quindici giorni in Germania sarà un’altra partita: “Sicuramente faremo meglio. Probabilmente stavano meglio di noi. C’era dislivello anche dal punto di vista fisico, ma quando tutto ti riesce dal punto di vista tecnico allora ti riesce tutto. Succede anche a noi in campionato. Loro corrono tantissimo, sembra di vedere il Barcellona di Guardiola e in più giocano benissimo al pallone. Nonostante la partita di oggi però non sono imbattibili e il girone è tutto da giocare. Una batosta del genere anni fa l’abbiamo già presa – conclude De Rossi riferendosi al 7-1 incassato a Manchester in casa dello United – e siamo riusciti a rialzarci, speriamo di farlo anche in questo caso”. [[ge:rep-locali:repubblica:98698814]] PJANIC: NON RIUSCIVAMO A FARE 5 PASSAGGI DI FILA – Miralem Pjanic ha qualche rimpianto: “Forse se non avessimo preso subito il gol all’inizio sarebbe stata un’altra partita. Non ci hanno dato spazio e hanno fatto pressing per 90′. Era difficile perché non siamo riusciti a fare il nostro gioco e cinque passaggi di seguito. Ci dispiace ma ora ci sono altre tre partite e siamo ancora secondi. Queste partite non ci devono più essere”. VOLTARE SUBITO PAGINA – Il bosniaco non si aspettava certo una serata simile. “Prima della partita ci aspettavamo un’altra cosa, ora è difficile da accettare e dire qualcosa di intelligente. Sicuramente nessuno si aspettava questo, dobbiamo dimenticare già da sabato cominciando a vincere contro la Sampdoria”, ha aggiunto il centrocampista bosniaco. “Questa non è la vera Roma. Non so spiegarvi cosa è successo perché abbiamo preso subito due gol in maniera molto veloce, non riuscivamo a mantenere la palla e siamo stati sempre sulla difensiva non riuscendo a uscire e creare qualcosa. Questo non è sicuramente il nostro gioco e siamo stati sicuramente in difficoltà stasera”. SABATINI: ''RIMUOVEREMO QUESTO MACIGNO'' - Il direttore sportivo Walter Sabatini è probabilmente il più severo dei suoi. Ai microfoni di Sky Sport il dirigente giallorosso spiega: "Ci interrogheremo su quello che è successo. Non ce l'aspettavamo. Sapevamo della forza del Bayern, ma pensavamo di giocare una partita diversa, se non alla pari, almeno gagliarda. Non ci siamo riusciti e abbiamo perso morale. E' una lezione che avremmo voluto evitare ma che capitalizzeremo da subito, capendo bene questa competizione. E' un macigno difficile da rimuovere, ma lo faremo". Secondo Sabatini la Roma non ha peccato di presunzione... "Non siamo presuntuosi, abbiamo l'autostima di chi vuole giocare bene al calcio con allegria e voglia di fare. Considero più quanto di bello fatto finora che questa gara che è un episodio. Riprenderemo il filo da dove l'avevamo lasciato". Argomenti as roma champions league rudi garcia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
