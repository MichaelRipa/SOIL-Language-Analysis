None Leggi i commenti I commenti dei lettori 
I bianconeri vanno avanti in Europa. Grazie al pareggio per 0 a 0 con l'Atletico Madrid ha soffiato il secondo posto nel girone all'Olimpiakos. Ora però si annuncia una sfida di fuoco in primavera, alla ripresa. Ai bianconeri potrebbe toccare una delle teste di serie massime: Real, Barcellona, Bayer o Chelsea. Senza dimenticare le insidie Paris Saint German e Porto. La fotogallery/Le scene più belle della sfida allo Juve Stadium Per i bianconeri una partita senza acuti ma tenuta sempre sotto controllo. Senza Marchisio, out in extremis per febbre, al suo posto Pereyra con Vidal in posizione da trequartista dietro Tevez e Llorente. Dall'altra parte Simeone schiera comunque il miglior Atletico possibile con Mandukic unica punta e Koke, García e Arda Turan alle sue spalle. Tra l'attaccare per cercare di segnare due reti e qualificarsi da primi e il difendersi per evitare il peggio, cioè la sconfitta e l'eliminazione (anche perchè l'Olympiakos alla fine vince sul Malmoe), Allegri imposta una Juve equilibrata, forse troppo. 
E' di 485 denunciati, tutti per invasione di terreni ed edifici e danneggiamento, il bilancio definitivo del rave-party tenutosi lo scorso fine settimana nei capannoni ex Fiat della zona sud di Torino. Ai 135 identificati dai carabinieri se ne sono aggiunti 350 schedati dalla polizia. Sono stati sequestrati quattro automezzi, amplificatori e altre attrezzature musicali, nonchè materiale elettrico per una valore stimato di alcune decine di migliaia di euro. 
Metti una sera in chiesa con Patti Smith che canta “Holy Night”, una notte santa per tutti gli uomini e le donne di questa città. C’è un’atmosfera particolare, non capita tutti i giorni che una sacerdotessa laica preghi per — e con — il popolo di Napoli. Per la sua ‘messa in rock’, l’ex icona della new wave ha deciso di cambiare la disposizione dei brani in scaletta rispetto all’esibizione al Duel Beat. L’apertura è destinata a “Cradle Song”, il brano in onore della Vergine Maria. «Questa è una piccola canzone per il grande Gesù», dice emozionata come l’abbiamo vista poche volte. Mentre intona “Ghost” scende dall’altare per salutare da vicino il pubblico in sala. Poi arriva “Frederick”, brano dedicato al marito (scomparso anni fa) Fred Sonic Smith e i suoi fan cominciano a battere ritmicamente le mani. Le parole pesano come macigni, scandite con forza, con chiarezza. Patti Smith usa la parola «umanità» come un verbo insopprimibile, Alle sue spalle si ergono l’altare e un crocifisso dorato. Le sorprese tanto attese sono solo il canto natalizio, inserito tra “This Is The Girl” e “Blue Christmas”, e “Peaceble”. Nessuna rivoluzione, ma quel che conta, come spiega la cantante, sono le intenzioni di chi suona, il modo in cui si porge la musica agli spettatori. [[ge:rep-locali:rep-napoli:102515647]] I 600 posti della basilica di San Giovanni Maggiore sono esauriti da giorni, qualche sedia è stata aggiunta per rispondere alle richieste. C’è molta curiosità anche tra gli uomini di Chiesa. Anche se alla fine il cardinale Sepe ha disertato l’invito, bloccato da altri impegni, c’è un clima di festa e di condivisione tra gli esponenti della Curia presenti. Nessuna polemica, nessuna voce contro. La rockstar è un totem a cui aggrapparsi per una città martoriata dai problemi, incapace di fronteggiare i mille mali che la circondano. È una sera speciale per la città. Da una parte Riccardo Muti al San Carlo e la serata world in piazza del Gesù. Le curiosità però sono tutte per questo scricciolo di donna, i capelli grigi e scarmigliati che le dividono la testa in due, gli occhiali calati sul volto, vestita in modo informale che si guarda intorno e non può fare a meno di cinguettare — fatto da lei suona un po’ strano — continui «beautiful». [[ge:rep-locali:rep-napoli:102542573]] La giornata della rockstar è stata dedicata alla visita dei monumenti napoletani. Prima la tomba di Virgilio a Mergellina, poi la Cappella del principe di Sansevero. In entrambi i casi ha scattato foto, si è aggirata come un’anonima turista tra le bellezze della città. Ne è entusiasta. «La tomba di Virgilio è un posto fantastico. Devo assolutamente ritornarvi», dice camminando dietro l’altare della chiesa in religiosa ammirazione tra i resti del tempio eretto dall’imperatore Adriano in onore di Antinoo. Si dice che proprio qui sia stata sepolta la sirena Partenope, da cui ha preso nome la città. Patti Smith è in estasi. Ha dimenticato in fretta il traffico della mattina, i 40 minuti occorsi per raggiungere la sua meta. Ma adesso non c’è spazio che per la musica e per questa specialissima liturgia. Nella basilica c’è una straordinaria donna di spettacolo che si emoziona davanti alla potenza della religiosità e intona i suoi canti a un Gesù Cristo a lungo invocato. E, nei bis finali, si lancia nell’omaggio all’amico mai dimenticato Lou Reed. “Perfect Day” è elegante, perfetta per aprire la strada a “People Have The Power”, la gente ha il potere. I napoletani sembrano aver compreso il suo messaggio: «Alzate la voce, fatela sentire forte. Non dimenticate che ne avete una». Bye Bye Patti. E grazie. Argomenti patti smith napoli chiesa 
Com'era facilmente prevedibile, è finita 0-0 tra Juve e Atletico Madrid. Nessun accordo, per carità, ma erano troppo forti gli interessi delle due squadre: gli spagnoli sapevano che con questo risultato sarebbero arrivati primi nel girone, dribblando così le rivali più forti negli ottavi, i bianconeri sapevano che avrebbero comunque centrato un obiettivo di grande prestigio e di grandissimo valore economico. Perché il passaggio del turno vale almeno una dozzina di milioni. Logico, e perfettamente comprensibile, perciò che le due squadre abbiano pensato soprattutto a non farsi male. Ed è stato talmente naturale arrivare al risultato bianco, che non c'è stata nessuna sostituzione da parte di Allegri. E altrettanto ha fatto Simeone, lasciando inalterata la formazione base. Un dato assolutamente inusuale, quasi incredibile, a questi livelli. Come dire che non bisognava cambiare un copione che andava bene, benissimo. Nemmeno un sussulto, un sospiro. La Juve è così approdata agli ottavi di finale, centrando un primo obiettivo sfuggito invece nella passata stagione. Non è il caso di fare paragoni, e di fare bilanci parziali, ma non c'è dubbio che Allegri sia riuscito a ridare nuovo entusiasmo, e un nuovo gioco, a una squadra che per molti era esageratemente ed erroneamente spremuta. La Juve è adesso prima in classifica, con un discreto vantaggio sulla Roma, ed è andata avanti in Champions, come chiedevano i dirigenti. I soldi della Champions serviranno adesso per fare qualche acquisto sul mercato, perché non c'è dubbio che alla Juve - tanto più dopo gli infortuni di Asamoah e Romulo - serva almeno un altro difensore per rinforzare il reparto. Per il resto può andar bene così. Perché il centrocampo è di grande valore e assai ricco. E in attacco... In attacco c'è forse un unico rimpianto. Considerando come è andata con l'Atletico Madrid - una partita che non doveva e non poteva chiaramente essere una "battaglia" - forse a Firenze si poteva anche mettere dentro Tevez, invece di lasciarlo per un'ora in panchina... Argomenti tackle 
TORINO - "Missione compiuta!". Massimiliano Allegri esulta con un tweet a tarda notte per il passaggio del turno della sua Juve in Champions League. Ai bianconeri è bastato un pareggio a reti inviolate contro l'Atletico Madrid per staccare il pass per gli ottavi di finale. "Non era facile, l'Atletico è una squadra con una fisionomia precisa. Complimenti, ora viene il bello per la nostra Eurojuve", scrive Allegri. [[ge:rep-locali:repubblica:102538668]] Già nell'immediato dopopartita il tecnico bianconero era apparso molto soddisfatto: "Giocare con l'Atletico è molto complicato, difende molto bene e quindi i ragazzi sono stati molto bravi. Abbiamo rischiato nel primo tempo ma Buffon è stato decisivo a parare, poi nella ripresa abbiamo cercato di vincere ma anche non rischiare di perdere perché avremmo compromesso una qualificazione che i ragazzi meritavano". [[ge:rep-locali:repubblica:102512418]] Per Allegri superata una prova di maturità: "Per affrontare certe squadre bisogna avere consapevolezza, la squadra è molto migliorata sotto questo aspetto già dalla prima partita. Bisogna ancora migliorare, con queste grandi squadre ci sono momenti in cui devi difendere bene e concedere poco. Loro lo fanno per gran parte della partita, lo fanno da quattro anni". Quanto alle preferenze per i sorteggi agli ottavi, Allegri non si sbilancia: "Credo che Bayern, Real, Barcellona e Chelsea sono sopra tutti, con le altre ce la possiamo giocare con chiunque. In Europa non è facile fare risultato ma noi dobbiamo avere la consapevolezza di potercela giocare. E la miglioreremo. Finora abbiamo giocato un bel girone e stasera devo ringraziare i ragazzi perchè mi hanno regalato un altro successo. Fortunatamente - conclude - i ragazzi, sia al Milan che alla Juve, mi hanno regalato questa gioia. Se è merito anche mio? L'allenatore un po' incide, soprattutto quando fa tanti danni...".. BUFFON: "SECONDO POSTO NON HA IMPORTANZA" - Non dà peso al secondo posto Buffon, che attende il sorteggio degli  ottavi senza timore: "Alla fine, per come si era complicata dopo le  prime tre gare, siamo stati bravi a rimettere in piedi questa  qualificazione. Siamo arrivati all'ultima gara per strappare almeno un  punto, ma per le prestazioni fatte secondo me è stato un risultato  iniquo. Meritavamo di passare già una o due gare fa". "Rammarico  per non essere arrivati primi? Non cambia niente - osserva il portiere -  tanto poi le squadre forti le devi incontrare, ma vale anche ora da  secondi: se sei più forte le batti subito o le batti dopo. L'Atletico è  una squadra di livello internazionale blasonato, tra le prime 4-5  squadre del mondo. Il loro percorso fatto in Europa in questi anni lo  conferma e anche quest'anno, dopo un inizio appannato, stanno  riprendendo il bandolo matassa e credo che saranno ancora protagonisti  sia nella Liga che in Champions". POGBA: "FATTA LA PARTITA GIUSTA" - "Abbiamo preparato la partita come dovevamo, abbiamo giocato contro una grande squadra con molta esperienza in Champions e che lo scorso anno è arrivata in finale. Il risultato era passare il turno e lo abbiamo fatto. Questo è quello che conta", commenta soddisfatto Pogba. "Chi vorrei incontrare ora? Chiunque, perchè giochiamo per andare avanti, contro i più forti e per essere più forti. Sappiamo che possiamo andare molto lontano, sappiamo anche che dobbiamo dare di più, il 120 percento". SIMEONE: "JUVE PUO' ANDARE LONTANO" - il girone dunque lo vince l'Atletico Madrid di Diego Pablo Simeone: "La Juve ha grandi campioni e in panchina ha ragazzi bravissimi. E penso che quando si arriva in questa fase di Champions, la gioventù non è bello trovarla contro. I bianconeri sono una squadra forte e ora agli ottavi potrà andare avanti", ha commentato il Cholo. "Per quanto ci riguarda - ha proseguito il tecnico dei madrileni- siamo molto contenti per il fatto che per il secondo anno consecutivo siamo arrivati primi, e questo significa tanto. Aspettiamo con grande umiltà cosa ci riserverà il destino ma l'obiettivo della società era arrivare agli ottavi e lo abbiamo raggiunto". Quanto al pareggio di oggi, Simeone ammette: "Abbiamo fatto la partita per arrivare primi. Il primo tempo è stato tirato, abbiamo avuto due palle gol importanti e loro hanno creato qualche azione a destra ma senza creare pericoli. Nella ripresa ci siamo chiusi perchè erano loro a dover proporre". Argomenti champions league juventus fc massimiliano allegri Leggi i commenti I commenti dei lettori 
