ROMA – “La Juventus ha dimostrato anche stasera di essere una grandissima squadra, a noi non resta che fare i complimenti”. Stefano Pioli riconosce la superiorità juventina : la sua Lazio è rimasta in partita soltanto nel primo tempo, cedendo di schianto sotto i colpi di Pogba e Tevez. “Per noi è stata difficile ma la squadra poteva e doveva reagire diversamente dopo il primo gol. Ci sta commettere un errore, fino a quel momento lì la gara era in equilibrio e nessuno dei due aveva corso grandi rischi. Era d’obbligo restare in partita per più tempo, ciò non toglie che contro una squadra del genere se sbagli vieni punito”. [[ge:rep-locali:repubblica:101199986]] DOBBIAMO GESTIRCI MEGLIO – Al tecnico laziale non è dispiaciuto l’avvio di gara. “Sullo 0-0 ci eravamo resi pericolosi con de Vrij e Candreva, volevamo muoverci di più e creare più pericoli ma non ci siamo riusciti, loro hanno saputo chiudersi per farci male ripartendo e dopo il raddoppio ci siamo disuniti molto”. Pessima, invece, la reazione della difesa in occasione della rete di Tevez. “Sul secondo gol nessuno ha fatto quello che doveva fare, c’è tanto da migliorare. Vedo tantissime posizioni sbagliate in occasione dello 0-2. C’è stata la loro abilità ma anche la nostra ingenuità, i tempi di uscita devono essere diversi, non è ammissibile vedere dei giocatori che marcano l’aria e non l’uomo”. Infine, Pioli si focalizza sulla gestione dei ritmi: troppo spesso la Lazio si sbilancia alla ricerca del pressing ossessivo. “Dobbiamo anche imparare ad abbassare i ritmi, visto che non siamo una squadra giovane ed esuberante. La voglia è quella di andare sempre ad aggredire gli avversari ma è importante anche saper rallentare, non sempre ci sono le condizioni giuste per alzare la pressione”. Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – Una prova di forza, una vittoria di squadra. Massimiliano Allegri promuove tutti i suoi dopo il netto successo in casa della Lazio : forse la miglior Juventus stagionale. “Era importante ripartire bene dopo la vittoria della Roma a Bergamo, abbiamo strappato tre punti a una squadra forte come la Lazio. Non c’entra molto il modul0, sullo sviluppo del gioco offensivo siamo sempre andati bene anche quando giocavamo con il 3-5-2, cercando di prendere gli avversari in alto e mai nella nostra metà campo. La squadra si è comportata bene, ci siamo difesi nel migliore dei modi e abbiamo sempre avuto delle buone linee di passaggio e il merito va a tutti i ragazzi, che hanno anche aiutato Mattiello nel finale. Si difende di squadra, se lavoriamo tutti insieme e facciamo arrivare soltanto palloni sporchi ai difensori per i 4 dietro è più facile”. [[ge:rep-locali:repubblica:101199986]] L’ANALISI DEI SINGOLI – Allegri si addentra nelle prove dei vari singoli: da Pogba a Pirlo, passando per le scelte tattiche che hanno permesso a Pereyra e Tevez di dominare la sfida. “Penso sia stata la miglior partita stagionale di Pogba, ha dato molto anche in fase difensiva. Pirlo non è una sorpresa, ci dà i tempi di gioco, non si allenava da 10 giorni e ha fatto un’ottima partita. Quando abbiamo un uomo in più davanti alla linea dei difensori e dei centrocampisti si trova con più tracce di passaggio a disposizione. Con la palla a noi volevo un uomo in punta, Llorente o Tevez, e due tra le linee. Con la palla alla Lazio avevo chiesto il rombo con Pereyra alle spalle degli attaccanti. Roberto punta sempre la porta, sa ricevere palla e mettersi in condizione di far male con il primo controllo, da quando è alla Juventus è la sua miglior partita. Ovviamente deve crescere in fase conclusiva, penso possa diventare un giocatore da 6-7 gol a campionato. Che Padoin facesse bene me lo aspettavo, già col Parma si era espresso in maniera positiva, non va mai in affanno quando ha la palla”. TEVEZ: COSI’ POSSIAMO FAR BENE IN EUROPA – Dal successo dell’Olimpico, Carlos Tevez prova a trarre un’altra chiave di lettura: questa Juventus può diventare competitiva anche in Europa. “Sognare non costa niente, ora guardiamo al Malmo e poi proseguiremo gara dopo gara. Se giochiamo come contro Parma e Lazio la strada è quella giusta. Oggi ci aspettavamo una partita difficile, in passato abbiamo sofferto la sosta per le nazionali, oggi abbiamo messo in campo il giusto atteggiamento. Sono in una grande società e sono felice in ogni partita, quando entro in campo do il massimo e penso di stare bene”. Argomenti serie a juventus fc massimiliano allegri Leggi i commenti I commenti dei lettori 
La Roma vince a Bergamo, ma la grande risposta arriva dallo stadio Olimpico, dove la Juve batte, anzi travolge, la Lazio. Funziona la 'nuova' Juve di Allegri, che ha superato brillantemente il passaggio alla difesa a quattro, è riuscita ad assorbire anche il peso di alcuni infortuni, si è permessa di tener fuori Vidal per dare spazio a un bravissimo Pereyra, ha esaltato ancora una volta le qualità di Tevez, che ha fatto l'assist man e il goleador con una precisione chirurgica. E' però impossibile non mettere la lente di ingrandimento su quel giocatore - Pogba - che sta veramente crescendo sempre di più e già oggi è un fuoriclasse di livello mondiale. Uno che ha tutto nei prossimi anni per vincere il Pallone d'oro, battendo anche centrocampisti straordinari e attaccanti fantastici. Perché Pogba è tre giocatori in uno. E' un centrocampista che lotta, non molla un centimetro, è un fantasista che serve assist pazzeschi ai compagni e non a caso si trova a memoria con Tevez, ma è anche un finalizzatore implacabile. Sa difendere il pallone e poi scaricarlo alle spalle dei portieri avversari con una naturalezza impressionante. Insomma, ha voglia a parlare di difesa a quattro o a cinque, hai voglia a star lì a stabilire se è meglio piazzare tre centrocampisti o magari disegnare un rombo, se ad alti livelli si può tentare con una sola punta o è sempre meglio avere due terminali. Discorsi teorici, probabilmente anche legittimi, perché il calcio è una scienza e va sempre studiato cin cura, ma con Pogba - anche se può sembrare un'esagerazione o forse è semplicistico dirlo - spesso si gioca davvero in dodici. Hai un uomo in più in mezzo alla mediana, dove si lotta metro su metro per difendere il pallone, ma hai anche un uomo in più quando si tratta di ripartire e cercare quei triangoli in movimento che servono per creare le occasioni e la superiorità numerica. Pogba è la vera, autentica, risposta ai tanti discorsi che sono stati fatti negli ultimi tempi sulla necessità di prendere stranieri giovani e bravi. Uno così è una ricchezza per chi riesce a a ingaggiarlo, per chi dimostra di avere il fiuto, e non solo i soldi, per portarlo nella propria squadra. Uno che gioca, lotta, si sacrifica e malgrado la giovane età fa parlare di sè soltanto in campo, senza accompagnare le sue gesta da polemiche o atteggiamenti fuori luogo. Anche per questo, e non solo per le sue qualità, si può davvero pensare che, sì, un giorno Pogba sarà Pallone d'oro. Argomenti tackle 
None Leggi i commenti I commenti dei lettori 
ROMA – La Roma bussa due volte, la Juventus tre. I riflettori erano tutti puntati sui ragazzi di Massimiliano Allegri, in campo all’Olimpico dopo aver già conosciuto il risultato dei giallorossi di Garcia a Bergamo. Alla Vecchia Signora poco importa, quindici minuti di sbandamento sulla tradizionale pressione iniziale della Lazio e poi giù di monologo, approfittando delle voragini del sistema difensivo biancoceleste e sfruttando lo straordinario talento di Paul Pogba, Carlos Tevez e Roberto Pereyra. “El Tucumano” non va a segno ma crea scompiglio sulla trequarti, gli altri due si rivelano semplicemente troppo forti per una formazione, quella romana, che deve fare i conti per l’ennesima volta l’inadeguatezza di Lorik Cana nel ruolo di centrale difensivo e si scopre fragilissima non appena il livello delle avversarie si alza. Incidenti prima della partita: quattro agenti sono rimasti feriti. [[ge:rep-locali:repubblica:101199986]] TEVEZ-POGBA, E’ TUTTO FACILE – Pioli sceglie Klose in avanti e predica da subito il pressing, Biglia prova a tenere alta la squadra ma deve districarsi tra l’aggressione sistematica a Pirlo e lo svariare di Pereyra alle sue spalle. Il rombo di Allegri ci mette un po’ per prendere le misure, l’avvio capitolino non è malvagio e de Vrij prova a spaventare Buffon su un cross tagliato proprio dell’ex Anderlecht. Tevez prova a iscriversi al match con un destro dal limite dell’area ma schiaccia troppo la conclusione. Il momento dice Lazio, Keita torna titolare dopo l’infortunio e serve Candreva, il destro a giro del marcatore azzurro contro la Croazia è bello ma non abbastanza da gonfiare la rete. Il calcio è anche gioco di letture, la Juventus si adatta a quello che offre lo spartito del match, resta più coperta e prova gli strappi personali. Pereyra ci sguazza, fa a fette la difesa palla al piede ma quando arriva davanti a Marchetti non ha più la lucidità per indovinare il dribbling decisivo. E’ un contropiede a cambiare la partita. Punizione per i padroni di casa, i bianconeri escono con Pirlo che alza la testa e scatena la corsa di Tevez. L’Apache potrebbe intestardirsi sulla sinistra ma è un grande giocatore non a caso. Rallenta, vede la difesa laziale sbilanciata e un Pogba arrembante sul centro destra. Lancio delizioso, il francese ringrazia, controlla in corsa, resta in piedi sulla disperata rimonta di Lulic e festeggia il gol del vantaggio. GUARDA LA SINTESI DI LAZIO-JUVENTUS ROTTURA PROLUNGATA – Il centrocampo biancoceleste annaspa, Parolo è fuori posizione, Lulic è impreciso, Biglia non riesce a tenere insieme il reparto. Pogba è un gigante tra i bambini, il suo destro a rientrare da sinistra è praticamente perfetto, Marchetti può solo guardare e sperare. Gli va di lusso, parte alta del palo, Lazio ancora in piedi anche se soltanto nominalmente. Nei fatti il tentativo che chiude il primo tempo – Keita taglia su cross di Candreva ma alza la mira col destro – si rivela l’ultima fiammata, la ripresa mette a nudo tutti i problemi di una squadra stanca e scollata. Altro contropiede bianconero, sarebbe un 3 contro 3 ma Cana decide in maniera scellerata di aggredire Marchisio ai 45 metri. Al “Principino” non pare vero, tocco di astuzia a far fuori l’albanese e gestione impeccabile della superiorità numerica, andando a pescare l’uomo libero. Non uno qualunque, visto che lasciare metri e secondi a Carlos Tevez al limite dell’area vuol dire quasi sempre andare a raccogliere il cuoio in fondo al sacco. Raddoppio Juve scalfito a malapena da un sinistro di Candreva messo in corner da Buffon, per il tris è questione di minuti. POGBA CHIUDE I CONTI – Pereyra può raccogliere all’interno della mezzaluna del limite tra i due centrali difensivi della Lazio, larghissimi e impreparati. Tunnel ai danni di de Vrij, l’inserimento di Pogba ha i tempi giusti. Il francese danza sulla sfera quel tanto che basta per mettere Marchetti a sedere, sinistro dello 0-3 e bottino messo al sicuro nonostante l’espulsione di Padoin, che oscilla tra il fiscale e l’eccessivo. Secondo giallo per l’ex atalantino, reo di aver tagliato la strada a Candreva: si poteva chiudere un occhio ma l’arbitraggio di Damato, abbastanza ondivago in tema di cartellini, incide poco o nulla su una sfida praticamente mai in equilibrio. Rischia di finire sul tabellino dei marcatori anche il baby Mattiello, servito sulla corsa da Pogba: sussulto d’orgoglio di Marchetti che chiude la porta, così come Buffon nel finale sul bel tentativo di Felipe Anderson. L’immagine che racchiude la sfida dell’Olimpico arriva proprio sul triplice fischio. Tevez scappa palla al piede, mezza Lazio lo rincorre, Biglia si aggrappa come può. E oggi, contro questa Juventus, ha potuto davvero poco. INCIDENTRI NEL PREPARTITA, QUATTRO AGENTI FERITI - E' di 4 agenti feriti il bilancio degli incidenti avvenuti all'esterno dello Stadio Olimpico prima della partita. Un centinaio di tifosi biancocelesti ha attaccato le forze dell'ordine lanciando sassi, bottiglie e  bombe carta. LAZIO-JUVENTUS 0-3 (0-1) Lazio (4-3-3): Marchetti 6; Basta 5.5 (42′ st Cavanda sv), de Vrij 5, Cana 4.5, Braafheid 5; Parolo 5, Biglia 5.5, Lulic 5; Candreva 5.5, Klose 5 (12′ st Djordjevic 5), Keita 5 (12′ st Anderson 6). (Berisha, Strakosha, Konko, Prce, Radu, Ederson, Gonzalez, Ledesma, Onazi). All.: Pioli Juventus (4-3-1-2): Buffon 6.5; Lichtsteiner 6.5, Bonucci 6, Chiellini 6.5, Padoin 6; Marchisio 7, Pirlo 7 (32′ st Vidal sv), Pogba 8; Pereyra 7.5 (28′ st Mattiello 6); Tevez 7.5, Llorente 6 (16′ st Morata 6). (Rubinho, Storari, Romagna, Coman, Pepe, Romulo, Giovinco). All.: Allegri Arbitro : Damato Reti : 24′ pt Pogba, 10′ st Tevez, 19' st Pogba Ammoniti : Bonucci, Lulic, Basta, Lichtsteiner Espulso : Padoin Recupero : 0 e 3′ Argomenti serie a ss lazio juventus fc Leggi i commenti I commenti dei lettori 
None Leggi i commenti I commenti dei lettori 
