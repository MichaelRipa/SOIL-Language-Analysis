ROMA – C’è chi festeggia la meta raggiunta (in particolare nei gironi di Seconda Divisione), chi sta per farlo e chi invece rimette tutto in discussione, per un’avvincente volata conclusiva. Ebbene sì, regala un’altra domenica dalle forti emozioni il campionato di Lega Pro, che ha salutato l’inizio di aprile mandando in scena il quartultimo atto della stagione regolare nei quattro gironi che lo compongono al momento, in attesa dell’imminente riforma. PARI PER ENTELLA E PRO VERCELLI, CREMONESE KO A CARRARA – La Virtus Entella pare proprio non volerne sapere di chiudere i conti, ma il primato della formazione di Chiavari nel girone A di Prima Divisione non e’ in discussione neppure dopo il pari casalingo (0-0) contro una Pro Patria che ormai ha ben poco da dire. A tre giornate dalla fine gli uomini di Prina conservano infatti sei punti di vantaggio nei confronti della Pro Vercelli, che impattano 1-1 a Vicenza (botta e risposta Marchi-Gentili nel primo tempo) e restano lontani dalla capolista. Tuttavia i piemontesi possono sorridere in ottica play-off perché il secondo posto è solido, dopo la battuta d’arresto della Cremonese sul campo della Carrarese (decide Gorzegno in pieno recupero). SUDTIROL PIEGA SAVONA, VENEZIA RIMONTA 2 GOL AL COMO, OK ALBINOLEFFE – Proprio in ottica spareggi è pesante l’affermazione del Sudtirol, che piega in extremis il Savona con il gol di Turchetta e si insedia al quarto posto con il Vicenza. Finisce invece 2-2 fra Venezia e Como, con i lariani a recriminare per il doppio vantaggio (Le Noci e Schenetti) non sfruttato a dovere per la rimonta dei lagunari ad opera di Kirilov e Bocalon dagli 11 metri. Ad occupare l’ultimo posto utile per i playoff è ancora l’Albinoleffe di Gustinetti, che stende a domicilio il Pavia fanalino di coda con un tris nell’ultima mezz’ora (Valoti, Corradi e Calvano a segno) e tiene a debita distanza il Feralpisalò, impostosi 3-1 sul San Marino, illuso da Pacciardi in avvio ma poi colpito dalla doppietta di Ceccarelli e dal rigore di Pinardi. REGGIANA CORSARA A LUMEZZANE – Sconfitta interna invece per l’altra squadra bresciana, il Lumezzane, superata dalla Reggiana grazie alla marcatura di De Silvestro prima dell’intervallo. Girone A, 27ª giornata: Carrarese-Cremonese 1-0, Feralpisalo’-San Marino 3-1, Lumezzane-Reggiana 0-1, Pavia-Albinoleffe 0-3, Sudtirol-Savona 1-0, Venezia-Como 2-2, Virtus Entella-Pro Patria 0-0, Vicenza-Pro Vercelli 1-1. Classifica: Virtus Entella 54 punti; Pro Vercelli 48; Cremonese 44; Sudtirol e Vicenza 43; Savona 40; Como 39; Unione Venezia e Albinoleffe 38; Feralpisalo’ 35; Reggiana 31; Carrarese 30; Lumezzane 28; Pro Patria 26; San Marino 20; Pavia 19. Penalizzazioni: Pro Patria e Albinoleffe -1, Vicenza -4 PERUGIA AFFIANCA FROSINONE, IL LECCE IN AGGUATO – Nel girone B ci attende veramente un finale al cardiopalma. Con il Frosinone ad osservare il proprio turno di stop, il Perugia di Camplone supera di misura in rimonta il Viareggio (Piana spinge avanti gli uomini di Lucarelli, ma Mazzeo e Scognamiglio ribaltano il risultato) e agguanta la capolista al comando con 59 punti. Appena un punto dietro c’è il Lecce, che grazie a Zigoni sbanca Grosseto e si giocherà fino alla fine le sue chance per la promozione diretta. E domenica prossima i salentini (riposeranno però all’ultima giornata) sfidano al ‘Via del Mare’ proprio i ciociari di Stellone. IN BIANCO BENEVENTO-CATANZARO, POKER AQUILA E SALERNITANA PIEGA PISA – In chiave play-off pari senza reti tra Benevento e Catanzaro, due squadre che provenivano da un ottimo momento di forma. Ne approfitta quindi per scavalcare i calabresi (comunque imbattuti dalla terza giornata di ritorno) in quarta posizione L’Aquila, che cala un perentorio poker a Gubbio, con gli umbri rimasti in nove attorno alla mezz’ora del primo tempo (espulsi prima Giallombardo per proteste e poi Caccavallo per intervento scorretto): a lanciare gli abruzzesi Corapi, una doppietta di De Sousa e Pià. Prima del fischio d’inizio nel giorno del quinto anniversario del terremoto a L’Aquila si sono ricordate le vittime. Compie un bel passo avanti verso gli spareggi la Salernitana, che piega con Volpe il Pisa portandosi in scia ai nerazzurri (primo stop per Menichini dopo l’esordio vittorioso). A braccetto con il Pisa c’è anche il Pontedera, che spinto dalla doppietta di Grassi e dalla rete di Arrighini chiude in un tempo la pratica Barletta (gol della bandiera di La Mantia). ASCOLI TRIS PER IL COLPO A PRATO – Se la Paganese intasca i 3 punti senza scendere in campo per via della cancellazione della Nocerina, incappa in uno scivolone casalingo il Prato, sconfitto 3-0 dall’Ascoli, lanciato nella ripresa dalla doppietta di Tripoli inframmezzata dalla marcatura di Cipriani. Girone B 31ª giornata: Benevento-Catanzaro 0-0, Grosseto-Lecce 0-1, Gubbio-L’Aquila 0-4, Nocerina-Paganese 0-3 a tavolino, Perugia-Viareggio 2-1, Pontedera-Barletta 3-1, Prato-Ascoli 0-3, Salernitana-Pisa 1-0. Riposava il Frosinone. Classifica: Frosinone e Perugia 59 punti; Lecce 58; L’Aquila 49; Catanzaro 48; Pontedera e Pisa 46; Salernitana 45; Benevento 44; Grosseto 40; Prato e Gubbio 36; Viareggio 27; Ascoli 24; Barletta 21; Paganese 16; Nocerina** 12. Penalizzazioni: Nocerina -2, Ascoli – 4. ** = Nocerina esclusa dal campionato. CASTIGLIONE FRENA BASSANO, MONZA VIRTUALMENTE PROMOSSO – Passando in Seconda Divisione, dove le prime otto approderanno al campionato unico, fa un po’ notizia il pareggio senza reti del Bassano contro il Castiglione nel ‘fortino’ dello stadio Mercante. Però i veneti di Petrone già da un paio di settimane si sono assicurati la promozione, obiettivo che mette praticamente in tasca anche il Monza con il rotondo 4-0 rifilato alla Torres, con le firme di De Cenco, Vita, Gasbarroni e Valagussa. Un poker che vale agli uomini di Asta la seconda poltrona ma soprattutto il +7 sui sardi e il +8 sul Mantova nono (in calendario c’è Torres-Mantova). Il pari a Porto Tolle fa scivolare al terzo posto infatti il Renate, che con Florian risponde al vantaggio dei locali di Longobardi. ALESSANDRIA A PUNTO AL ‘BENTEGODI’, COLPI SANTARCANGELO E REAL VICENZA – Restano senza reti Virtus Vecomp Verona e Alessandria in una cornice prestigiosa come il Bentegodi, così i piemontesi vengono agganciati in quarta posizione dal Santarcangelo che nel rispetto del copione si rialza dopo l’inatteso capitombolo interno con il Bellaria e passa a Bra, chiudendo la pratica in meno di mezz’ora con Graziani e Fedi. Con identico risultato (0-2) il Real Vicenza s’impone a Bellaria (nel secondo tempo decidono Moro e Torri) portandosi in scia alla Spal, bloccata sul nulla di fatto sul terreno della Pergolettese. SCIVOLONE MANTOVA, IL DERBY RILANCIA IL RIMINI – La sorpresa di giornata arriva da Mantova, dove il Cuneo sbanca il Martelli con i gol di Hamlili e Fanucchi in pieno recupero, dopo il pari originato dall’autorete di Rinaldi. Ritrova infine il successo il Rimini, che nel derby romagnolo piega 2-1 il Forlì rispondendo con una doppietta di Fall al vantaggio ospite siglato da Cejas. E così i biancorossi di Osio tengono accesa la speranza di raggiungere almeno gli spareggi. Girone A 31ª giornata: Bassano-Castiglione 0-0, Bellaria Igea-Real Vicenza 0-2, Bra-Santarcangelo 0-2, Delta Porto Tolle-Renate 1-1, Mantova-Cuneo 1-2, Monza-Torres 4-0, Pergolettese-Spal 0-0, Rimini-Forli’ 2-1, Virtus Vecomp Verona-Alessandria 0-0. Classifica: Bassano 64 punti; Monza 53; Renate 52; Santarcangelo e Alessandria 51; Spal 49; Real Vicenza 48; Torres 46; Mantova 45; Cuneo e Forli’ 42; Delta Porto Tolle e Rimini 40; Virtusvecomp 39; Pergolettese 34; Castiglione 27; Bellaria Igea 15; Bra 9. Penalizzazioni: Delta Porto Tolle -2, Bellaria e Rimini -1. CASERTANA, TERAMO E FOGGIA FESTEGGIANO – Nel girone B invece è festa per tre: dopo il Cosenza, centrano infatti la promozione al campionato unico anche Casertana, Teramo e Foggia. Ai campani basta il pareggio per 0-0 contro il Melfi per celebrare, davanti ai propri tifosi, il ritorno nella vecchia C1 dopo oltre 20 anni. Sconfitta “dolce” per il Teramo, battuto per 2-1 in casa dall’Arzanese (Sandomenico e Improta firmano il blitz dei campani dopo il momentaneo pari di Di Paolantonio) ma ugualmente certo di un posto nella prossima Lega Pro. Può stappare lo champagne anche il Foggia, grazie all’affermazione per 1-0 sul Poggibonsi, messo in ginocchio dal bomber Giglio. ISCHIA SGAMBETTA COSENZA, MESSINA PASSA IN RIMONTA A LAMEZIA – La capolista Cosenza finisce al tappeto ad Ischia, che con le reti di Rainone e Armeno dimentica lo stop sul terreno del Tuttocuoio e puntella il sesto posto in classifica. Davanti agli isolani rimane il Messina, capace di imporsi in rimonta sul terreno della Vigor Lamezia nei convulsi ultimi venti minuti: Scarsella illude i padroni di casa, ma un autogol di Romano e poi De Vena li riportano amaramente alla realtà. I calabresi conservano un punto di vantaggio sul Tuttocuoio, sconfitto a Sorrento (marcatori Lettieri e Maiorino) e raggiunto proprio dai rossoneri campani. Non ne approfittano appieno Chieti e Martina Franca, entrambe bloccate sul 2-2. Ai neroverdi abruzzesi non basta una doppietta di Guidone sul campo del fanalino di coda Gavorrano (Tempesti e Caciagli a segno), mentre i pugliesi danno vita a un primo tempo scoppiettante con l’Aversa Normanna (Galizia, Ilari, Arcidiacono e Orlando la successione delle reti). CASTEL RIGONE SCONFITTO ANCHE AD APRILIA – Proprio l’Aversa Normanna viene raggiunta a quota 37 dall’Aprilia che dà un ulteriore dispiacere a un Castel Rigone in rottura prolungata: una doppietta di Montella e il gol di Corsetti affondano gli umbri di Fusi, con rete della bandiera di Tranchitella. Girone B 31ª giornata : Aprilia-Castel Rigone 3-1, Casertana-Melfi 0-0, Foggia-Poggibonsi 1-0, Gavorrano-Chieti 2-2, Ischia-Nuova Cosenza 2-0, Martina Franca-Aversa Normanna 2-2, Sorrento-Tuttocuoio 2-0, Teramo-Arzanese 1-2, Vigor Lamezia-Messina 1-2. Classifica: Nuova Cosenza 54 punti; Teramo e Casertana 51; Foggia 50; Messina 48; Ischia 47; Melfi 45; Vigor Lamezia 40; Sorrento e Tuttocuoio 39; Chieti e Martina Franca 38; Aprilia e Aversa Normanna 37; Arzanese e Castel Rigone 34; Poggibonsi 32; Gavorrano 29. Penalizzazioni: Chieti -1. Argomenti lega pro Leggi i commenti I commenti dei lettori 
PARMA – Roberto Donadoni aveva chiesto al Parma di ripartire dopo i tre ko consecutivi con Juve, Lazio e Roma e i suoi ragazzi non lo hanno deluso: “Il gol è un pezzo di alta classe – dice ai microfoni di Sky Sport, commentando la vittoria sul Napoli – sia per come Paletta ha messo la palla sulla fascia, sia per come Cassani l’ha messa al centro sia per come Marco (Parolo, ndr) l’ha colpita da giocatore di grande livello. I ragazzi hanno fatto una partita di grande sofferenza, spirito combattivo, abnegazione. Tutto il merito va a loro. Noi venivamo da tre sconfitte, anche se due delle tre non erano meritate, ma non ci siamo mai pianti addosso sapendo che questo gruppo è capace di cose straordinarie. Stasera ci siamo presi un risultato importante che dedichiamo al nostro presidente, alla nostra gente, alla città tutta”. [[ge:rep-locali:repubblica:82920261]] I crociati agguantano l’Inter a 50 punti con vista sull’Europa: “Noi non facciamo la corsa su nessuno, ci sono ancora sei partite da fare, 18 punti, e c’è margine sufficiente per tutti. Abbiamo affrontato un tour de force che non ci ha permesso di fare turnover, abbiamo avuto infortunati e squalificati e adesso speriamo di recuperare chi sta fuori. Quando avremo Cassano, Amauri e Gargano diremo la nostra. Siamo una squadra che raccoglie quanto merita, nessuno può venirci a dire che abbiamo rubacchiato. Quando ci mettiamo la cattiveria agonistica, il furore oltre alla qualità, allora facciamo bene. E poi dinanzi a tante assenze i ragazzi sono bravi a compattarsi e dare ancora di più in campo. La tecnica e le qualità sono importanti, ma se non c’è questo spirito le cose si complicano”. Donadoni si sofferma su Acquah, classe ’92, autore stasera di una buona prestazione: “Ha l’incoscienza dei giovani, ha forza e volontà, ma anche margini tecnici per migliorare. Insieme al mio staff ci stiamo lavorando molto. Veniva dal campionato tedesco nel quale non aveva mai giocato e ci sta dando una grande mano. Sono felice per lui ma deve mantenere i piedi per terra perchè deve ancora crescere molto”. Chiosa finale sulla discussione a fine match con Molinaro. Niente di particolare, spiega Donadoni: “Nessun rimprovero. Mi stava spiegando una situazione che l’ha coinvolto stasera dal punto di vista tattico. Io gli chiedo sempre di accorciare, ma era difficile andare a riprendere gli esterni napoletani. Se gli devo fare un rimprovero con il sorriso sulle labbra ogni tanto deve assumersi la responsabilità di andarsi a prendere la palla”. Argomenti serie a parma calcio roberto donadoni Leggi i commenti I commenti dei lettori 
PARMA – Il Parma torna a correre verso l’Europa, il Napoli deve invece dire addio alle residue speranze di soffiare il secondo posto alla Roma: è questo il verdetto della sfida del Tardini che vede i ducali imporsi 1-0 sulla squadra di Benitez. Una sconfitta che ribadisce i limiti dei partenopei, incapaci di dare continuità al loro rendimento dopo la strepitosa prova di sette giorni fa contro la capolista Juve. Accade tutto nella ripresa, compreso un rigore negato a Zapata che farà discutere. [[ge:rep-locali:repubblica:82920261]] Il primo tempo regala pochissime emozioni. Oltre agli squalificati Lucarelli e Amauri, Donadoni deve rinunciare a Cassano, ancora alle prese con i problemi alla caviglia. I ducali chiudono bene ogni varco e il Napoli non riesce a dimostrare la fluidità di manovra che Benitez chiede ai suoi. Paletta e Felipe montano una guardia spietata su Higuain, poco assistito da Hamsik e Insigne. L’unico che prova ad illuminare il gioco dei partenopei, con qualche sporadico guizzo, è Callejon, senza però dimostrarsi capace di fare male alla difesa crociata. Il Parma, dal canto suo, è bravo in fase di rottura, ma non altrettanto nel ripartire sfruttando la velocità di Biabiany e Schelotto. Gli errori in fase di impostazione di entrambe le squadre si sprecano e la prima frazione di gioco si chiude con il poco invidiabile primato di zero tiri in porta. L’unico brivido all’11’, quando Fernandez mette in rete di testa un’invitante punizione di Insigne, ma il fuorigioco è netto e l’assistente non sbaglia la chiamata. In avvio di secondo tempo si capisce subito che la musica è cambiata. Il pareggio serve poco ad entrambe le squadre che si allungano per cercare il gol. Una situazione apparentemente favorevole al Napoli che spera di poter far valere le doti dei suoi palleggiatori. In realtà sono i padroni di casa a passare. Al 55’ Paletta lancia sulla destra Cassani che mette un cross rasoterra in area perfetto per l’inserimento di Parolo. Il centrocampista, non nuovo a prodezze balistiche, calcia al volo e piazza il pallone al sette dove Reina non può arrivare. Il Napoli accusa il colpo e Benitez corre ai ripari: fuori Callejon e Higuain, dentro Mertens e Zapata. Un cambio, il secondo, che suscita più di una perplessità, ma i fatti dimostrano che l’intuizione del tecnico spagnolo può rivelarsi giusta. Mertens dà alla manovra offensiva del Napoli la brillantezza che era mancata per un tempo e mezzo. Al 76’ l’episodio da moviola che pesa molto sull’economia della partita. Zapata servito in area anticipa Mirante che prova a fermarsi in tempo, ma va dritto sulle gambe dell’attaccante. Per Bergonzi, però, è simulazione. Il Napoli ci prova ancora, prima con Insigne che in diagonale fa la barba al palo, poi con Zapata che di testa sfiora la traversa, ma senza fortuna. Il Parma, in attesa di ritrovare Cassano e Amauri, si gode l’aggancio all’Inter, mentre i partenopei devono adesso pensare soprattutto alla finale di Coppa Italia con la Fiorentina. [[ge:rep-locali:repubblica:82926371]] PARMA-NAPOLI 1-0 (0-0) Parma (4-3-3): Mirante 6; Cassani 6.5, Paletta 6.5, Felipe 6.5, Molinaro 6; Acquah 6.5, Marchionni 6, Parolo 6.5 (35′st Munari 6); Schelotto 6,  Palladino 6 (44′st Gobbi sv), Biabiany 6 (48′st Cerri sv). All. Donadoni. Napoli (4-2-3-1): Reina 6; Henrique 6, Fernandez 6, Albiol 5.5, Ghoulam 5.5; Inler 5.5, Jorginho 6; Callejon 5.5 (23′st Mertens 6.5), Hamsik 5 (36′st Pandev sv), Insigne 6; Higuain 5.5 (23′st Zapata 6.5). All.: Benitez. Arbitro: Bergonzi di Genova . Marcatore : 10′ st Parolo. Note – Ammoniti: Cassani, Marchionni, Acquah, Zapata, Parolo, Albiol, Mirante. Leggi i commenti I commenti dei lettori 
PARMA – Rafa Benitez è visibilmente contrariato per il ko di Parma e ammette che la sua squadra deve ancora crescere molto: “Siamo tutti dispiaciuti. Nel primo tempo avevamo la partita sotto controllo, alla fine loro hanno fatto un tiro in porta ed un gol. Noi invece non abbiamo fatto bene in qualche episodio, sbagliando poi le occasioni. Il presidente de Laurentiis? E’ dispiaciuto, come me. L’allenatore fa le scelte tecniche, lui ha la voglia di vincere e per me è sufficiente”. Benitez, che come di consueto non commenta gli episodi arbitrali (“Il rigore su Zapata? Niente da dire”), ammette che il suo Napoli è incompiuto: “Possiamo fare di più, ma soprattutto gestire meglio la fase offensiva ed avere più intensità in difesa. Abbiamo una squadra con delle qualità, che ha punti di forza e debolezze, e dobbiamo capire le cose che non facciamo bene e migliorare. Ogni giocatore ha le sue caratteristiche, cambiarle non è facile. Siamo al terzo posto e dobbiamo proseguire su questa strada per arrivare ad essere una squadra che, come io voglio, ha la mentalità vincente in tutte le partite”. Nonostante il secondo posto sia ormai irraggiungibile, Benitez resta convinto che quella del Napoli è “una stagione molto positiva. Stiamo disputando un grandissimo campionato, abbiamo fatto bene in Europa e siamo in finale di Coppa Italia. Però ci manca qualcosa e si vede. La Roma non perde un colpo, noi invece non riusciamo a restare su questo livello. Questa è la realtà, dobbiamo lavorare per arrivare terzi e vincere la Coppa Italia”. Sulle parole di Higuain dopo la sostituzione il tecnico azzurro glissa: "Io ero attento alla partita". Lo stesso per quanto riguarda il rigore su  Zapata: "Non commento". Quindi si torna a commentare la partita: "Potevamo fare di più, sicuramente serviva maggiore intensità. Noi abbiamo dei punti di forza e delle debolezze, dobbiamo capire le cose che non facciamo bene e migliorare". [[ge:rep-locali:repubblica:82920261]] DE LAURENTIIS SPINTONA TIFOSO -  All’uscita dal “Tardini”, il presidente partenopeo Aurelio De Laurentiis, dopo aver assicurato ai microfoni della “Domenica Sportiva” su Raidue di non essere “né deluso né arrabbiato” per il ko e dopo essersi diretto verso un pulmino, ha reagito in malo modo a un tifoso del Napoli che, in maniera del tutto civile, chiedeva spiegazioni sulla nuova battuta d’arresto. “Presidente, non si deve vincere soltanto con la Juventus”, le parole del sostenitore azzurro che non sono piaciute a De Laurentiis, che si è diretto verso il tifoso spintonandolo vistosamente prima dell’intervento di alcuni collaboratori che lo hanno allontanato. Argomenti serie a ssc napoli rafael benitez aurelio de laurentiis Leggi i commenti I commenti dei lettori 
Ora è giusto sognare. Do¬po la vittoria con il Parma arriva pure quella con la Samp. Il quinto posto è solo a due punti: "Vincere due partite consecutive in casa  -  esulta Reja  -  fa bene al morale. Sono soddisfatto per il risultato e la prestazione. Da un mese a questa parte abbiamo cambiato mentalità". E pensare che non si era messa benissimo per il tecnico: oltre a Marchetti, Dias, Novaretti, Ledesma e Gonzalez (il problema al polpaccio non è superato, a rischio per Napoli), ko anche Klose per un problema alla coscia. Inutile il viaggio del ct tedesco Loew, in tribuna all'Olimpico. Al posto di Miro, Reja lancia Postiga dal primo minuto (non giocava titolare da ValenciaLevante del 4 gennaio), ma ci pensano come al solito Keita, Candreva e Lulic a risolvere i problemi. Il romano  -  nono gol in campionato  -  sblocca il risultato sfruttando al meglio l'ennesimo assist dell'ex Barcellona; il bosniaco chiude l'incontro nel secondo tempo nonostante l'inferiorità numerica per l'espulsione di Biglia (salta Napoli, dove rientrerà Ledesma) al 57'. Ciò che più impressiona è che Keita  -  appena 19 anni  -  riesce a essere sempre decisi¬vo: "Faccio semplicemente il mio gioco  -  sorride lo spagnolo  -  e provo a migliorare. Ho im¬parato tanto in Spagna e nella Primavera. Voglio aiutare i compagni e se non posso segnare cerco di fare assist". Sarà felice Reja, che tenta di frenarne l'entusiasmo: "È un talento, ha capacità importanti e un futuro roseo davanti a sé. Ma bi¬sogna stargli sempre addosso: deve lavorare per la squadra e non per il pubblico". Oggi tanto per cambiare ce n'era pochissimo (appena 4051 paganti): "Ringrazio chi è venuto perché ci ha sostenuto dall'inizio alla fine: questi sono i veri tifosi della Lazio". Che hanno accolto con un'ovazione l'esordio  -  a 16 mi¬nuti dal termine  -  del giovane Minala: "Un'emozione bellissima  -  racconta il 17enne camerunense  -  sentire chiamare il mio nome dall'altoparlante. Ringrazio i tifosi che mi sono stati sempre vicini nei momenti difficili". Si riferisce al caos sulla sua età di due mesi fa. Ormai ci ride su: anche per lui adesso è giusto sognare. Argomenti keita balde candreva lulic 
None Leggi i commenti I commenti dei lettori 
None Leggi i commenti I commenti dei lettori 
CATANIA - Paga per tutti Rolando Maran, la sconfitta col Torino determina il terzo ribaltone stagionale sulla panchina del Catania. E' Maurizio Pellegrino, siracusano classe 1966, il nuovo tecnico rossazzurro. Pellegrino torna a guidare il Catania (di cui è stato calciatore negli anni 90), dopo l'esperienza vissuta in tandem con Ciccio Graziani, dal 2001 al 2003, conquistando la promozione in serie B nel 2002. Un punto nelle ultime 8 partite è l'inequivocabile dato che condanna Rolando Maran, richiamato a metà gennaio da Pulvirenti, dopo l'interregno di De Canio, durato 11 partite. [[ge:rep-locali:repubblica:82888667]] Al termine della gara con il Torino, persa nell'ultimo quarto d'ora, Rolando Maran aveva rilasciato dichiarazioni che non lasciavano presagire l'imminente esonero. "Io non mollo, non alzo bandiera bianca - aveva detto il tecnico trentino - soffriamo una fragilità che non ci fa reagire nel modo giusto. Abbiamo retto bene nel momento di massima pressione del Torino ed invece abbiamo ceduto da soli quando sembrava che ci stessimo alzando ed avessimo superato il momento difficile". L'esordio di Maurizio Pellegrino su una panchina di serie A sarà da brividi: domenica sera al Meazza guiderà il Catania contro il Milan. Argomenti serie a catania calcio rolando maran maurizio pellegrino Leggi i commenti I commenti dei lettori 
CAGLIARI - Finisce l'avventura di Diego Lopez sulla panchina del Cagliari. L'esonero del tecnico è ufficializzato dallo stesso presidente Cellino: "Ho esonerato Lopez, sulla panchina del Cagliari torna Pulga", ha detto il n.1 rossoblù al telefono con l'Ansa. Per Cellino il cambio sulla panchina della squadra sarda "è un atto dovuto. Avrei voluto evitarlo, ma Lopez mi ci ha costretto. Io non sono uno che si nasconde". L'esonero di Lopez era nell'aria dopo la sconfitta con la Roma. Cellino ha richiamato Pulga, che a febbraio aveva sollevato dall'incarico di vice dell'uruguaiano. Il doppio esonero domenicale (oltre a Lopez è saltata nuovamente la panchina di Maran a Catania) porta a 14 il totale dei cambi in serie A in questo campionato. Leggi i commenti I commenti dei lettori 
