ROMA - Il risultato dei ballottaggi è chiaro. Il Pd di Matteo Renzi e il centrosinistra, rispetto al passato, avanzano. E aumentano i centri amministrati: da 112 "comuni superiori" si è passati a 141 , e da 16 capoluoghi ora il centrosinistra ne governa 19 (il centrodestra ne perde invece 46, +2 per il M5S). Complessivamente, fra primo e secondo turno, il Pd batte il centrodestra 164 a 41 (vedi tabella) . Ma c'è anche un'amara sorpresa per il Pd, che forse è il simbolo spartiacque di una nuova era politica. Da Livorno, storica roccaforte della sinistra, arriva un risultato clamoroso : il candidato del M5S Filippo Nogarin, appoggiato anche dalla sinistra radicale, ha vinto, superando Marco Ruggeri del centrosinistra: 53 a 47%. Nogarin, festeggiando la vittoria , ha parlato di "colpo al cuore del Partito Democratico". Esito che aprirà sicuramente un grande dibattito a sinistra, come dimostra il tweet del segretario di Rifondazione Comunista, Paolo Ferrero (vedi sotto). I grillini conquistano anche Civitavecchia , dove il candidato pentastellato Antonio Cozzolino ha vinto con il 65%. [[ge:rep-locali:repubblica:88444454]] Pure a Perugia , Potenza e Padova, il centrosinistra esce, a sorpresa, sconfitto. Andrea Romizi del centrodestra ha conquistato il capoluogo umbro con il 58%, sconfiggendo Wladimiro Boccali del Pd, che si ferma al 42%. Un altro risultato clamoroso, visto che Perugia è uno storico fortino della sinistra. LO SPECIALE ELEZIONI COMUNALI 2014 A Padova , invece, ha vinto Massimo Bitonci, candidato della Lega Nord e sostenuto dal centrodestra tutto, grazie al 53 per cento dei voti, contro il 47 di Ivo Rossi, vice dell'ex sindaco democratico e bersaniano Flavio Zanonato, che aveva governato la città per dieci anni e che aveva lasciato il suo posto proprio a Rossi dopo esser diventato ministro nel governo Letta. E da Potenza arriva un altro risultato clamoroso. Ha vinto infatti Dario De Luca (Fratelli d'Italia e altre liste di centrodestra) con oltre il 58%, nonostante al primo turno il suo avversario, Luigi Petrone (centrosinistra), avesse sfiorato la vittoria con il 47,8 per cento dei voti. In quella circostanza, De Luca aveva ottenuto solo il 16,7 per cento, ma sufficiente per ribaltare il risultato al ballottaggio. TUTTI I RISULTATI AGGIORNATI IN TEMPO REALE Per il resto, il Pd non ha certo sfigurato. Anzi, ha guadagnato comuni rispetto all'ultima tornata e in alcune aree storicamente di centrodestra, come Pavia, è riuscito a vincere, specchio di un momento spartiacque della sua storia politica. Tra le vittorie democratiche spunta sicuramente quella di Bari dove ha trionfato Antonio Decaro con il 65,4 per cento ("Un risultato straordinario", ha commentato il nuovo sindaco), davanti al candidato del centrodestra Mimmo Di Paola (34,6%). Il Pd però perde Foggia , per un pelo, con Franco Nardella (Forza Italia e centrodestra) che ottiene il 50,3%, davanti ad Augusto Marasco. Altre vittorie, importanti, del centrosinistra ci sono state a Modena con Gian Carlo Muzzarelli e il 63% dei voti davanti a Marco Bortolotti del M5S che si è fermato al 36,3%, e soprattutto a Bergamo , con il renziano Giorgio Gori che la spunta con il 53,5% , mentre l'avversario Franco Tentorio (centrodestra) è arrivato al 46,5%. "Tutta la coalizione ha saputo interpretare nel modo giusto il desiderio di cambiamento di una città che storicamente non è mai stata orientata a sinistra", ha dichiarato Gori a caldo. Ma al centrodestra il Pd ha strappato anche altre città, conquistando tra l'altro tutti i principali centri piemontesi : Biella (dove ha vinto Marco Cavicchioli con il 59%, davanti a Dino Gentile), Verbania (Silvia Marchionni al 77% contro Mirella Cristina in una sfida tutta femminile), Vercelli (con Maura Forte al 67% davanti a Enrico Demaria), e, in Lombardia, Cremona (Gianluca Galiberti l'ha spuntata con il 56% su Oreste Perri),  ma soprattutto Pavia , dove Carlo Cattaneo, sindaco uscente di centrodestra e considerato uno dei più giovani e più amati amministratori d'Italia, ha perso sorprendentemente la sfida contro il democratico Massimo Depaoli, che ha ottenuto il 53% . I democratici la spuntano anche a Pescara, anche questa strappata al centrodestra, con Marco Alessandrini davanti con il 66,3% al sindaco uscente Luigi Mascia (Forza Italia e altri, 33,7%), a Terni , dove Leopoldo Di Girolamo ha sconfitto Paolo Crescimbeni del centrodestra con il 59,5% e, più nota simbolica, Porcia (Pordenone), sede Electrolux , dove ha vinto Giuseppe Gaiarin contro Marco Sartini (59 a 41). Da segnalare anche la vittoria di Renato Franco Natale , che torna a guidare il comune di Casal di Principe (Caserta) dopo la breve esperienza nel 1993. Da anni impegnato contro la criminalità organizzata, ha ottenuto il 68% delle preferenze. Il neo sindaco è componente di Libera, l'associazione impegnata nel recupero dei beni confiscati alle mafie. L'affluenza, intanto, è crollata: il dato definitivo dell'affluenza ai ballottaggi per le elezioni comunali è del 49,49% contro il 70,61% del primo turno. Argomenti primarie pd comunali 2016 provincia di modena bari città padova livorno bergamo movimento cinque stelle - m5s Leggi i commenti I commenti dei lettori 
ROMA - Sotto il cielo stellato di Roma e con uno spicchio di luna che fa capolino sull'impianto del Foro Italico, trasformato per l'occasione da stadio del tennis in un campo di pallavolo all'aperto, l'Italia batte la Polonia 3-1 (25-21, 25-20, 15-25, 25-17) in circa due ore di gioco, davanti a circa undicimila spettatori e ottiene la sesta vittoria consecutiva nella World league. Un successo che ha un sapore particolare perché, per la prima volta nella storia della competizione, matura su un campo all'aperto. Una sorta di tuffo nel passato quando la pallavolo respirava l'aria esterna prima di chiudersi all'interno dei palazzetti. L'altra nota storica sta nelle cifre che questa squadra ogni fine settimana aggiorna. Infatti con la sesta vittoria di fila la nazionale targata Mauro Berruto eguaglia il record di successi consecutivi realizzati a inizio stagione 2011. All'epoca la tripletta nei doppi confronti contro Francia, Cuba e Corea del Sud. Quest'anno Brasile, Iran e Polonia. Nel 2002, invece, lo stop arrivò a cinque vittorie battuti dalla Cina con un 3-0. E ancora nel 2010, dopo il poker iniziale, crollo in casa contro la Serbia. [[ge:rep-locali:repubblica:88434722]] Adesso l'Italia fa le valigie e si appresta a un lungo viaggio per completare una doppia trasferta: prima in Polonia e di seguito in Iran. Di certo il ct torinese ha intenzione di far rifiatare i cosiddetti titolari e metterà in campo forze fresche: una squadra più giovane, meno esperta ma ugualmente competitiva. Finora si affida alla squadra che dà maggiori garanzie e cambia poco anche durante le partite. Sotto il cielo di Roma a illuminare la nottata capitolina c'è sempre Zaytsev (idolo della città) con 18 punti (tre ace e un muro) punto di riferimento costante per le scelte di Travica in avvio e nel quarto parziale. L'Italia gioca bene a muro con sedici block vincenti complessivi contro i nove della Polonia. Matteo Piano, giovane ma sempre più convincente centrale, è il migliore protagonista della serata sopra la rete capace di mettere per cinque volte il bavaglio alle schiacciate avversarie. Ottima pure la prova dell'altro centrale e capitano del gruppo Emanuele Birarelli autore di 14 punti (tre block vincenti) e un prezioso 85 per cento in attacco. Un giocatore affidabile e su cui Berruto può contare. Prosegue il buon momento di Parodi che risponde presente: 11 punti e due muri. Nonostante qualche errore di troppo, anche il servizio, con otto ace (quattro per la Polonia), dà una mano concreta alla formazione italiana. E si fa notare Travica con tre ace. Unico neo un terzo set inspiegabile, in cui l'Italia non gioca, commette diversi errori e scompare dal campo. In casa polacca Buskez con 18 punti è il top scorer. Ma la Polonia per lunghi tratti della gara è apparsa in difficoltà e nei momenti cruciali Zygadlo e compagni non trovano le giocate giuste. Nel primo set è la solita Italia che spinge forte sull'acceleratore e tiene dietro la Polonia. Le scelte offensive di Travica premiano Zaytsev già a quota otto punti. Gli azzurri giocano bene e trovano in Birarelli e Parodi ottime varianti. Il muro e il servizio (tre ace) funzionano e la squadra azzurra vola in vantaggio. Nel finale di parziale si vede in campo il fresco sposo Baranowicz utilizzato per una battuta cosiddetta tattica. In avvio di secondo parziale l'Italia tiene bene a muro e con una ricezione quasi perfetta ottiene il primo break di vantaggio. La formazione azzurra fa vedere le migliori cose e sale in cattedra Matteo Piano con il muro, pezzo forte del suo repertorio. Ma i block vincenti azzurri fanno la differenza, l'Italia in questo set ne piazza ben nove. La Polonia è in affanno, priva di alcuni giocatori cardine non trova il bandolo della matassa. C'è spazio pure per Buti al centro. Un errore al servizio dei polacchi chiude il set. A questo punto si spegne la luce e l'Italia si ferma. Il motore azzurro, dopo un avvio ancora a buon ritmo, accusa il primo calo della partita ben sfruttato dagli avversari. La Polonia batte bene, mentre gli errori di Birarelli e compagni rimettono in gioco la nazionale avversaria. Allora il ct Berruto mette mani alla panchina e manda in campo Baranowicz per Travica. In banda spunta Lanza, già mossa vincente nella partita di venerdì scorso sempre contro la Polonia. L'attacco non gira più e il divario a favore della squadra dell'est europeo aumenta e il finale è tutto di marca polacca che accorcia le distanze. Bene la regia di Zygadlo che fa girare il suo reparto offensivo con Buszek messo in condizione di far davvero male alla nostra difesa. Nel quarto set l'Italia ritrova il gioco smarrito pochi minuti prima e ricomincia a macinare pallavolo. Qualche azione spettacolare e un paio di giocate di Ivan Zaytsev infiammano gli spettatori prima dell'abbraccio conclusivo. Italia-Polonia 3-1 (25-21 25-20 15-25 25-17) Italia : Birarelli 13, Travica 7, Kovar 6, Piano 9, Zaytsev 18, Parodi 11. Libero: Rossini. Lanza 1, Buti, Baranowicz 1. Non entrati: Randazzo, Vettori. all. Berruto Polonia : Klos 10, Bociek 12, Buszek 18, Nowakowski 6, Drzyzga 2, Mika 13, Libero: Zatorski. Zygadlo , Konarski 2, Ruciak, Wrona. Non entrati: Ferens, All. Antiga Arbitri : Alenezi (Kuw) e Loderus (Ola). Note - Spettatori: 11000 circa. Durata set: 30, 30, 28. Italia: bs 11, a 8, mv 16, er 11. Polonia: bs 12, a 4, mv 9, er 13. Pool A -  Brasile-Iran 3-2, Italia-Polonia 3-1. Brasile-Iran 0-3, Italia-Polonia Classifica : Italia 15 punti, Brasile 5, Iran 4, Polonia 3. Argomenti volley italvolley Leggi i commenti I commenti dei lettori 
None Leggi i commenti I commenti dei lettori 
LILLE - Francia travolgente nell'ultima amichevole prima della partenza per il Brasile: i Bleus hanno battuto la Giamaica 8-0. A segno per la nazionale di Didier Deschamps Cabaye (17') Matuidi (20' e 66'), Benzema (38' e 63'), Giroud ('53) e Griezmann (77' e 89'). Dopo la netta vittoria con la Norvegia (4-0) e il pareggio con il Paraguay (1-1), con l'amichevole giocata a Lille si è conclusa la preparazione in Europa dei Bleus, che ora partiranno per Ribeirao Preto. Per la gara con la Giamaica, Deschamps ha scelto il suo classico 4-3-3 con il trio d'attacco formato da Valbuena, Giroud e Benzema. Sagna è entrato fine del primo tempo per sostituire nel ruolo di terzino destro Debuchy, sostituito dopo aver ricevuto un duro colpo. La squadra francese farà il suo debutto nel gruppo E del Mondiale domenica prossima contro l'Honduras a Porto Alegre, prima di affrontare la Svizzera a Salvador (20 giugno) e l'Ecuador a Rio de Janeiro (25 giugno). Argomenti mondiali di calcio 2014 nazionale francia 
MONTREAL - "I problemi di oggi sono tanti". Fernando Alonso non nasconde la verità di una macchina che non va: "Il passo gara - spiega - non era quello che volevamo, siamo stati molto lenti soprattutto nella prima parte. Nella seconda abbiamo fatto bene, potevamo lottare con loro". Lo stupore della Red Bull - Adrian Newey, fresco di rinnovo del proprio contratto di collaborazione con la Red Bull è piacevolmente sorpreso della vittoria di Daniel Ricciardo a Montreal, nel giorno in cui il power unit della Mercedes ha avuto il primo problema di affidabilità. "Non ci aspettavamo di vincere su questa pista. E' un successo imprevisto. Ci faceva piacere andare sul podio ma vincere è stato fantastico - dice il progettista della Red Bull -. Daniel è stato bravissimo, sta guidando in maniera fantastica, oltre le nostre aspettative. Se l'è meritata". Sui problemi della Mercedes, infine, aggiunge: "Oggi hanno avuto problemi e noi li abbiamo sfruttati". Ricciardo, "vittoria davvero incredibile" - "Sono ancora in stato di shock, grazie a tutti". Daniel Ricciardo non contiene la gioia dopo aver vinto il suo primo Gp in carriera, quello del Canada. "Vedo che ci sono tantissime bandiere australiane - sottolinea il pilota 'aussie' della RedBull - La corsa ha preso vita negli ultimi 15-20 giri, anche Rosberg rallentava sui rettilinei, ho lottato per superare Perez e ci ho provato nell'ultima chicane, dove ho fatto un bel passaggio in curva 1. Sono riuscito a vedere Nico davanti a me, la situazione è davvero incredibile". Rosberg, "ho provato fino all'ultimo" - "E' stata una battaglia già in partenza, nono sono partito bene, ma ho tenuto il vantaggio alla prima curva e poi è stata una battaglia continua". Così il pilota della Mercedes Nico Rosberg ha commentato il suo Gp, chiuso al secondo posto dopo averlo condotto per buona parte della gara. "Ho tenuto il vantaggio fino al secondo pit stop, poi lì c'è stato un problema, non ho capito bene, ma ho perso potenza, mi sono trovato lento sui rettilinei. Quindi ho cercato di tenere fino alla fine ma non ha funzionato contro Daniel" ha concluso il tedesco. Argomenti gp canada formula 1 fernando alonso adrian newey daniel ricciardo nico rosberg Leggi i commenti I commenti dei lettori 
LONDRA - Vicenda imbarazzante a Downing Street: una delle fidate baby sitter dei Cameron è finita su tre siti porno con alcune sue fotografie in cui è ritratta nuda in pose provocanti È quanto scrive il domenicale britannico Sun on Sunday, secondo cui si sarebbe trattato della vendetta di un ex fidanzato della donna che avrebbe pubblicato il materiale. La polizia inglese ha avviato un'indagine temendo una violazione della sicurezza attorno al primo ministro e al suo entourage, di cui la baby sitter è uno dei componenti più importanti. Un portavoce di Downing Street non ha voluto commentare sull'accaduto ma una fonte vicino al primo ministro ha affermato che i Cameron pensano che lei sia una 'nanny' eccezionale con i loro figli e le avrebbero offerto il loro sostegno dopo questo incidente. Non viene però rivelata l'identità della donna. Secondo il sito del Daily Mail, non si tratta di Gita Lima, la baby sitter di origine nepalese dei Cameron, che è in maternità. La bambinaia al centro del caso è da tempo al servizio del premier e della moglie Samantha, che possono contare su diverse assistenti per la loro numerosa famiglia, formata da tre bambini di 10, otto e tre anni. Ha fra l'altro accudito Ivan, il primogenito di Cameron morto nel 2009 per paralisi cerebrale. Iniziano però ad emergere particolari sul conto della donna che di certo non faranno piacere a Downing Street. Lei stessa ha dichiarato di non posare in foto senza veli da qualche anno, ma di averlo comunque fatto. E nel tempo libero si diletta a insegnare la pole dance. C'è da dire che Cameron non è mai stato fortunato con le baby sitter per i suoi figli. Nei mesi scorsi erano sorti dubbi su come Gita, la 'nanny' principale di casa Cameron, avesse preso la cittadinanza britannica dopo pochi mesi che il suo datore di lavoro era arrivato a Downing Street. Argomenti david cameron 
Andrea Massari è il nuovo sindaco di Fidenza, che torna dunque al centrosinistra dopo la Giunta Cantini. Stando ai dati delle Prefettura, alla domenica del ballottaggio è andato a votare il 48,5% degli aventi diritto al voto. Primo partito assoluto quello di chi non ha deposto la scheda nell'urna. Al primo turno erano andati a votare il 71,48% insomma un crollo del 23 per cento. [[ge:rep-locali:rep-parma:88456837]] Il candidato della coalizione formata da Pd, Lista civica Fidenza Davvero! e Fidenza a sinistra, Andrea Massari, col 68,58% batte la sfidante del centrodestra, Francesca Gambarini, che si è fermata al 31,42%. Sfida nello spoglio notturno tra Andrea Massari e Francesca Gamberini . Sulla schiacciante vittoria del Partito Democratico a Fidenza il senatore Giorgio Pagliari dichiara: "Complimenti e auguri al sindaco di Fidenza, al vicesindaco designato e a tutto il Pd: la capacità di reciproco riconoscimento e di azione in nome dei valori condivisi ha dato il frutto naturale. Adesso c'è la prova del governo che guardo con fiducia. Una sola considerazione politica: chi di insulti e falsità politicamente ferisce, di risultati umilianti politicamente perisce. Spero che la lezione serva". Il Pd è riuscito a confermarsi a Modena , dove Giancarlo Muzzarelli (Pd), che aveva sfiorato la vittoria al primo turno, ha battuto l'avversario M5s Marco Bortolotti, che ha potuto contare sul sostegno della Lega nord, di Fratelli d'Italia e del Nuovo Centro Destra del modenese Carlo Giovanardi. A Livorno colpaccio del M5s, esulta il sindaco di Parma Federico Pizzarotti: "Filippo Nogarin (M5S) è il nuovo sindaco di Livorno. Più siamo, e più saranno i risultati che porteremo avanti per il paese". Argomenti ballottaggio massari fidenza 
