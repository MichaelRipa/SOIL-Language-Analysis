La sperimentazione dei licei in quattro anni (invece dei canonici cinque) prosegue. In questi giorni il ministero dell'Istruzione ha autorizzato altri cinque istituti superiori a ridurre a quattro stagioni il percorso didattico: partiranno tutti a settembre. Il piano di riduzione è stato approvato nel Liceo scientifico classico statale Orazio di Bari, al classico Garibaldi di Napoli, all'Istituto superiore (liceo scientifico e linguistico) Telesia di Telese Terme in provincia di Benevento. Autorizzazione concessa per il prossimo anno anche per gli istituti paritari Esedra di Lucca e Visconti di Roma, un liceo internazionale (classico, scientifico, linguistico, sportivo) da non confondere con il ginnasio statale insediato al Collegio romano. Questi cinque nuovi istituti autorizzati al "percorso breve" si aggiungono ai tre privati partiti l'anno scorso: il Liceo internazionale per l'impresa Guido Carli di Brescia,  paritaria finanziata dall'associazione industriale locale dove si insegnano cinese e giapponese, e altre due paritarie lombarde: il Collegio San Carlo di Milano e l'Istituto Olga Fiorini di Busto Arsizio, che rivendica "l'apprendimento in lingua straniera di diverse discipline". Fra queste tre scuole paritarie pioniere e le ultime cinque (tre statali e due paritarie), nel frattempo il ministero aveva concesso l'abilitazione all'"esperimento breve" al Liceo internazionale e delle scienze applicate Ettore Majorana di Brindisi, al Liceo internazionale Carlo Anti di Villafranca di Verona e all'Istituto tecnico economico Tosi di Busto Arsizio, tre scuole statali queste. Sono undici in tutto gli istituti ora autorizzati in Italia, sei statali. Sono licei e industriali. O meglio, licei con una forte tensione alle scienze applicate, all'imparar facendo, al profilo internazionale dello studente, alla formazione di una classe dirigente in età precoce. Introducendo la sperimentazione breve, l'ex ministro Maria Chiara Carrozza disse: "E' una scelta dal basso, la chiedono le scuole, è un'opportunità, non una minaccia". Il ministro in carica, Stefania Giannini, ha proseguito sulla strada sperimentale. I risultati si vedranno a giugno 2016 (quando arriveranno alla maturità le prime tre scuole paritarie oggi al secondo anno), ma è difficile che si torni indietro. In Inghilterra, in Francia e in Spagna, negli istituti tecnici tedeschi ci si diploma a 18 anni. E il sottosegretario Angela D'Onghia, rispondendo a un'interrogazione del Movimento 5 stelle, ha fatto capire che le richieste in lista d'attesa per le "superiori a quattro anni" sono molte: "È in corso la valutazione per analoghe proposte presentate da altre istituzioni scolastiche, sia statali che paritarie". Al liceo internazionale di Villafranca di Verona la riduzione di un anno di studio sarà  realizzata senza aumentare l'orario settimanale: geografia solo nei primi due anni e filosofia solo negli ultimi due. Quindi, uso di piattaforme di e-learning. A Busto Arsizio si spingerà sulla flipped classroom , la scuola capovolta: si impara da soli, a casa, usando soprattutto il web, e l'insegnante il mattino che segue ti spinge ad applicare in classe la teoria appresa lontano da scuola, ti chiede di risolvere problemi. Il preside del Flacco (classico) di Bari, Antonio d'Itollo, vuole tranquillizzare i sindacati, che temono il taglio di nuovi posti di lavoro. Dice: "Con il liceo breve non toglieremo né ore di lezione né cattedre, ma aggiungeremo al percorso del classico lo studio delle lingue. Rimarranno latino e greco, introdurremo sei ore di inglese e di francese. L'innovazione è necessaria per non far morire i licei classici". Per ora il Flacco riserva all'esperimento una classe, 25-30 alunni. I ragazzi saranno in aula 36 ore a settimana per quattro anni invece che 27 nel biennio e 31 nel triennio come accade per il liceo quinquennale. Studio accorciato nel tempo e, quindi, più concentrato. Al percorso in aula si affiancheranno laboratori e stage anche all'estero. Alcune materie saranno insegnate in lingua straniera. Il diploma finale sarà riconosciuto in Francia. Il "Majorana" di Brindisi offrirà ai liceali veloci, invece, stage in aziende all'estero e prevede, nel tempo scuola, rientri pomeridiani. La Cgil teme "un'operazione selettiva ed elitaria", il sindacato Anief si dice convinto che così si incrementeranno i tassi di dispersione scolastica. Il segretario Marcello Pacifico attacca: "L'amministrazione si tolga dalla testa l'idea di cancellare 40mila cattedre e così di risparmiare un miliardo e 380 milioni di euro. Le operazioni da attuare sono tre: anticipare l'inizio della scuola a 5 anni, estendere l'obbligo formativo fino alla maggiore età e introdurre in modo organico l'alternanza scuola-lavoro nel triennio delle superiori". Argomenti cgil presidi 
BERGAMO - Il Genoa interrompe la serie di quattro sconfitte consecutive, ma il pareggio di Bergamo lascia l'amaro in bocca alla squadra rossoblù che domina il primo tempo. Poi in 10 per l'espulsione di Portanova (fallo da ultimo uomo e rigore parato da Perin). De Luca pareggia in fuorigioco e successivamente viene ignorata una pur vistosissima trattenuta in area di Lucchini ai danni di Gilardino. Gasperini ferma Burdisso e De Maio, i due difensori che con le loro disattenzioni hanno causato le sconfitte con Torino e Cagliari. Tornano titolari Antonini e Portanova, che però è degradato. La fascia di capitano resta infatti a Gilardino, Portanova paga qualche twitt un po' troppo malizioso ma soprattutto qualche polemica con l'allenatore. Torna anche Vrsaljko e a lasciargli il posto è Motta. In tribuna c'è l'abbronzatissimo presidente Preziosi, rientrato dalla vacanza a Dubai. E c'è anche Milanetto, un pomo della discordia. È in rotta di collisione con una larga fetta della tifoseria, ma Preziosi da tempo l'ha nominato capo degli osservatori ed ora ha intenzione di affidargli la carica di direttore sportivo. Un atto di forza che rischia di compromettere la tregua faticosamente raggiunta. Preziosi non vuol rinunciare alla collaborazione di Milanetto, anche se sa quanto sia inviso alla frangia più calda della tifoseria per via di quella esclamazione galeotta dopo il gol nel derby deciso dal gol di Boselli. La partita la fa il Genoa. Gasperini manda in campo una squadra molto motivata e che soprattutto sta bene fisicamente. Bertolacci e compagni tengono un ritmo altissimo. E l'Atalanta, che probabilmente si aspettava un Genoa meno offensivo, fatica a raccapezzarsi. Attacca gli spazi, come nei giorni belli, la squadra rossoblù. Gasperini in avanti tiene le corsie laterali libere in modo da favorire gli inserimenti da dietro. È ispirato soprattutto Fetfatzidis, che non è costretto a giocare largo sulla fascia, ma svaria un po' su tutto il fronte d'attacco e soprattutto gioca tra le linee e così è costante l'equivoco di chi, tra Del Grosso, l'esterno di sinistra della difesa nerazzurra, e Cigarini, il centrale di centrocampo, debba occuparsi della sua marcatura. [[ge:rep-locali:rep-genova:84646062]] Il primo tempo è tutto genoano. Al 12' Bertolacci centra il palo con un rasoterra del limite dell'area, la palla arriva a Fetfatzidis che non si fida del suo destro e preferisce mettere in mezzo che andare al tiro. Ancora il greco protagonista al 22', anche stavolta bisognerebbe calciare di destro ma lui sceglie l'esterno sinistro: Consigli riesce a respingere. Il gol arriva al 27': Fetfatzidis cerca Antonelli nello spazio, cross perfetto al centro dove ha tagliato De Ceglie che di testa batte Consigli. Per l'ex juventino, che non segnava da oltre 2 anni (marzo 2012), è il quarto gol in serie A. Il Genoa gioca bene e dimostra anche una ritrovata freschezza atletica. Ora il problema rischia di essere soltanto psicologico. Anche contro Parma, Torino e Cagliari la squadra di Gasperini si è trovata in vantaggio ma non era poi riuscita a vincere la partita. Il quadro tattico della partita, però, cambia dopo sei minuti del secondo tempo. Sale male la difesa rossoblù su una palla che l'Atalanta ributta in area, Denis così è in gioco. Il contatto con Portanova è lieve ma l'attaccante argentino cade: rigore e espulsione. È l'ottavo penalty della stagione contro il Genoa, ma Perin a Denis mostra lo stesso trattamento che a suo tempo aveva riservato a Balotelli. Con un gol di vantaggio, ma un uomo in meno, Gasperini sceglie la difesa ad oltranza. Entra subito Burdisso per Fetfatzidis e successivamente verranno inseriti tutti gli altri difensori a disposizione: De Maio per Marchese e Gamberini per De Ceglie. C'è una traversa colpita di testa da Benalouane, dopo una svirgolata di Antonelli, ma il muro del Genoa dà l'impressione di tenere. Poco prima del pareggio (in fuorigioco) di De Luca c'era stato un episodio sospetto nell'area dell'Atalanta con Bertolacci caduto a terra dopo un contatto con Benalouane. Ma non ci sono dubbi sulla maglia che Lucchini quasi strappa a Gilardino: quello è rigore netto. Ma Peruzzo lo ingnora. Argomenti atalanta genoa gilardino de ceglie 
BERGAMO – L'Atalanta torna a punti dopo tre sconfitte consecutive e Stefano Colantuono guarda il lato positivo del pareggio contro il Genoa. "Siamo andati benino, sapevo che avremmo sofferto nel primo tempo e abbiamo pagato nelle distanze, poi l'uscita di Estigarribia ci ha tolto qualcosa. Nella ripresa è andata bene e abbiamo creato anche occasioni". Il mister romano nega che De Luca abbia in qualche modo alzato la voce per l'esclusione dall'undici titolare: "Ci mancherebbe pure che De Luca faccia polemiche. Con me non si può e non è il suo caso. Ha giocato e fatto il suo dovere, all'Atalanta c'è un codice che anche lui rispetta". [[ge:rep-locali:repubblica:84643101]] FUTURO ANCORA INCERTO - Colantuono non vuol parlare del futuro, perché, spiega, "dobbiamo ancora giocare delle partite e vogliamo fare più punti possibili. In quelle sei partite vinte di fila abbiamo speso molto, per una squadra del nostro target è quasi impossibile fare una cosa del genere e ci siamo riusciti, dando una sistemata alla classiifca. Poi perso con il Sassuolo, che è una buona squadra, e da lì abbiamo smarrito un po' di coraggio e fiducia. Dobbiamo crescere come mentalità ed abitudine, ma l'Atalanta ha fatto cose straordinarie, è la continuità ciò che conta". E a chi vorrebbe Colantuono pronto a spiccare il volo verso club più prestigiosi, l'allenatore dei bergamaschi risponde che "qui mi trovo bene, è una piazza in cui si lavora bene e vorrei crescere con questa squadra". Argomenti atalanta serie a stefano colantuono Leggi i commenti I commenti dei lettori 
ROMA – Solo dopo la conclusione dell'ultima giornata si conosceranno le due formazioni direttamente promosse in serie B. Insomma, è un finale di campionato davvero palpitante quello di Lega Pro, specie in Prima Divisione, come se fosse una trama scritta da uno sceneggiatore di libri gialli per tenere con il fiato sospeso fino all'ultimo chi si appassiona alla storia, in questo caso i tifosi di calcio di tutta la Penisola. Non sono infatti arrivati i verdetti più attesi nel penultimo atto della stagione regolare, che anzi ha riaperto i giochi anche nel girone A, per il quale sarà decisivo il turno conclusivo, come del resto nel B, dove è addirittura in calendario il testa a testa che vale la promozione. ENTELLA CEDE ALLA PRO VERCELLI NEL BIG MATCH: GIOCHI RIAPERTI  - Nel big match a Chiavari, infatti, pur avendo due risultati su tre a disposizione, la Virtus Entella perde davanti al proprio pubblico contro la sua principale rivale, la Pro Vercelli, sprecando un vantaggio che fino a qualche settimana fa sembrava incolmabile. Un gol di Horacio Erpen prima dell'intervallo permette così ai piemontesi di Scazzola di portarsi a un solo punto dalla vetta e ora ci sarà da divertirsi negli ultimi 90′, con i liguri di Luca Prina di scena sul terreno della Cremonese, terza forza del torneo, e la Pro Vercelli ad ospitare la Carrarese per tentare un sorpasso in extremis che avrebbe il sapore dell'impresa. VENEZIA PIEGA CREMONESE, OK IN CASA VICENZA E SUDTIROL  - Proprio la squadra grigiorossa lombarda, già sicura dei play-off che interesseranno le squadre classificate dalla seconda alla nona posizione, perde a Venezia (1-0) ma rimane sulla terza poltrona: a firmare il prezioso successo dei lagunari è Di Bari a metà ripresa. In scia agli uomini di Dionigi arrivano però Vicenza e Sudtirol, appaiate al quarto posto. I biancorossi veneti superano 3-2 la Reggiana in un match caratterizzato anche da tre espulsioni: Tiribocchi e Tulli spianano la strada alla formazione di Lopez, accorcia De Giosa, in avvio di secondo tempo tris di Giacomelli e fissa il punteggio un rigore di Alessi. Anche la compagine altoatesina sfrutta il turno casalingo per imporsi sul San Marino con le reti di Turchetta e Minesso nel primo tempo, a cui risponde solo per metà Cicarevic TONFO COMO, SAVONA KO A SALO' ORA A -2 DA ALBINOLEFFE  - Hanno già la mente proiettata sulla coda spareggi il Como, che subisce un secco tris a Carrara (Cellini, Belcastro e Ademi i marcatori), e il Savona, battuto 4-2 sul campo di un Feralpisalò che può ancora sperare matematicamente nei play-off: dopo il botta e risposta dal dischetto fra Pinardi e Altobello, è Cesarini a illudere i liguri, subito raggiunti da Zerbo e poi puniti dalla doppietta di Ceccarelli. Per i bresciani sono dunque due i punti da recuperare all'Albinoleffe nono, che pareggia a reti bianche il derby di Lumezzane. L'altro confronto tutto lombardo vede la Pro Patria espugnare il campo di Pavia grazie a una doppietta di Siega e al gol di Gabbianelli, con rete della bandiera per i locali di Mancosu. Girone A, 29ª giornata: Carrarese-Como 3-0, Feralpisalo'-Savona 4-2, Lumezzane-Albinoleffe 0-0, Pavia-Pro Patria 1-3, Sudtirol-San Marino 2-1, Unione Venezia-Cremonese 1-0, Vicenza-Reggiana 3-2, Virtus Entella-Pro Vercelli 0-1. Classifica: Virtus Entella 55 punti; Pro Vercelli 54; Cremonese 47; Sudtirol e Vicenza 46; Como, Unione Venezia e Savona 41; Albinoleffe 40; Feralpisalò 38; Carrarese 36; Reggiana e Pro Patria 32; Lumezzane 29; San Marino 23; Pavia 20. Penalizzazioni: Pro Patria e Como -1, Vicenza -4 GIOVINCO JR METTE FUORI GIOCO IL LECCE, PERUGIA-FROSINONE SFIDA PER LA B  - Nel girone B il penultimo capitolo elimina dall'avvincente corsa a tre per la promozione diretta il Lecce: Miccoli e compagni, che riposeranno nell'ultimo turno, erano obbligati a fare bottino pieno a Pisa per cullare qualche speranza, ma a vincere sono stati i nerazzurri toscani grazie a un gol di Giuseppe Giovinco, fratello minore dello juventino Sebastian. Il Frosinone si rimette invece in piena corsa grazie al secco 3-0 sull'Aquila (sblocca Gucher, raddoppia Curiale su rigore e chiude Paganini) e si giocherà il tutto e per tutto nel big match di domenica prossima al "Curi" sul terreno del Perugia. Appuntamento al quale gli umbri si presenteranno con un prezioso punto di vantaggio grazie al pareggio ottenuto a Salerno (2-2) in un match che li aveva visti prima in vantaggio con il solito Mazzeo e poi costretti a rimontare dopo l'uno-due firmato Mendicino-Perpetuini, con un penalty di Moscati a fissare la parità. I campani di Gregucci conquistano matematicamente il nono posto che vale i play-off. CATANZARO, TRIS DA 4° POSTO. BENEVENTO A SEGNO  - Successo casalingo per il Catanzaro, che si sbarazza della Paganese (3-0 con due rigori, trasformati da Fioretti e Germinale, e tris ad opera di Martignago) e si porta al quarto posto scavalcando L'Aquila. Vince davanti al proprio pubblico anche il Benevento di Fabio Brini, che piega 3-2 il Viareggio (non basta la doppietta di Matteini alla squadra guidata da Cristiano Lucarelli) con le segnature di Melara, Mancosu su rigore e Campagnacci difendendo così la sesta posizione. GROSSETO CROLLA IN CASA E SALUTA I PLAYOFF, GUBBIO PIEGA L'ASCOLI  - Dice invece addio ai playoff il Grosseto, che incappa in uno scivolone casalingo nel confronto toscano con il Prato, chiudendo il match in nove per le espulsioni di Obodo e Formiconi: per i maremmani Marotta risponde al vantaggio di Malomo, ma gli uomini di Esposito mettono di nuovo la freccia con un rigore di De Agostini e arrotondano con Corvesi nel finale. Se il Barletta intasca i 3 punti senza sudare, il Gubbio si congeda dai suoi tifosi con un successo, piegando l'Ascoli grazie a Falzerano. Girone B 33ª giornata: Benevento-Viareggio 3-2, Catanzaro-Paganese 3-0, Frosinone-L'Aquila 3-0, Grosseto-Prato 1-3, Gubbio-Ascoli 1-0, Nocerina-Barletta 0-3 a tavolino, Pisa-Lecce 1-0, Salernitana-Perugia 2-2. Riposava il Pontedera. Classifica: Perugia 63 punti; Frosinone 62; Lecce 61; Catanzaro 54; L'Aquila 52; Benevento 50; Pisa 49; Pontedera e Salernitana 46; Prato 42; Grosseto 41; Gubbio 40; Viareggio 28; Barletta 24; Ascoli 21; Paganese 17; Nocerina 12*. Penalizzazioni: Nocerina -2, Ascoli  -  7. ** = Nocerina esclusa dal campionato. ANCHE SANTARCANGELO E REAL VICENZA 'PROMOSSE'  - Passando in Seconda Divisione, altre tre formazioni sono matematicamente "promosse" al campionato unico (diritto riservato alle prime otto classificate). Nel girone A a Bassano, Alessandria, Renate e Monza si aggiungono infatti il Santarcangelo, grazie al 2-2 proprio in casa dei brianzoli maturato tutto nel primo tempo (De Cenco, Urso, Gasbarroni dagli 11 metri e Graziani la successione delle reti), e il Real Vicenza: i biancorossi di Zauli perdono contro la Virtus Vecomp Verona (decisivo Cosner, come pure il penalty parato da Paleari al bomber Alessandro), ma possono festeggiare ugualmente grazie al contemporaneo stop della Torres in casa del Rimini. MANTOVA SUPERA SPAL, FORLI' RIMONTA, ALESSANDRIA E CUNEO A VALANGA - La Spal battuta 1-0 nel testa a testa a Mantova (Floriano colpisce in zona Cesarini lanciando i virgiliani) occupa la preziosa ottava posizione con due punti di vantaggio sul Forli', vittorioso 2-1 sul campo del Porto Tolle con Docente e Drudi allo scadere a ribaltare tutto dopo il vantaggio dei locali con Gomes. Il Renate dimostra tenacia rimontando due reti sul campo della capolista Bassano, che dopo le segnature di Maistrello e Iocolano si distrae nell'ultimo quarto d'ora consentendo a Gualdi e Castellani di siglare il pari dei nerazzurri di Boldini. Sommergono sotto una valanga di gol di avversari già retrocessi invece Alessandria e Cuneo: i grigi di D'Angelo giocano a tennis a Bra (6-0, con marcature di Taddei, Morga, Rantier, Sabato, Ferrari e Scotto) mentre gli uomini di Ezio Rossi ne rifilano sette a domicilio al malcapitato Bellaria con doppietta di Fanucchi e un gol a testa per Palazzolo, Siniscalchi, Hamlili, Lauria e Girardi. IL RIMINI DI RIGORE SULLA TORRES SPERA ANCORA NEI PLAYOUT  - Un rigore di capitan Marco Brighi consente al Rimini di piegare la Torres e tenere quindi accesa la fiammella della speranza di agguantare in extremis i play-out (riservati a chi chiude dalla nona alla dodicesima posizione). Infine in un derby lombardo fra retrocesse la spunta in trasferta il Castiglione, che passa 4-2 sul terreno della Pergolettese (Curcio, Bardelloni, Rossi, Cogliati, Gambaretti e Oliboni i nomi nel tabellino dei marcatori). Girone A 33ª giornata: Bassano-Renate 2-2, Bellaria Igea-Cuneo 0-7, Bra-Alessandria 0-6, Delta Porto Tolle-Forlì 1-2, Mantova-Spal 1-0, Monza-Santarcangelo 2-2, Pergolettese-Castiglione 2-4, Rimini-Torres 1-0, Virtusvecomp Verona-Real Vicenza 1-0. Classifica: Bassano 68 punti; Alessandria 57; Renate e Monza 54; Santarcangelo 52; Mantova e Real Vicenza 51; Spal 50; Forlì 48; Cuneo e Torres 46; Delta Porto Tolle 45; Rimini 44; Virtusvecomp Verona 43; Pergolettese 35; Castiglione 30; Bellaria Igea 15; Bra 9. Penalizzazioni: Bellaria e Rimini -1. VIGOR LAMEZIA GUADAGNA CAMPIONATO UNICO, CASTEL RIGONE IN SERIE D  - Nel girone B, ai sette club che avevano acquisito la promozione nella categoria unica a tre gironi di Lega Pro (Cosenza, Teramo, Casertana, Messina, Foggia, Melfi e Ischia), si aggiunge anche la Vigor Lamezia che piega 2-1 il Castel Rigone (lascia i professionisti) in un ultimo quarto d'ora quanto mai intenso, con i rigori realizzati da D'Amico e Carbonaro e allo scadere l'autorete di Strumbo. I calabresi possono ora vantare quattro punti di margine sulle dirette inseguitrici, grazie soprattutto al nulla di fatto fra Aprilia e Tuttocuoio. CASERTANA SOLA IN VETTA, MESSINA PASSA A TERAMO, KO COSENZA  - In testa netta vittoria per la Casertana (adesso capolista solitaria) sul Chieti, travolto per 4-0, risultato maturato già all'intervallo (apre e chiude Agodirin, in mezzo colpiscono Mancino e Alvino). Nella lotta per il 'platonicò primo posto i campani approfittano dello stop casalingo del Teramo per mano del Messina (il solito Costa Ferreira firma l'1-0 che per i siciliani di Grassadonia vale l'aggancio al secondo posto) e della battuta d'arresto del Cosenza, piegato 2-1 a Martina con gol decisivo in pieno recupero di Arcidiacono dopo che Calderini aveva impattato il vantaggio di Montalto in una ripresa ricca di emozioni. COLPI AVERSA E ARZANESE, PREZIOSA VITTORIA DEL SORRENTO  - Le motivazioni fanno la differenza in questo finale di stagione. E così il Foggia va il tappeto in casa contro l'Aversa Normanna nonostante le reti iniziali di Agostinone e Agnelli, ma nella ripresa ribaltano tutto i campani con la doppietta di Orlando e i gol di Galizia e Tulimieri, prima del definitivo 3-4 di Colombaretti. Colpo esterno anche dell'Arzanese, che passa ad Ischia con un rigore di Ripa (il portiere Fiory nel finale para il penalty del possibile 1-1 a Cunzi). Fa valere il fattore campo il Sorrento contro il Melfi cogliendo un prezioso successo per 3-1, con le firme di Imparato, Innocenti e Maiorino (gol della bandiera di Cruz per gli uomini di Bitetto). Infine una rete di Scardina al pronti via regala al Poggibonsi il derby toscano sul campo del Gavorrano, fra due compagini entrambe già condannate alla serie D. Girone B 33ª giornata: Aprilia-Tuttocuoio 0-0, Casertana-Chieti 4-0, Foggia-Aversa Normanna 3-4, Gavorrano-Poggibonsi 0-1, Ischia-Arzanese 0-1, Martina Franca-Nuova Cosenza 2-1, Sorrento-Melfi 3-1, Teramo-Messina 0-1, Vigor Lamezia-Castel Rigone 2-1. Classifica: Casertana 57 punti; Nuova Cosenza, Teramo e Messina 54; Foggia 50; Melfi 48; Ischia 47; Vigor Lamezia 46; Sorrento e Martina Franca 42; Aprilia e Tuttocuoio 41; Arzanese e Aversa Normanna 40; Chieti 39; Poggibonsi 35; Castel Rigone 34; Gavorrano 30. Penalizzazioni: Chieti -1. Argomenti lega pro Leggi i commenti I commenti dei lettori 
BERGAMO – Finisce con un nulla di fatto il posticipo domenicale della 35/a giornata tra due squadre che non hanno più obiettivi da inseguire. Atalanta e Genoa pareggiano 1-1 dando, però, vita a una partita aperta e a tratti divertente. I nerazzurri possono recriminare per un rigore fallito da Denis, i rossoblu per il pareggio orobico viziato da un netto fuorigioco di De Luca. Alla fine, con gli uomini di Colantuono in astinenza di punti da tre turni e con i liguri a secco da quattro gare, il pareggio fa comodo a entrambe le formazioni. Quanto meno per muovere un po' la classifica. SQUADRE SENZA OBIETTIVI - Del resto non ci si poteva aspettare molto di più da due formazioni che avevano già ottenuto la salvezza. Se i nerazzurri avevano conquistato il proprio obiettivo già settimane fa cullando tra l'altro anche sogni europei smorzati poi dalle ultime deludenti prestazioni, i rossoblu sono arrivati a Bergamo freschi di matematica, vista la sconfitta del Bologna nell'anticipo contro la Fiorentina. A Bergamo ne è venuto fuori un match dai due volti con un Genoa più vivace nel primo tempo e con un'Atalanta tutto cuore e grinta nella ripresa favorita anche dalla superiorità numerica. [[ge:rep-locali:repubblica:84643101]] PRIMO TEMPO AL GENOA  - Gara maschia all'Atleti Azzurri d'Italia con entrambe le formazioni decise a portare a casa il risultato pur non avendo più nulla da chiedere a questo campionato. A farne le spese è Estigarribia costretto a uscire alla mezz'ora per un duro intervento di Marchese. Il centrale rossoblu è indiavolato, gioca un ottimo primo tempo e non lascia passare neanche un pallone pur non rinunciando a qualche fallo, come quello che porta alla sostituzione dell'ex juventino. Per il resto le due squadre si affrontano in maniera decisa, a tratti nervosa, ma la prima frazione vede il Genoa meritatamente in vantaggio grazie a un colpo di testa di De Ceglie al 27′ su cross laterale di Antonelli. Qualche minuto prima il Grifone aveva colpito un palo con Bertolacci. SECONDO ALL'ATALANTA - Nell'intervallo Calantuono striglia i suoi e la ripresa vede un'Atalanta decisamente più pimpante di quanto non fosse nel primo tempo. Una mano gliela dà Portanova che dopo appena 5′ stende in area Denis beccandosi il rosso e mandando dal dischetto proprio il Tanque. L'argentino dagli undici metri si lascia ipnotizzare da Perin sbagliando poco dopo un altra conclusione a pochi passi dal portiere rossoblu. Il numero uno genoano da questo momento in poi diventa il vero protagonista facendo sue diverse conclusioni da fuori e quando non ci arriva lui ci pensa la traversa a salvare il Genoa su un colpo di testa di Benalouane. Al 37′, però, il muro rossoblu crolla colpito a fondo da De Luca che al volo infila un pallone respinto poco prima da Perin su una conclusione ravvicinata di Stendardo. La posizione dell'attaccante orobico, però, è decisamente irregolare. Inutile l'assalto finale dei padroni di casa con il Genoa che si difende con le unghie e con i denti e può recriminare per una trattenuta in area ai danni di Gilardino non vista da Peruzzo. ATALANTA-GENOA 1-1 (0-1) ATALANTA (4-3-3): Consigli 6; Benalouane 6.5 (44′ st Bentancourt sv), Lucchini 6, Stendardo 6, Del Grosso 6.5; Baselli 5.5 (40′ st Raimondi sv), Cigarini 6.5, Migliaccio 6; Estigarribia sv (30′ pt De Luca 6.5), Denis 5, Bonaventura 6.5. In panchina: Sportiello, Frezzolini, Nica, Bellini, Scaloni, Brivio, Kone, Giorgi. Allenatore: Colantuono GENOA (3-4-3): Perin 7; Antonini 5.5, Portanova 5, Marchese 6.5 (19′ st De Maio 6); Vrsaljko 6, Sturaro 6, Bertolacci 6.5, Antonelli 6.5; Fetfatzidis 6.5 (8′ st Burdisso 6.5), Gilardino 5.5, De Ceglie 6 (31′ st Gamberini sv) In panchina: Bizzarri, Donnarumma, Motta, Cofie, Cabral, Konate, Sculli Allenatore: Gasperini ARBITRO : Peruzzo di Schio RETI : 27′ pt De Ceglie; 37′ st De Luca NOTE : serata piovosa, terreno in buone condizioni. Al 6′ st Perin ha parato un calcio di rigore a Denis. Espulso al 5′ st Portanova per aver interrotto una chiara occasione da gol. Ammoniti: Bonaventura, Marchese, Antonini, Cigarini, Gilardino, Perin. Angoli: 9-2 per l'Atalanta. Recupero: 4′; 4′+1′. Argomenti atalanta genoa serie a Leggi i commenti I commenti dei lettori 
PESARO – Non cambia il  finale, la punizione è sempre la stessa, e meritata, per la Virtus. Battuta  all’ultimo secondo, anche dalla peggior squadra della Serie A. Il giustiziere  della Granarolo, l’ennesimo, si chiama Elston Turner, che allo scadere ha  piazzato la tripla della vittoria. In faccia ad Hardy (uno dei pochi decenti,  9/20) e a King, che invano hanno provato a opporsi al destino. Quello che  condanna i mediocri, quali sono i bianconeri, incapaci di gestire una volata che  alla fine sembrava vinta. Col primo vantaggio dopo un’eternità, King per il  76-75 a 40” (poi pareggiato da Anosike) e i liberi a 2” dalla fine di Hardy. Che  ha messo il primo, ma poi anche il secondo, quando dalla panchina l’ordine era  stato quello di sbagliare, per far scorrere il cronometro. Pesaro così ha potuto  chiamare il time-out per preparare l’ultimo assalto. Vincente, che la tiene  ancora il lotta per la salvezza e condanna la Virtus a un finale mestissimo. E a  molte riflessioni. Oltre ad Hardy ed al finale di Walsh (10 punti nel quarto  conclusivo) non c’è quasi niente da salvare, a parte l’estro e la voglia di Ebi.  Sono naufragati tutti e per la prossima stagione la programmazione non può che  essere in alto mare. In primis per la regia, con Warren ancora deleterio nella  gestione, scellerato negli ultimi possessi proprio come nella fatale sconfitta  con Varese. Prima del testa a testa la Virtus aveva sofferto parecchio, andando  ripetutamente sotto (46-56 al 24’) contro un’avversaria approssimativa, ma  volenterosa. Solo la parte iniziale del  primo quarto è stata decente, con la Granarolo avanti (15-5 dopo 7’, tripla di  Warren) grazie soprattutto alle incertezze dei pesaresi (1/10 iniziale dal campo, difesa trasparente) in chiaro affanno morale, oltre che tecnico. Non  quindi un dominio bianconero e infatti i nodi sono arrivati al pettine quando una  vecchia volpe come Pecile ha ribaltato l’inerzia della gara. Segnando 13 punti  nei primi 7’ in campo, con tre triple filate. E mettendo la Virtus alle corde,  prima con il sorpasso (28-29 dopo 12’30”) poi con un allungo (32-41 al 17’).  Preambolo ben chiaro di sofferenze che sarebbero proseguite e deflagrate con  l’acuto del pasticcio finale. VICTORIA LIBERTAS –  GRANAROLO 79-78 Victoria Libertas: Petty 13,  Johnson 2, Turner 11, Trasolini 16, Anousike 10, Pecile 14, Musso 13, Dordei,  Bartolucci. Ne Panzieri, Terenzi. Granarolo: Warren 11, Hardy  26, Gaddefors 2, Ebi 13, Jordan 6, Fontecchio, Negri, Walsh 14, King 6. Ne  Ebeling, Gazzotti e Guazzaloca. Arbitri: Taurino, Bartoli,  Morelli Note: tiri liberi: Ps 18/28  Bo 11/14. Da due: Ps 17/40, Bo 23/39. Da tre: Ps 9/26, Bo 7/23. Rimbalzi: Ps   36, Bo 32. Parziali: 5’ 4-10, 10’ 19-20, 15’ 35-29, 20’ 45-39, 25’ 54-46, 30’  65-58, 35’ 71-68, 40’ 79-78. Massimo vantaggio Virtus: +10 (15-5) al 7’. Massimo  svantaggio: -10 (46-56) al 24’. Argomenti basket serie a campionato 2013-2014 
None Leggi i commenti I commenti dei lettori 
BERGAMO – Gian Piero Gasperini si accontenta del pareggio con l'Atalanta, ma sa benissimo che senza alcune decisioni arbitrali discutibili, il suo Genoa avrebbe potuto strappare qualcosina di più dalla trasferta di Bergamo. "Perin ha inciso molto sulla partita, ma anche l'arbitro direi. A loro darei il premio di protagonisti della partita. Mi ha fatto arrabbiare tutto  -  attacca  -  non si capisce proprio il motivo di certi errori, dall'espulsione ai rigori su Bertolacci e Gilardino. Mi ha fatto arrabbiare solo l'atteggiamento dell'arbitro, perché se c'era l'espulsione su Portanova su tre episodi almeno uno per noi doveva saltar fuori". NO ALLA MOVIOLA - Il tecnico rossoblu però non è favorevole alla moviola in campo: "No, preferisco sempre gli arbitri che possono ragionare, mentre con la moviola si rischia di essere ancora più faziosi cosa che gli arbitri non sono". Tornando sulla partita, Gasperini conclude: "Peccato, perché fino a che siamo stati in 11 contro 11 le cose stavano andando bene, poi l'espulsione per noi è stata pesantissima". Argomenti genoa serie a gian piero gasperini Leggi i commenti I commenti dei lettori 
