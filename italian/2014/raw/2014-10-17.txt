VICENZA – Il Vicenza riassapora il dolce gusto del successo in campionato, aggiudicandosi per 2-1 l'anticipo della nona giornata di serie B contro il Pescara (2-1) e scavalcandolo in classifica. I biancorossi si portano a quota 10 punti, uno in più degli adriatici. Per i berici di Lopez un successo sostanzialmente meritato, che cancella il pesante 4-0 subito nel turno precedente dal Lanciano. Cocco rompe l'equilibrio – Entra subito nel vivo il match del 'Menti', fra due club gemellati a livello di tifoseria da 37 anni, quando i palcoscenici erano più importanti. All'11′ il Pescara ci prova con Melchiorri per Politano, che rimette al centro per chiudere la combinazione, ma Bremec sventa bloccando in uscita a terra. Il Vicenza prende in mano il pallino del gioco, ma il gioco ristagna prevalentemente a centrocampo fino al 36′, quando i biancorossi passano in vantaggio. Laverone finta su Zampano e serve al centro per Cocco che, scattato sul filo del fuorigioco, mette in gol con una bella girata alla quale Aresti non può opporsi. All'8′ del secondo tempo, Melchiorri va in gol per il Pescara, ma è tutto fermo per posizione di offside rilevata dall'arbitro. Al 14′ ripartenza del Vicenza con Ragusa che si invola da solo e poi conclude di poco a lato. Rosso a Zuparic, poi botta e risposta dal dischetto – Al 18′ Cocco sfiora la doppietta con un colpo di testa in tuffo che fallisce di poco il bersaglio. La partita si complica per il Pescara per l'espulsione di Zuparic per un fallo su Ragusa lanciato a rete. Baroni corre ai ripari mandando dentro Salamon per Guana. Al 28′, però, il Vicenza raddoppia. Pucino atterra in area Ragusa e Di Gennaro trasforma dal dischetto. Al 33′, sempre su rigore, accorcia le distanze il Pescara. Il penalty è concesso per un fallo di Camisa su Maniero, entrato al quarto d’ora della ripresa, che poi non sbaglia la trasformazione. Un minuto più tardi, la traversa colpita dal biancorosso Laverone è l'ultima emozione dell'incontro. VICENZA-PESCARA 2-1 (1-0) VICENZA (3-5-2) : Bremec 6; Camisa 5.5, Figliomeni 5.5, Tena 6; Laverone 6, Sbrissa 6 (20′ st Sciacca 6), Di Gennaro 6.5, Cinelli 6, Sampirisi 6 (37′ st Brighenti sv); Ragusa 6.5, Cocco 6.5. A disp. Vigorito, Moretti, Alhassan, Giacomelli, Spiridonovic, Lores. All.: Lopez. PESCARA (4-3-3) : Aresti 6; Pucino 5.5, Cosic 5, Zuparic 5, Zampano 6; Guana 6 (20′ st Salamon 6), Appelt 6, Bjarnason 5.5 (38′ st Lazzari sv); Politano 6.5, Melchiorri 6.5, Pasquato 5.5 (11′ st Maniero 6.5). A disp. Fiorillo, Pesoli, Sowe, Nielsen, Pogba, Memushaj. All.: Baroni 6. ARBITRO: Aureliano di Bologna 5.5. RETI: 37′ pt Cocco (V), 29′ st Di Gennaro rig. (V), 32′ st Maniero rig. (P). ESPULSO: 19′ st Zuparic (P) per fallo su chiara occasione da gol. AMMONITI : Cocco, Figliomeni, Laverone, Pucino, Cosic, Cinelli e Lazzari. ANGOLI : 10-5 per il Vicenza. RECUPERO: pt 1′, st 4′. SPETTATORI: 7.000 circa. Argomenti serie b calcio Leggi i commenti I commenti dei lettori 
Dopo averle fatto un'ecografia al ginocchio l'avrebbe palpeggiata sul seno, nelle parti intime e le avrebbe dato un bacio in bocca. Un medico di 65 anni, con studio nel quartiere Aurelio, è stato condannato a un anno e quattro mesi di reclusione per violenza sessuale. A stabilirlo il gup del tribunale penale Bernadette Nicotra, al termine di un processo celebrato col rito abbreviato. Vittima della violenza è una giovane di 17 anni, difesa dall'avvocato Giulia Bongiorno. I fatti risalgono al giugno del 2012. Secondo il pm Rita Ceraso il radiologo avrebbe fatto entrare la minore nella sua stanza, non accompagnata da alcuna persona. Una visita di circa 10 minuti in cui il professionista, dopo averle praticato l'ecografia al ginocchio, le avrebbe fatto scivolare le mani sul seno, poi le avrebbe toccato le parti intime e infine l'avrebbe baciata sulla bocca. A quel punto la ragazza è uscita dallo studio ed è andata subito a sporgere denuncia ai carabinieri insieme ai genitori. "Aspettiamo le motivazioni della sentenza - ha detto il legale dell'imputato, l'avvocato Ugo Biagianti - Poi presenteremo ricorso in appello perché ci sono delle prove contrastanti". Argomenti roma tribunale medico 
None Leggi i commenti I commenti dei lettori 
A pochi giorni dallo sconcertante caso del ragazzino seviziato con un tubo di aria compressa a Napoli, un episodio simile è accaduto ieri a Cantalupa, nel Pinerolese, anche se non è stato frutto di bullismo ma di un'incosciente goliardia. Ne è rimasto vittima un quindicenne al quale un amico voleva fare uno scherzo trasformatosi poi in un gesto che, causandogli gravi lesioni al retto e all'intestino, ne ha provocato il ricovero in ospedale e un intervento d'urgenza eseguito nella notte. E' successo in una palestra, dove il malcapitato e l'amico stavano eseguendo alcuni esercizi di squat, che consistono nell'accosciarsi piegando le ginocchia allo scopo di rafforzare i muscoli delle gambe e dei glutei. Uno dei due, per scherzo, ha posizionato un attrezzo sportivo, del tutto simile a un bastone, sotto l'altro subito prima di una flessione: quando il poveretto si è abbassato, è rimasto ferito dal bastone. La vittima è stata trasportata all'ospedale "Agnelli" di Pinerolo in condizioni inizialmente gravissime per la perforazione dell'intestino retto e per la conseguente emorragia. A salvargli la vita è stato l'intervento chirurgico del dottor Donato Sacco, primario dell'ospedale. Il ragazzo si trova ora nel reparto di chirurgia ad alta intensità. Il fatto è stato segnalato dall'ospedale alla procura dei minori di Torino per gli accertamenti del caso. 
Paura a Vanzaghello (Milano) per una rapina in villa conclusasi con il ferimento di un bandito da parte di un carabiniere. Ma gli inquirenti non escludono che l'episodio possa essere in qualche modo collegato al passato del capofamiglia, indagato nel 1996 per usura e poi condannato. Poco dopo le quattordici, la 67enne proprietaria di una villetta ha aperto il cancello pensando di veder entrare suo marito, che era uscito per andare al bar con alcuni amici. Al campanello avevano però suonato quattro rapinatori armati che, entrati in casa, dopo averla legata e chiesto, senza ottenerlo, dove avesse nascosto del denaro, l'hanno malmenata ferendola alla testa. Suo figlio, 44 anni, dopo essersi accorto dell'aggressione in corso al piano di sotto, è riuscito ad uscire di casa da una porta posteriore e a chiamare il 112. All'arrivo dei carabinieri uno dei rapinatori, forse uscito in giardino in cerca del 44enne, ha reagito puntando l'arma verso i militari, tentando di fare fuoco. Forse tradito dalla pistola inceppata, l'uomo è stato raggiunto da due colpi d'arma da fuoco esplosi in risposta dai carabinieri, che lo hanno ferito a una spalla e a una gamba. Sia la proprietaria di casa che il rapinatore sono stati accompagnati in ospedale. La donna se la caverà con qualche giorno di prognosi, mentre il rapinatore è stato operato a Busto Arsizio, ma non sarebbe in pericolo di vita. I carabinieri sono alla ricerca degli altri tre malviventi, fuggiti a bordo di una vettura poco dopo il loro arrivo. Gli inquirenti non escludono che alla base dell'aggressione alla famiglia possa esserci un legame con il passato del marito della donna malmenata, finito al centro di un'indagine per usura della guardia di finanza di Legnano, coordinata dalla Procura di Milano, e poi condannato. Argomenti vanzaghello area metropolitana di milano rapina in villa 
NEW YORK -  È entrato a fare parte anche lui della schiera di 'figli di', ragazzi (e ragazze) che si mettono nei guai e finiscono per inguaiare anche i potenti genitori. Hunter Biden non è certo un ragazzino, 44 anni suonati, una moglie (conosciuta a un campo estivo di gesuiti) e tre figlie, studi da avvocato alla Law School di Yale, partner fondatore (a 31 anni) di uno studio legale a Washington. Meno conosciuto del fratello maggiore Beau (Procuratore Generale del Delaware) cui lo lega il terribile incidente in auto in cui morirono la madre e la sorellina (loro due rimasero gravemente feriti), è finito adesso in prima pagina per una storia di cocaina. Una storia come tante - l'uso della 'polvere bianca' è piuttosto diffuso in certi ambienti della capitale Usa - se non fosse che Hunter è risultato positivo a un test della Marina, corpo militare dove aveva curiosamente deciso di arruolarsi (come riservista) solo un paio di anni fa. Considerata l'età (e un precedente di cocaina), per poter entrare nella riserva della Navy come ufficiale parttime aveva avuto bisogno di una deroga e il 7 maggio 2013 era stato assegnato a un ufficio della Marina a Norfolk, in Virginia. Un mese dopo, durante un controllo era risultato positivo alla cocaina e nel febbraio scorso era stato congedato d'autorità. Notizia che era rimasta segreta fino a ieri, quando il Wall Street Journal per primo ha raccontato la vicenda, ricordando come nel maggio scorso il figlio minore del vicepresidente degli Stati Uniti fosse entrato nel consiglio di amministrazione di Burisma Holdings Ltd, una società energetica ucraina che fa parte dell'impero economico dell'oligarca Ihor Kolomoisky. Che è anche governatore della regione di Dnipropetrovsk ed è accusato da Mosca di essere il mandante della strage di Odessa (42 filorussi morti in un rogo nella Casa dei Sindacati). Un incarico, quello di Hunter, che aveva sollevato un problema di 'conflitto d'interesse', visto che il padre era (ed è) impegnato nella mediazione della crisi tra Ucraina e Russia. "È stato l'onore della mia vita prestare servizio in Marina e sono profondamente dispiaciuto e mortificato che le mie azioni abbiano portato al mio congedo. Rispetto la decisione della Marina. Con l'amore e il sostegno della mia famiglia, andrò avanti". Quando la notizia ha fatto il giro dei siti di news, Hunter si è affrettato a scusarsi pubblicamente, nel timore di danneggiare il padre. Il quale (nonostante sondaggi a dir poco sconfortanti) sogna ancora una possibile corsa alla Casa Bianca 2016 (dovrebbe sfidare Hillary Clinton), dove in realtà più che la cocaina del figlio potrebbero metterlo in difficoltà la lunga sfilza di 'gaffes' accumulate in 40 anni di vita politica. Hunter è in buona compagnia. Senza scomodare i vari discoli Kennedy, basta ricordare che anche George W. Bush venne pizzicato (quando era solo un 'figlio di') per guida in stato di ubriachezza, imitato decenni dopo dalle figlie Jenna e Barbara. Argomenti joe biden cocaina hunter biden 
None Leggi i commenti I commenti dei lettori 
PARIGI – Affermazione esterna per il Paris St.Germain nell’anticipo della decima giornata della Ligue 1. Il club della capitale va a vincere in casa del Lens per 3-1 in una partita segnata da tre espulsioni nel giro di cinque minuti in apertura di ripresa. CAVANI SU RIGORE COMPLETA LA RIMONTA PSG, POI VIENE ESPULSO – Sono i padroni di casa a portarsi in vantaggio al 10′ con Coulibaly, ma prima della mezz’ora arriva il pari dei campioni di Francia (29′) ad opera di Cabaye. E appena cinque minuti piu’ tardi il sorpasso degli uomini di Blanc ad opera di Maxwell. Poco dopo il rientro dagli spogliatoi, all’8′ st, calcio di rigore per il Psg per un fallo di Gbamin su Cavani, intervento che costa il secondo giallo al difensore del Lens, che resta così in dieci. Dal dischetto il Matador non sbaglia per il 3-1. L’attaccante uruguaiano, pero’, prende due gialli di fila e anche i parigini sono in dieci. Ma al 14′ è Le Moigne a rimediare il secondo giallo e Lens costretto a chiudere in nove. Con i tre punti conquistati il Psg si porta al secondo posto in classifica a quota 18, distanziato di quattro lunghezze dal Marsiglia capolista, impegnato domenica pomeriggio contro il Tolosa. Leggi i commenti I commenti dei lettori 
Prima, ma anche dopo, il concerto di Seun Kuti con gli Egypt 80 sabato 18 alla Flog (via Mercati 24b, 21.30, euro 15 e 12) per Musica dei Popoli, questo racconto potrebbe tornare utile. Il 18 febbraio del 1978 la Repubblica di Kalakuta, al 14 di Agege Motor Road di Lagos, veniva incendiata e rasa al suolo. Il regime nigeriano non intendeva sopportare oltre l’affronto della musica e della lingua di fuoco di Fela Kuti. Che si salvò a stento dal linciaggio di alcuni dei mille soldati spediti a distruggere quel simbolo di libertà, amore, giustizia e arte. Tragedia nella tragedia, Funmilayo Ransome-Kuti, la madre di Fela, attivista femminista e prima donna nigeriana ad avere la patente, morì al termine di otto settimane di coma, dopo esser stata buttata da una finestra in quel massacro. L’ennesimo schiaffo, l’epocale disco Zombie — nome dato ai soldati da Fela perché ritenuti morti viventi nelle mani del potere — aveva spinto i militari a quella repressione di rara ferocia. A Kalakuta, che Fela aveva dichiarato indipendente dalla Nigeria nel 1970, al suo rientro dagli Stati Uniti, viveva la leggendaria comune voluta del musicista, figlio di una colta famiglia medioborghese andato a Londra per studiare medicina ma finito in braccio alla musica, e tornato a casa con un diploma in tromba al Trinity College. L’aveva dotata, grazie alla sua crescente fama mondiale, quella irripetibile comune, di case per famiglia, musicisti, parenti e amici, studi di registrazione e persino una clinica. Un formidabile simbolo, come il suo ideatore, cui non si poteva più permettere di esistere né di sbeffeggiare i potentati locali e le multinazionali occidentali. Perché in Africa, dopo aver conquistato stima e affetto ovunque grazie a fierezza e bellezza del suo afrobeat — dionisiaca, lavica miscela di ritmi africani che, in una diaspora all’incontrario, faceva tornare a casa soul e funky in lunghi brani tesi alla trance — e alla forza e durezza del suo messaggio di amore e libertà, Fela ebbe anche il coraggio di sposare contemporaneamente, il 20 febbraio del ‘78, ventisette delle Queens, le sue coriste. Essendo senza lavoro dopo la distruzione degli studi, spiegò allora, lui, come uomo africano ed esponente della comunità, aveva il dovere di provvedere alla loro sopravvivenza. Per poi separarsene perché, disse, affermazione dura da mandar giù ovunque sul pianeta, «nessun uomo può vantare diritti sulla vagina di una donna». Più che per celebrare ancora una volta Kuti senior — non sarebbe mai abbastanza e d’altronde ci ha pensato di recente, e molto meglio, la meritoria serie Red Hot + con un magnifico doppio — questa storia aiuta bene a capire chi è Seun Kuti, il trentunenne cantante, sassofonista e autore che oggi, nel nome del padre, torna a Firenze come se stesso. Con quegli identici Egypt 80 che furono la ruggente, gioiosa macchina sonora di Fela, tredici portentosi elementi fra ritmica, percussioni e fiati. Quando Fela morì, 1997, Seun, fratello di un altro stimato musicista, Femi, aveva solo 14 anni. E poco dopo prese su di sé una grande responsabilità: quella di far vivere la musica e il messaggio del padre. Una forma tribale-ereditaria, come quella dei griot dell’Africa Occidentale, che si manifesta in altri elementi di continuità artistica, oltre che umana, culturale e sociale. Il suo debutto discografico, 2008, avviene infatti con Many Things , prodotto dal promoter internazionale e regista Martin Meisonnier, che oltre ad aver lavorato con tutti i maestri della musica africana moderna (fra i tanti Papa Wemba, King Sunny Ade, Ray Lema, Manu Dibango) e con alcuni giganti di jazz e blues (Bennink, Taj Mahal, Sun Ra, Gil Evans, Art Blakey, Pharoah Sanders, e son solo pochissimi), aveva prodotto due album di Fela. Ma il carismatico Seun, che ha diviso il palco con U2 e Neville Brothers, vive nel suo tempo e della sua vocazione. Sia nelle proprie composizioni che nei classici paterni che puntualmente esegue, innesta una fresca, muscolare attenzione a new soul, rap e hip hop. Centrando sempre un eccellente equilibrio fra tanta eredità e l’inevitabile suo avanzare contemporaneo, mantenendo nella estenuante, travolgente lunghezza dei brani il viatico per perdersi nella danza e rafforzare la coscienza. Continuità certo, dipendenza o imitazione di Fela mai, quella di Seun. «Fela lives» si è tatuato a mo’ di ali d’angelo sulla schiena: un atto d’amore e stima ma non certo un tentativo di infilarsi nelle sue scarpe. Negli infiniti concerti in giro per il mondo e nei suoi quattro eccellenti dischi, prodotti da firme come Eno e Robert Glasper, Seun ha infatti sempre più messo in bella mostra grande personalità e consapevolezza. E nell’ultimo, A Long Way to the Beginning , ha fatto convergere, senza trucchi modaioli, tanti nuovi talenti della diaspora africana come la cantante Nneka, i rapper M1 e Blitz The Ambassador e il trombettista americano Christian Scott. «L’afrobeat — ha dichiarato — non c’entra più nulla con l’esser figlio di Fela. Ci sono centinaia di gruppi che dall’Australia a Israele e gli Usa che lo suonano. Quello che ha iniziato mio padre è diventato un fenomeno globale. Faccio parte di una famiglia che è stata parte di una lotta, ma ci sono sempre più giovani africani istruiti che capiscono il sistema, che sanno di meritare rispetto in quanto cittadini e di vivere in pace come esseri umani. La pentola della frustrazione sta bollendo. Siamo in tanti giovani africani a credere che l’impegno personale possa fare la differenza, basta andare a piagnucolare chiedendo regali ai paesi occidentali. Voglio che mia figlia cresca in un’Africa che rappresenta la sua gente». Seun si muove come un giovane militante di oggi: anche con Occupy Nigeria e Change Movement Nigeria contro le connivenze finanziarie fra stato e petrolieri. Rinnovando la lotta del padre pure con l’agilità guerrigliera dei social network. E dovunque lui vada, qualunque cosa faccia «Fela lives». Argomenti afrobeat flog seun kuti fela kuti 
