ROMA  - Altro comunicato di Lotito, il sesto in cinque giorni. Se non è record, poco ci manca. Va dunque avanti la strategia studiata insieme alla consulente Macchioni e anche questa volta l'argomento principale della nota del presidente biancoceleste (che affronta anche temi politici) è il futuro della Lazio: "Il piano di mercato elaborato dalla dirigenza per la prossima stagione si dirige verso un equilibrio tra le qualità dei singoli calciatori che andremo ad acquistare e le potenzialità di crescita future. Lungimiranza, e non più progetti a breve termine: solo in questo modo riusciremo a dare il via ad un percorso innovativo e dal carattere vincente. Una rivoluzione cui prenderanno parte soprattutto giovani talenti. La società ha le idee chiare, ed è convinta che la S. S. Lazio tornerà presto ad occupare un posto tra le grandi d'Europa". A CENTROCAMPO PIACE HUSBAUER: "LA LAZIO SAREBBE UN SOGNO"  - Continuano i proclami, ma tra un comunicato e l'altro Lotito si muove pure sul mercato. Lunedì Dusan Basta effettuerà le visite mediche e intanto si va avanti nelle tre trattative con Astori, De Vrij e Parolo. La priorità al momento è il difensore del Cagliari: con Giulini c'è da mettersi d'accordo per le contropartite tecniche e l'arrivo di Zeman in panchina può favorire un "esodo" di giovani promesse biancocelesti in Sardegna. La prossima settimana ci saranno nuovi contatti tra i club. Per De Vrij e Parolo, invece, c'è il rischio di dover aspettare fino al termine del Mondiale. Intanto la Lazio sonda delle alternative: Paletta del Parma per la difesa, Husbauer dello Sparta Praga a centrocampo. Il 24enne ceco si è messo in luce nell'ultimo campionato con 18 gol ed è molto apprezzato dal direttore sportivo Igli Tare. E la stima è reciproca: "A chi non piacerebbe l'idea di entrare a far parte di un club del genere  -  ha detto Husbauer ai microfoni de Lalaziosiamonoi  -  ed è normale che sarei interessato a raggiungere un giorno questa squadra, così come fece in passato il mio connazionale Pavel Nedved". Poi sulla serie A: "È un campionato molto difficile, non è mai semplice affrontare club italiani anche in Europa. Sono molto preparati tatticamente, organizzati, con ottimi giocatori. E mi piace molto Pirlo". La Lazio segue anche i due uruguaiani Gaston Silva, centrale mancino ventenne del Defensor Sporting, e Salvador Ichazo, portiere classe '92 del Danubio. In uscita Ciani: ha offerte Rubin Kazan. Argomenti ss lazio serie a claudio lotito Leggi i commenti I commenti dei lettori 
FORTALEZA – La sconfitta dell'Italia contro la Costa Rica dà spunto a Joachim Loew per parlare dei pericoli che la sua Germania correrà sabato a Fortaleza, nella sfida contro il Ghana: "Dobbiamo stare molto attenti  -  avverte il ct tedesco in conferenza stampa  -  L'abbiamo visto nel 2008 e nel 2010, quando abbiamo perso il secondo match dopo aver vinto il primo. Non vogliamo più questo genere di problemi. L'Italia ha pagato contro la Costa Rica, l'Olanda ha sofferto contro l'Australia. È un bene aver vinto il primo match ma bisogna continuare così. Una vittoria non basta". "GIOCARE COME CONTRO IL PORTOGALLO"  - Parlando proprio del Costarica, il tecnico della Germania dice: "È una bella sorpresa, hanno battuto due favorite (Uruguay e Italia, ndr)  -  dice Loew  -  è una cosa inaspettata ma si può dire che le squadre del Sudamerica e dell'America centrale stanno dimostrando di essere forti. Per noi, contro il Ghana sarà una finale. Se perdono, per loro è praticamente finita. Si batteranno, sono forti, atletici. Attaccano e hanno molti giocatori che militano in ottimi club. E anche se fa caldo, correranno 90 minuti. Dovremo giocare come contro il Portogallo". Argomenti nazionale germania mondiale di calcio 2014 joaquim loew 
SALVADOR – E’ durissima la lezione che la Francia impartisce alla Svizzera. La sfida che doveva dire quale fosse la squadra leader del gruppo E regala un esito schiacciante e per certi aspetti sorprendente. Gli elvetici, sconfitti soltanto 4 volte nelle ultime 30 uscite prima di Brasile 2014, erano arrivati ai Mondiali carichi di speranze e di entusiasmo. Adesso, però, il risveglio è alquanto brusco. Deschamps, che si concede anche il lusso di rinunciare a Pogba, si gode invece un gruppo solido e compatto, lontano anni luce da quello pieno di contrasti che affondò in Sudafrica sotto la gestione di Domenech quattro anni fa. [[ge:rep-locali:repubblica:89575680]] Il primo quarto d’ora di gioco è molto interlocutorio, ma tra la due squadre la Svizzera sembra quella più intenzionata a prendere in mano le redini della partita. La Francia, sorniona, attende e prova a ripartire. Dopo un tiro a giro dal limite di Benzema, che sfila sul sfondo, i Bleus però escono dal loro torpore e spezzano in due la gara. Al 17’, sugli sviluppi di un calcio d’angolo, Giroud svetta di testa in area e mette in rete per il vantaggio transalpino. La Svizzera accusa il colpo e alla ripresa del gioco, Behrami perde un pallone sanguinoso sulla trequarti: Benzema ringrazia per il regalo e serve in profondità Matuidi che con un secco rasoterra sorprende sul primo palo Benaglio. La squadra di Hitzfeld  prova a scuotersi e crea anche un paio di buone occasioni da rete, ma lascia troppo spazio al micidiale contropiede francese. Al 31’ l’episodio che potrebbe chiudere le sorti dell’incontro: Djourou è bravo ad accompagnare in area verso l’esterno Benzema, ma quando ormai l’attaccante del Real è chiuso interviene in modo scomposto all’altezza della linea di fondo: il rigore è inevitabile. Lo stesso Benzema, però, si lascia ipnotizzare da Benaglio e la conclusione di Cabaye sulla respinta sbatte sulla traversa. Per il tris francese è solo questione di minuti. Al 40’ la Svizzera si lascia sorprendere dal capovolgimento di fronte nato da un corner a proprio favore. Benzema innesca l’azione, Giroud serve l’assist e a Valbuena, sul secondo palo, non resta che appoggiare in rete. Nella ripresa lo sparito non cambia. La Svizzera è costretta a fare la partita, ma gli uomini di Deschamps giocano sul velluto e ogni volta che affondano danno la sensazione di poter trovare la via del gol. Benzema è davvero ispirato e svaria su tutto il fronte d’attacco, vestendo quando i panni del rifinitore quando del finalizzatore. Al 67’ raccoglie un perfetto lancio del neo entrato Pogba e mette in rete, mentre al 73’ serve con il contagiri Sissoko, bravo ad incrociare sul palo più lontano. La Svizzera è annichilita dallo strapotere della Francia e, solo grazie ad un pizzico di rilassamento dei Bleus, che prima sfiorano il sesto sigillo, riesce a rendere meno pesante l’umiliazione nel finale. Dzemaili su punizione e Xhaka con un gran tiro al volo fissano il punteggio sul 2-5. Nel recupero c’è tempo anche per un curioso siparietto. Benzema segna mentre il direttore di gara sta fischiando la fine: la rete (sarebbe la sesta della Francia) non è valida. Il bomber del Real deve rimandare l’approdo solitario in vetta alla classifica marcatori, mentre alla Francia riesce quello nel girone. La Svizzera, nonostante una batosta dura da digerire, è ancora in corsa per il passaggio del turno. Adesso sta a Hitzfeld riuscire a scuotere i suoi. SVIZZERA –FRANCIA 2-5 (0-3) Svizzera (4-2-3-1) : Benaglio 6; Lichtsteiner 6, Djourou 5, Von Bergen sv (9′ pt Senderos 5), Rodriguez  5.5; Behrami 4.5 (1′ st Dzemaili 6), Inler 5; Shaqiri 6, Xhaka 5.5, Mehmedi 5; Seferovic 5 (25′ st Drmic 5.5).  All. Hitzfeld. Francia (4-3-3) : Lloris 6; Debuchy 6.5, Varane 6.5, Sakho 6.5 (20′ st Koscielny 6), Evra 6; Cabaye 6, Sissoko 6.5, Matuidi 7; Valbuena 7 (37′ st Griezmann sv), Benzema 7.5, Giroud 7.5 (18′ st Pogba 6.5). Alle. Deschamps. Arbitro : Kuipers (Olanda) Reti : 17′pt Giroud, 18′pt Matuidi, 40′pt Valbuena; 22′st Benzema, 28′st Sissoko, 36′st Dzemaili, 42′st Xhaka. Note : spettatori 50.000 circa. Ammoniti: Cabaye. Angoli 4-3 per la Svizzera. Recupero: 2′; 3′. Al 33′ rigore sbagliato da Benzema. Argomenti nazionale francia nazionale svizzera 
RECIFE - Antidoping per sette giocatori del Costarica dopo la vittoria di Recife con l'Italia: lo afferma la stampa locale, precisando che "generalmente i giocatori chiamati per questi protocolli sono due o tre". Bryan Ruiz, Michael Barrantes, Keylor Navas, Celso Borges, Christian Bolanos, Marco Urena y Diego Calvo sono stati i nomi sottoposti ai controlli, precisano la stampa, senza nascondere "la propria sorpresa", e ricordando che i giocatori azzurri chiamati all'anti-doping sono stati invece due. "Tali controlli alterano la scaletta del rientro che la squadra aveva nel quartier generale a Santos", ha precisato la portavoce della federcalcio del Costa Rica, Gina Escobar, ricordando che il programma della squadra è proprio quello di tornare subito a Santos oggi. Se i controlli dureranno troppo, i sette giocatori potrebbero rimanere a Recife, e rientrare con un giorno di ritardo. "Se volete potete fare controlli su tutta la squadra, tanto non succede niente": è il commento del portiere del Costa Rica, Keylor Navas. "Quanto è successo è una mancanza di rispetto. Comunque, prendiamola con humour, siamo tranquilli e felici di poter andare avanti nella strada dei mondiali. Facciano quel che vogliono, sono le regole della Fifa. Se continuiamo a giocare ed a vincere, e se ci chiameranno tutti, andremo tutti... non c'è problema", ha precisato ancora Navas. Anche il capitano 'Tico' e autore della rete all'Italia, Bryan Ruiz, ha definito "esagerata" la decisione dei controlli, precisando che la squadra "non ha niente da nascondere". Argomenti nazionale costarica mondiali di calcio 2014 
None Leggi i commenti I commenti dei lettori 
SALVADOR - "Vincere 5-2 è qualcosa di incredibile, avere 6 punti dopo due gare è l'ideale. Aspettiamo Ecuador-Honduras, però abbiamo grandissime possibilità di andare avanti". Didier Deschamps non nasconde la sua gioia dopo il 5-2 con cui la Francia ha battuto la Svizzera nella sfida più difficile del Gruppo E [[ge:rep-locali:repubblica:89575680]] Il ct dei Bleus però invita i francesi a non esaltarsi troppo e restare con i piedi per terra: "Ci rimane una terza sfida - spiega Deschamps - Noi favoriti? No, abbiamo una buona squadra ma sono solo le prime due partite del Mondiale, non dobbiamo fermarci. Ci sono tante altre squadre davanti, non cantiamo vittoria. I miei giocatori per ora hanno fatto quello che potevano fare in campo". Argomenti mondiali di calcio 2014 nazionale francia didier deschamps 
