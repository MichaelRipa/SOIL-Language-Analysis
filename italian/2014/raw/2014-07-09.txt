None Leggi i commenti I commenti dei lettori 
Per la prima volta al mondo la telemedicina pediatrica sale a bordo delle navi da crociera grazie all'alleanza siglata da Msc Crociere con l'Istituto Giannina Gaslini di Genova per poter curare a distanza 24 ore su 24, 7 giorni su 7, in tutto il mondo, i piccoli crocieristi. Saranno oltre 160.000 i giovani under 17 ospiti in media all'anno delle navi Msc che potranno usufruire del servizio di telemedicina pediatrica presentato stamani a Genova dal Ceo della compagnia crocieristica Gianni Onorato insieme al direttore generale del Gaslini Paolo Petralia. L'iniziativa prevede l'impiego di un sistema tecnologico innovativo di trasmissioni di immagini e dati per consentire ai medici di bordo di tutte le navi della flotta una sempre migliore cura dei bambini grazie al supporto fornito da terra dal personale specializzato del Gaslini. Msc ha investito circa mezzo milione di euro per ampliare del 20% la banda satellitare della flotta, il collegamento tra il medici di bordo e quelli di terra avverrà tramite comunicazioni satellitari in qualsiasi zona del mondo, entro settembre il servizio sarà attivo su tutte le navi Msc. "Siamo i primi al mondo ad offrire la telemedicina pediatrica a bordo - sottolinea Onorato - la compagnia rafforza ulteriormente le misure a tutela della sicurezza e della salute dei suoi viaggiatori riservando una particolare attenzione nei confronti dei più piccoli, gli under 17 sono in media il 10% dei nostri ospiti ogni anno". "La competenza dei nostri specialisti viene messa a disposizione anche fuori dai confini del Gaslini - spiega Petralia - permetterà a i medici di bordo di avere una 'second opinion', di confermare le proprie diagnosi e terapie avvalendosi di un sistema di trasmissione immagini e dati a distanza via satellite di avanguardia". Argomenti genova msc navi da crociera telemedicina ospedale gaslini di genova 
La Corte di Cassazione ha annullato senza rinvio la sentenza con cui l'imprenditore Alfredo Romeo era stato condannato a tre anni di reclusione per corruzione, turbativa d'asta e rivelazione di segreto nell'inchiesta sugli appalti in Global Service. Annullamento pure per l'ex Provveditore alle opere pubbliche di Campania e Molise e per l'ex vicepresidente della Provincia di Napoli Antonio Pugliese. Dichiarato inammissibile il ricorso della Procura generale contro l'assoluzione degli altri imputati. L'inchiesta della Procura di Napoli sugli appalti scattò nel 2008 e suscitò grande clamore. Al centro dell'indagine la gara, mai aggiudicata, per la riparazione delle buche stradali e il rinnovo dell'arredo urbano a Napoli. Secondo l'ipotesi accusatoria, Alfredo Romeo era riuscito a pilotare l'appalto grazie ad alcuni assessori comunali. Al termine del processo con rito abbreviato, tuttavia, nel marzo del 2010, gli assessori Giuseppe Gambale, Enrico Cardillo, Ferdinando Di Mezza e Felice Laudadio furono assolti, mentre Romeo e l'ex provveditore alle Opere pubbliche Mario Mautone furono condannati per un episodio di corruzione. Nell'aprile del 2013 la Corte d'appello confermò l' assoluzione per gli assessori, ma inasprì la pena per Romeo e Mautone e condannò anche l'ex vicepresidente della Provincia di Napoli Antonio Pugliese. Argomenti alfredo romeo assoluzione global service 
None Leggi i commenti I commenti dei lettori 
"Non potete firmare piccoline, però provate a scrivere una letterina al sindaco Marino". Villa Spada, municipio di Montesacro, qui i residenti del quartiere lottano da tempo contro i miasmi dell'impianto Ama di via Salaria. Nell'ultimo sit-in di protesta, organizzato lo scorso mese, i residenti avevano posizionato un bancone davanti l'ingresso della struttura per raccogliere le firme e inviarle al Campidoglio. Ma tra le fila degli adulti si fanno largo anche quattro bambine delle scuole medie Toscanini e Fidenae. "Possiamo firmare anche noi?" chiedono le alunne. Non possono, sono minori. Ma soffrono come tutti per il cattivo odore quando vanno a scuola e giocano nei parchi. I manifestanti sorridono alla richiesta dando un consiglio così, quasi per gioco, alle bambine: "Scrivete una lettera al sindaco". Le quattro prendono i grandi sul serio. E per la manifestazione di oggi alle 18, al largo Cortona, arrivano preparate. Hanno scritto quattro messaggi di protesta  -  una poesia e tre letterine  -  indirizzate a Marino e con lo stesso tema: far cessare le esalazioni dell'impianto Ama. "Questa puzza ha un odore di formaggio scaduto  -  scrive Sharon R., 11 anni  -  un giorno mentre giocavo una mia amica si è sentita male". La piccola Sharon parla di "puzza, rifiuti dannosi per la salute". Pensa che "questa puzza si dovrebbe togliere dalla discarica". E aggiunge alla lettera un omino con la maschera antigas. La piccola Giulia C. ha 11 anni e anche lei scrive al sindaco che il cattivo odore "è diventato insopportabile", e parla di Roma come di una "meravigliosa città rovinata da un terribile fetore". Giulia parla anche a nome delle sue compagnette: "Quando usciamo per andare a scuola o per fare una passeggiata sentiamo questo odore" e per il fastidio "quasi sveniamo". Non solo a scuola, ma anche "quando mangiamo arriva questa puzza e siamo costretti a tapparci il naso". La piccola Giulia si rivolge al sindaco: "Le sembra giusto che quando vogliamo goderci un poco di verde, siamo costretti a subire questo cattivo odore?". E poi conclude chiedendo "di chiudere l'impianto Ama Salaria per vivere felicemente". C'è anche Giorgia C., 9 anni, che dà manforte alle compagne. "Caro sindaco Marino, volevo avvisarla della puzza che proviene dall'impianto". E  -  probabilmente aiutata dai genitori  -  spiega il problema toccando temi di economia, lavoro, emigrazione. "Pensi ai turisti che trovano questa puzza, alle migliaia di persone che si trasferiscono qui per cercare lavoro, che fuggono dalla guerra. E trovano la puzza". E conclude in maniera formale. "Per questo, signor Sindaco, le chiediamo gentilmente di chiudere l'impianto Ama Salaria". Aggiungendo in tono confindenziale: "Se non ci riesci almeno aiutaci a migliorare la situazione". Ma la sorpresa arriva da Giada P., 11 anni, che improvvisa una lettera "rap" di protesta. "Signor sindaco Marino/ ti chiedo di far smettere la puzza/ in modo educato e carino", perché anche la piccola sente "questa puzza ogni secondo/ pure mentre sto cenando". E racconta che "un giorno camminavo/ la puzza era forte/ e quasi vomitavo". Chiedendo sempre al sindaco che "se questa puzza può finire?/ Senza quest'odore disgustoso/ potrò dormire?". Giada è molto propositiva, perché chiede al primo cittadino che "se ti serve aiuto/ ti potremo aiutare" a patto che "la puzza/ da qui la fai levare!". Un pensiero condiviso da tutti i residenti. Bambini compresi. 
MILANO - Dopo il tempo delle polemiche, è arrivato il momento degli emendamenti. E se non dovessero passare, non rimarrà che la strada dei ricorsi in Tribunale. Nata male, con un livello di incentivi doppi rispetto a quelli concessi in Germania, la politica degli ultimi governi italiani nei confronti delle energie prodotte da impianti fotovoltaici si sta avvitando su una strada di contenziosi legali che potrebbe durare anni. Parte in Senato l’esame del decreto Competitività che contiene, tra le altre cose, il provvedimento conosciuto meglio come “taglia-bollette” che si propone di arrivare alla riduzione del 10 per cento del costo dell’elettricità per le Pmi. Lo aveva annunciato Matteo Renzi appena diventato presidente del Consiglio. Per farlo, è stato necessario ridurre una parte dei cosiddetti oneri impropri presenti in bolletta, pagati per lo più dalle famiglie, partite Iva e dalle piccole medie imprese. Tra queste voci tagliate anche gli incentivi alle rinnovabili fotovoltaiche, sotto forma di allungamento dei tempi con cui vengono assegnati, da 20 a 24 anni. Una misura contestata dalle associazioni industriali, dai produttori di rinnovabili e dagli investitori perché farebbe saltare i piani finanziari di molti progetti, con il rischio che le banche si accollino altri debiti non più esigibili. La realtà è più complessa. Il pasticcio è a monte, alla fine del decennio scorso quando si decise - con voto bipartisan - un livello di incentivi superiore ai 300 euro a kilowattora (media Ue a 160 e la Germania a 165). Salvo poi intervenire per due volte a ridurre la forbice con il resto d’Europa. Ma oramai i buoi erano scappati dalle stalle e i soldi entrati nelle tasche degli investitori più veloci. Non per nulla, nella prima fase le banche facevano la file per finanziare i progetti e ci sono stati casi di investimenti a leva fino al 100 per cento, visto che c’erano ritorni tra il 10-12%. Favorendo l’intervemnto di operatori finanziari e non industriali e solo in un secondo tempo creando una filiera industriale. La quale, ora, rischia di venir messa definitivamente in cirisi. Così gli incentivi nella bolletta complessiva degli italiani sono passati dai 900 milioni del 2010 agli attuali 6 miliardi. Ma è anche accaduto che gli investitori più accorti, visto il nuovo clima “riduttivo”, hanno passato la mano; e chi ha comprato - o chi ha promosso nuovi progetti - ora si trova a dover affrontare un nuovo taglio. Con piano finanziari che dovranno essere inevitabilmente rivisti. Ora parte la battaglia di emendamenti in commissione, dove si capirà se esiste ancora il fronte politico che promosse gli incentivi nella prima fase. Ma in ogni caso, c’è la seria possibilità che si vada a un ulteriore scontro anche se il decreto dovesse essere convertito. Perché, sostengono i produttori, si vanno ad intaccare “diritti acquisiti”. Sono gli stessi tecnici del Senato ac avvertire il governo: la rimodulazione degli incentivi sulla produzione di energia da impianti fotovoltaici comporta "la possibilità dell'insorgenza di un cospicuo contenzioso". Un altro avvertimento riguarda il ruolo della Cassa Depositi Prestiti. La spa controllata dal Tesoro è stata chiamata a intervenire. E come? l beneficiario della tariffa "potrà accedere a finanziamenti bancari per un importo massimo pari alla differenza tra l’incentivo spettante al 1° gennaio 2015 e l’incentivo rimodulato”. Tali finanziamenti “possono beneficiare, sulla base di apposite convenzioni con il sistema bancario, di provvista dedicata o garanzia concessa dalla Cassa depositi e prestiti". Il problema è che - avvisano i tecnici del Senato - mancano i decreti attuativi per rendere possibile l’operazione. Insomma, una collana di pasticci senza fine. Argomenti rinnovabili incentivi fotovoltaico energia solare bollette matteo renzi 
