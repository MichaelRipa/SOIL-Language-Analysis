ROMA - Avanti Catania, Bari, Brescia e Perugia, cadono Livorno, Trapani e Bologna. Secondo turno eliminatorio di Coppa Italia e squadre del torneo cadetto al debutto ufficiale in stagione. Gli etnei guidati da Pellegrino superano il Sudtirol col minimo sforzo (decide Martinho) e fra una settimana faranno visita al Cagliari di Zeman, subito fuori il Bologna, che al "Dall'Ara" viene superato ai supplementari da L'Aquila, beffato dalla rete di De Sousa. Tra le eliminazioni a sorpresa, spicca anche quella del Livorno, battuto in casa per 4-2 dal Bassano: avanti con Galabinov, gli amaranto subiscono la rimonta degli uomini di Asta (Maistrello e Iocolano su rigore), trovano il pari con Moscati ma nel finale crollano sotto i colpi di Bizzotto e Stevanin. Fuori anche il Trapani, che inaugura nel peggiore dei modi il nuovo "Provinciale", cedendo per 2-1 contro la Cremonese. Con lo stesso risultato passa invece il turno il Bari, che soffre parecchio col Savona prima del gol risolutorio di De Luca, arrivato nonostante l'inferiorita' numerica (rosso a Sabelli). Per la squadra di Mangia c'é ora l'Avellino a cui bastano tre minuti per piegare il Venezia (33' Arrighini, 36' Schiavon). Un rigore al 94' siglato da Caracciolo decide a favore del Brescia il confronto con la Pro Vercelli (in precedenza vantaggio di Corvia e risposta immediata di Ardizzone) mentre Lupoli (doppietta) e Neto Pereira trascinano il Varese contro la Juve Stabia (3-2). Avanti al 3' con Caprari, il Pescara riesce a spuntarla solo ai rigori contro il Renate e sempre dagli undici metri si risolvono altre tre gare: il Latina passa ai danni del Novara (decisiva la parata di Farelli su Valiani), la Casertana, dopo la Reggina, fa fuori anche il Crotone e ora farà visita al Cesena, il portiere Crispino ipnotizza i giocatori del Frosinone e porta il Como al terzo turno contro la Samp. Due gol di Avenatti eliminano il Catanzaro e regalano alla Ternana la trasferta di Udine, mentre Giovinco sigla il 2-1 del Pisa sul Carpi dopo che Concas aveva risposto ad Arma: per i nerazzurri c'é l'Atalanta. Affronterà invece il Genoa il Lanciano, a cui basta il gol di Thiam per piegare l'Alessandria, mentre il Perugia ringrazia Falcinelli, che prima si procura il rigore (trasformato da Taddei) che sblocca il risultato e poi nel finale chiude i conti col Feralpisalò. PESCARA - Renate 6-5 dcr CITTADELLA - Pontedera 2-1 Livorno - BASSANO VIRTUS 2-4 VARESE - Juve Stabia 3-2 VIRTUS ENTELLA - Benevento  7-6 dcr Frosinone - COMO 1-3 dcr BRESCIA - Pro Vercelli 2-1 LATINA - Novara 5-4 dcr TERNANA - Catanzaro 2-1 Crotone - CASERTANA 3-4 dcr LANCIANO - Alessandria 1-0 Bologna - L'AQUILA 1-2 dts PISA - Carpi 2-1 BARI  - Savona 2-1 AVELLINO - Unione Venezia 2-0 Trapani - CREMONESE 1-2 PERUGIA - Feralpisalò 2-0 SPEZIA - Lecce 2-1 CATANIA - Sudtirol 1-0 MODENA - Monza 3-2 dcr Così gli accoppiamenti del terzo turno eliminatorio Chievo - Pescara Sassuolo - Cittadella Lazio - Bassano Virtus Varese - Virtus Entella Sampdoria - Como Brescia - Latina Udinese - Ternana Cesena - Casertana Genoa - Lanciano Empoli - L'Aquila Atalanta - Pisa Bari - Avellino Verona - Cremonese Perugia - Spezia Cagliari - Catania Palermo - Modena Argomenti coppa italia Leggi i commenti I commenti dei lettori 
La fredda estate dei torinesi fa girare al minimo i contatori della luce. Frigoriferi calibrati su temperature autunnali e condizionatori rimasti senza fiato, alla fine almeno un beneficio, la “fredda estate” ha avuto il merito di registrarlo: una bolletta dell’energia che mai, nei mesi estivi, era stata così leggera, nonostante — contrariamente ai piani — le famiglie torinesi rimaste in città difficilmente hanno potuto fare a meno del boiler. Non basterà, comunque, a compensare la delusione per aver visto soltanto di sfuggita il Sole e aver dovuto indossare il cardigan anche la notte di San Lorenzo: il risparmio, secondo le previsioni degli esperti del settore, alla fine ammonterà a pochi euro. Il dato però resta, e fotografa un’estate diversa dalle altre: il consumo di energia è diminuito di un ottavo, secondo i numeri che arrivano dai contatori di Aem Distribuzione, la società di Iren erede delle vecchia Azienda elettrica municipale. Si tratta per la precisione di 50 megawatt in meno rispetto alla solita media agostana. Il picco di energia richiesta che è stato registrato nella prima parte di agosto ha raggiunto i 350 megawatt. L’anno scorso i contatori avevano segnato una potenza di 408 megawatt. Per strada si sono persi 58 megawatt. E lo stesso è accaduto durante tutto il mese di luglio. Il momento di massima potenza registrato dalla società dell’energia è stato segnato alle 11 del mattino di venerdì 18 luglio, quando i megawatt erogati sono saliti fino a quota 406. Sempre lo stesso andamento, una cinquantina in meno rispetto all’anno scorso, quando la potenza massima registrata aveva raggiunto i 457 megawatt. In media i torinesi consumano tra i 1.100 e i 1.200 kilowatt/ora all’anno, il linea con la media nazionale. 
VALENCIA – Senza tanti titolari il Milan esce battuto di misura (2-1) in casa del Valencia, nel match valido per la 43esima edizione del trofeo Naranja. L’ultima amichevole internazionale dei rossoneri prima del campionato ha fatto registrare ritmi di gioco, contrasti e ammonizioni (4) degni di una partita vera e propria. Al ‘Mestalla’(tutto esaurito lo stadio) la squadra di Inzaghi ha mantenuto un maggiore possesso palla, ma e’ stata meno pericolosa degli avversari e piu’ distratta in difesa. Alla formazione italiana non è bastata una splendida punizione del giapponese Honda, che poco prima della mezz’ora del primo tempo con un bel sinistro ha siglato il gol del momentaneo 1-1, in mezzo alle marcature di Alcacer e Rodrigo Moreno per gli spagnoli. ERRORE DI ZAPATA, ALCACER SBLOCCA LA GARA – Il Milan si presenta a Valencia senza l’ex Rami, gli influenzati Niang e Balotelli, gli affaticati De Jong e Saponara, e priva anche di De Sciglio, rimasto a riposo per recuperare dal trauma subito in Usa. Il tecnico schiera il 4-3-3, fa debuttare Diego Lopez tra i pali e in difesa propone la linea difensiva Abate, Bonera, Zapata, Albertazzi; a centrocampo spazio a Poli, Cristante e Muntari; quindi nel tridente Honda ed El Shaarawy con Pazzini centravanti. Discreto l’avvio dei rossoneri, che non concedono spazi agli iberici e provano a rendersi pericolosi. Al 18′, pero’, Zapata sbaglia un passaggio semplice, Paco Alcacer intercetta e fa partire dai 40 metri un pallonetto che sorprende il portiere del Diavolo (avanzato al limite dell’area) sbloccando il match. HONDA PAREGGIA SU PUNIZIONE, MA MORENO SIGLA IL 2-1 – Il Milan prova a reagire ma non riesce a concludere, anche se al 28′ pareggia con una splendida punizione di Honda, che dai 25 metri, di sinistro, batte Diego Alves. Il Valencia non ci sta e, al 38′, torna in vantaggio: approfittando di un pasticcio di Albertazzi nell’area rossonera, Rodrigo Moreno parte dalla destra, si accentra e con il sinistro batte Diego Lopez sul primo palo. Sorpreso il portiere spagnolo e Milan di nuovo sotto. EL SHAARAWY ED ESSIEN VICINI AL GOL DEL 2-2 – La reazione, pero’, anche questa volta non si fa attendere e al 46′, su un bel cross di Abate, El Shaarawy va vicino al 2-2 ma la sua conclusione a colpo sicuro viene respinta da un difensore. Nella ripresa, al 16′, dentro Alex e Menez per Zapata e Pazzini, partita equilibrata ma ritmi bassi anche per le tante sostituzioni. Al 71′ debutta in rossonero Armero, buono il suo impatto con la gara. Spazio anche per Essien che, al 77′, va vicino al pareggio ma sul suo colpo di testa e’ bravo il secondo portiere del Valencia, Yoel, a salvarsi in tuffo. Continuano i cambi, ma il risultato non cambia. E cosi’ va in archivio il quarto ko su cinque test estivi internazionali per gli uomini di Inzaghi, il Valencia può alzare al cielo il Trofeo Naranja davanti ai suoi tifosi. Argomenti milan ac serie a filippo inzaghi Leggi i commenti I commenti dei lettori 
Peggio di così la nuova stagione del Bologna non poteva cominciare. Secondo turno di Coppa Italia - in cui entrano in gioco le squadre di B, triste memento della recente retrocessione - e i rossoblù vanno subito fuori. In casa. Contro una squadra di serie C. Al Dall'Ara, così, a far festa è L'Aquila, che vince 2-1 ai supplementari, e meritatamente. Non solo per aver condotto buona parte della gara, passando in vantaggio al 15' con Perna e facendosi traggiungere al 68' dal neo-entrato Giannone. Ma anche per aver confezionato più di una palla gol, prima di segnare (al 12' del primo overtime) la rete del definitivo successo con De Sousa. A due settimane dall'esordio in campionato (in trasferta a Perugia), il primo campanello d'allarme è dunque suonato in maniera fragorosa. Unica consolazione, il "mal comune" con il Livorno, anch'esso sconfitto in casa (per 4-2) da una squadra di categoria inferiore come il Bassano. Nel prossimo turno gli abruzzesi affronteranno l'Empoli, neopromosso in serie A. BOLOGNA: Coppola; Garics, Ferrari, Oikonomou, Morleo; Casarini, Matuzalem (Djokovic), Laribi; Troianiello (Giannone), Cacia (Betancourt), Pasi. L’AQUILA: Zandrini; Pedrelli, Maccarone, Zaffagnini, Ligorio; Corapi, Perpetuini, Del Pinto; Mancini (Zappacosta, poi Giallo), Perna, Sandomenico (De Sousa) Reti: Al 15' Perna, al 68' Giannone, al 102' De Sousa. Argomenti calcio 
Una bambina di 4 anni e' annegata oggi pomeriggio, intorno alle 18, nel mare  antistante la spiaggia di contrada San Teodoro, nell’estremo versante nord di  Marsala. Pare che la piccola sia sfuggita per qualche istante al controllo dei  genitori, spingendosi un po' al largo. Ad accorgersi che la bimba era stata  travolta dai flutti e a soccorrerla e' stato un altro bagnante, ma ormai era  troppo tardi. Neppure gli operatori del 118 sono riusciti a rianimare la bambina Argomenti marsala bambina annegata 
CAGLIARI - Tutto facile per l'Italia e primo posto nel girone di qualificazione ai campionati Europei del 2015. Gli azzurri hanno travolto con un netto 90-60 la Svizzera al Palarockefeller di Cagliari. Per i ragazzi di Simone Pianigiani seconda vittoria in altrettante partite e primato a punteggio pieno nel gruppo G che di fatto è una ipoteca alla qualificazione. Agli Europei infatti vanno le prime di ogni girone e le sei migliori seconde. Migliori marcatori azzurri Alessandro Gentile e Pietro Aradori con 17 punti. Bene anche l'idolo di casa Gigi Datome, il capitano ha chiuso con 15 punti. Dopo i 3 punti elvetici che aprono il match, l'Italia ha cominciato a macinare gioco e punti indirizzando di fatto la gara dalla parte giusta già nel primo tempo. Con la tripla messa a segno al minuto 26, quella del 59-38, Pietro Aradori raggiunge i 1000 punti con la maglia della Nazionale (alla fine saranno 17, quindi 1.009). I migliori marcatori della gara sono stati Alessandro Gentile e Pietro Aradori con 17 punti, in doppia cifra anche Datome (15), Polonara (14) e Cinciarini (10). Fuori dai 12 Daniele Magro, Amedeo Della Valle e Giuseppe Poeta, che prosegue il percorso di recupero dal trauma contusivo-distorsivo al ginocchio sinistro. Gli uomini di Pianigiani non sbagliano approccio alla gara e mettono subito sotto il quintetto elvetico, travolto da un parziale di 13-0 che si amplia fino al 22-8 di fine primo quarto. Così come nelle difficoltà incontrate in Russia, anche con la Svizzera è il gruppo a costruire la vittoria. Nonostante il divario cresca alla fine del primo tempo (44-23), gli azzurri mantengono alta la concentrazione sui tiratori avversari lasciando pochi spazi in difesa. La musica non cambia nel secondo tempo. La reazione svizzera è timida e l'Italia sale fino al +28 sul finire del terzo quarto (65-38). Le triple di Dusan Mladjan provano ad attenuare il passivo a carico degli uomini di coach Aleksic, che comunque non riescono mai a tornare sotto i 20 punti di scarto e anzi, terminano col punteggio di 90-60. Prossimo appuntamento per l'Italia il 24 agosto sempre a Cagliari contro la Russia. ITALIA-SVIZZERA 90-60 (22-8, 44-23, 67-47 ) ITALIA: Gentile A. 17, Vitali L., Cusin 6, Datome 15, Cervi 7, Cinciarini 10, Gentile S. 3, Moraschini, Pascolo, Vitali M. 1, Aradori 17, Polonara 14. Allenatore: Pianigiani. SVIZZERA : Kazadi 2, Mladjan D. 18, Mladjan M. 13, Mafuta 3, Kovac 2, Hermann ne, Dos Santos 6, Cotture 3, Savoj 6, Vogt 3, Atcho 4. Allenatore: Aleksic. ARBITRI: Neskovic (Srb)-Barbera (Fra)-Vovk (Cro). NOTE : Spettatori: 3.000.  Tiri liberi: Italia 20/24, Svizzera 7/11. Argomenti basket italbasket Leggi i commenti I commenti dei lettori 
MESSINA - Un ritorno da trionfatore quello di Vincenzo Nibali, nella sua Messina dopo la vittoria al Tour per partecipare ad un evento in favore della ricerca per la distrofia Duchenne Beker organizzato dall'associazione amici di Edy onlus. Lo Squalo dello Stretto si è soffermato su varie tematiche, tra le quali la lotta al doping: "Il doping è una cosa aberrante, spero riusciremo a debellarlo nel nostro e negli altri sport. Noi con il passaporto biologico abbiamo accettato di essere sottoposti a continui controlli a sorpresa ed è giusto così. Dobbiamo dare l'esempio a tutti" Nibali ha poi parlato dei suoi successi. "Per me è stata una grande emozione vincere tutte e tre le competizioni il Giro d'Italia, la Vuelta e il Tour de France", mentre migliaia di palloncini gialli agitati dai tifosi lo hanno accolto. "Sono tre gare molto diverse con percorsi molto differenti: mitiche le nostre salite con le Dolomiti o il Trentino dove si sono svolte gare fantastiche come quelle di Bartali e Coppi. Il Tour è la gara più antica e poi c'è la Vuelta che è molto difficile anche perchè è a fine stagione ed è adatta per i grandi scalatori. Tutte hanno le loro peculiarità e le loro difficoltà. I miei obiettivi per i prossimi anni sono tanti c'è il Giro d'Italia, il Tour, il mondiale e altre classiche. Dovremo fare in futuro con la squadra e l'allenatore delle scelte". "Il mio e' stato un bel cammino: sono partito dalla Sicilia da ragazzino, dove ho fatto le scuole, fino alle medie, poi in Toscana ha avuto il mio sviluppo, infine ho trovato il successo a livello internazionale in giro per il mondo. Ho portato sempre con me le mie radici: mai mi sono dimenticato delle mie origini siciliane". Argomenti ciclismo vincenzo nibali Leggi i commenti I commenti dei lettori 
None Leggi i commenti I commenti dei lettori 
Chi ce l’ha ogni tanto l’avrà anche acceso, ma questa non è stata certamente la stagione d’oro per i venditori e i produttori di condizionatori e ventilatori. Sembra lontanissimo il 2003 con la corsa ad accaparrarsi qualsiasi strumento che potesse dare tregua al caldo record. "Le vendite stanno andando malissimo" confessa a bassa voce l'addetta di un reparto elettrodomestici a Torino Nord: "Numeri ufficiali non ce ne sono, ma si parla di un 10% rispetto all'anno scorso". Un calo del dieci percento? "No, abbiamo venduto il 10% dei prodotti in magazzino che sono basati sull'andamento dell'anno precedente". Il crollo degli elettrodomestici "anticaldo" è confermato da molti negozi, sia nella grande distribuzione che nei negozi dedicati: "Abbiamo avuto una diminuzione molto più forte negli acquisti d'impianti che richiedono interventi strutturali  -  spiega un altro venditore  -  Ventilatori portatili e simili hanno resistito. Nei giorni di caldo maggiore qualcuno è venuto a comprare comunque, ma nessuno si è azzardato a fare un investimento importante con previsioni meteo negative". Anche il vice responsabile del punto vendita Trony del parco commerciale Settimo Cielo dà la colpa al meteo: "Con il clima che c'è stato da giugno in poi le vendite sono state nettamente più basse  -  dice Cristian Callì  -  Rispetto all'anno scorso abbiamo avuto un calo di almeno il 40% sui climatizzatori". Il cielo inclemente ha spinto però molti torinesi a non partire e continuare a fare acquisti in città: "In generale gli acquisti non sono calati, tra i prodotti in crescita ci sono telefonia e navigatori" aggiunge Callì. Nella grande distribuzione invece l'estate non ha subito il classico grande esodo, ma diversi punti hanno visto calare i consumi di frutta e verdura. Impressione confermata anche dai produttori che, nelle scorse settimane avevano lanciato l'allarme: "Con le basse temperature non ci sono solo problemi produttivi  -  spiegava Roberto Barbero della Confederazione italiana agricoltori  -  Anche i clienti hanno meno voglia di frutta e verdura: in particolare per angurie, meloni, pesche e albicocche i consumi più alti si hanno con i picchi di calore che quest'anno per ora non ci sono stati". Alla Shopville Le Gru non ci sono state le orde di "rimasti" in cerca di refrigerio come gli anni scorsi, ma persone se ne sono viste e anche nei singoli negozi le cose non sono andate male: "Abbiamo fatto qualcosa di meno sulle valigie  -  dice una delle commesse di Piquadro  -  Ma ovviamente gli ombrelli con questo tempo sono andate bene come sempre". L'estate più piovosa e fredda di sempre ha fatto registrare un boom nei centri estetici però: "Nella domenica di Ferragosto non abbiamo mai avuto così tanta gente  -  ribadisce una delle dipendenti del solarium di Panorama  -  E non solo per i bagni solari. In questi giorni abbiamo richieste per ogni tipo di trattamento". Quelli che non hanno potuto partire o, viste le previsioni, hanno scelto di non lasciare Torino sono andati in cerca di alternative. Al parco Zoom di Cumiana col bel tempo sono arrivati a migliaia: "Abbiamo avuto un luglio difficile perché ha piovuto il 65% dei giorni  -  ragiona il responsabile marketing Filippo Saccà  -  Col sole l'ultima domenica di luglio tra spiaggia e visite c'erano quasi seimila persone e dal 14 agosto ogni giorno siamo rimasti sopra le 5mila. Molti ci vedono come un luogo per mini vacanze o dove prendere il sole nonostante siano rimasti in città". Che i torinesi non si siano fatti togliere la voglia di vacanza lo conferma Feltrinelli: "Qui le vendite sono state uguali agli altri anni. Come sempre al top ci sono i cosiddetti gialli da ombrellone". Sole o pioggia la voglia di relax e letture tiene. 
CINCINNATI - A Serena Williams mancava in bacheca il torneo di Cincinnati. La numero uno del mondo rimedia, vincendo per la prima volta in carriera il prestigioso torneo dell'Ohio.  Sul cemento la numero uno del mondo e del tabellone non lascia spazio alla serba Ana Ivanovic, nona testa di seriee sconfitta in due set con il punteggio di 64, 6-1. Per la Williams, lo scorso anno battuta in finale da Victoria Azarenka, si tratta del 62esimo titolo complessivo, il quinto stagionale dopo Brisbane, Miami, Roma e Stanford. La Ivanovic comunque con questo risultato torna nei primi 10 posti della classifica mondiale Roger Federer è tornato a vincere dopo due anni, battendo lo spagnolo David Ferrer 6-3 , 1-6 , 6-2 . L'ex numero 1 del mondo non si era più imposto in un Masters 1000, la categoria dei tornei più importanti dopo quelli del Grande Slam da quando aveva vinto nel 2012 a Cincinnati . Lo svizzero, numero 3 del tennis mondiale, ha conquistato l'80/o titolo in carriera battendo in finale, in un'ora e 43 minuti, lo spagnolo, numero 6. E' la sesta volta che il 33enne fuoriclasse di Basilea vince il Western & Southern Open, torneo Atp Masters 1000, con montepremi di oltre 4 milioni di dollari, che si disputa sul cemento nella città dell'Ohio (la precedente era stata nel 2012, quando si era aggiudicato l'ultimo Masters 1000). Ed è il terzo torneo in cui si afferma nel 2014 dopo Halle e Dubai. Il 10 agosto Federer era stato battuto in finale a Toronto dal francese Jo-Wilfried Tsonga, che aveva eliminato negli ottavi Novak Djokovic (il serbo, numero 1 del ranking, è uscito nello stesso stadio anche a Cincinnati, per mano dello spagnolo Tommy Robredo). Ferrer, dal canto suo, era alla prima finale a Cincinnati e puntava al titolo n. 22: ma ancora una volta, la 16/a in 16 sfide, il suo sogno si è infranto contro il tabù Federer. Iniziato anche il torneo di New Haven. Camila Giorgi approda al secondo turno dopo aver superato l'americana Coco Vandeweghe con un rapido 6-3 6-1. Niente da fare invece per Roberta Vinci, piegata dalla russa Ekaterina Makarova con il punteggio di 6-3, 6-3. Male anche le altre due azzurre impegnate nelle qualificazioni. Francesca Schiavone fallisce l'approdo al main draw, battuta 6-2 7-5 dalla svizzera Timea Bacsinszky. Stesso discorso per Karin Knapp, piegata dalla cinese Shuai Peng con il punteggio di 6-3 6-3. A Winston Salem niente da fare per Simone Bolelli. Il bolognese, numero 88 Atp e seconda testa di serie delle qualificazioni, ha ceduto allo statunitense Wayne Odesnik, numero 184 Atp e quinto favorito del tabellone: 4-6 6-3 6-2 dopo un'ora e 56 minuti. Nel main draw, "bye" al primo turno per Andreas Seppi, testa di serie numero 14, che debutterà contro il vincente del match tra lo slovacco Martin Klizan e l'argentino Federico Delbonis. Argomenti tennis tennis cincinnati serena williams Leggi i commenti I commenti dei lettori 
