ROMA - Dimostrazione di potenza da parte di Piacenza in gara due della finale scudetto di volley femminile. La Rebecchi Nordmeccanica piega con facilità la Yamamay Busto Arsizio con il punteggio 3-0 (25-19, 25-16, 25-22) in un'ora e venti minuti di gioco. A questo punto le campionesse d'Italia in carica conducono due a zero nella serie e mettono le mani sul secondo scudetto consecutivo. Si torna sotto rete per gara tre sabato alle ore 20.30 (diretta RaiSport 1) al Palayamamay di Busto Arsizio. In terra lombarda c'è grande entusiasmo e attesa per la sfida: previsto il sold out con gli ultimi tagliandi terminati dopo appena venti minuti dalla messa in vendita. Ma, per sperare nella rimonta, dovrà cambiare l'atteggiamento in campo delle cosiddette farfalle. Stasera la atlete guidate in panchina da Caprara non entrano mai in partita e non spiccano il volo. Giocano in maniera prevedibile, non variano le scelte offensive e sono troppo morbide in battuta. In doppia cifra finisce solo Buijs con 15 punti, per il resto Serena Ortolani e Marcon si fermano a 9 punti. Piacenza domina fin dall'inizio contro un avversario, molto diverso rispetto alla gara di esordio, che non reagisce e sembra spaesato. Merito anche delle ragazze allenate da coach Caprara, pronto a salutare e volare in Turchia e lasciare in bacheca un altro trofeo. Il sestetto di casa gioca una gara praticamente perfetta mettendo pressione alle avversarie con la battuta e un muro sontuoso. L'attacco sbaglia poco e Busto perde la bussola. A questo vanno aggiunte una ricezione con medie alte e la difesa pronta a gettarsi su ogni pallone con il libero Sansonna in evidenza con il 69 per cento di ricezione perfetta. Ancora una prestazione super per Lucia Bosetti che mette a terra 20 palloni, quattro muri e ottiene la palma di migliore della serata, assistita a turno da Hecke, Meijnesr e De Kruijf tutte con 12 punti finali. Sin dalle prime battute Piacenza fa valere la legge del più forte. La Van Hecke, in buona serata, trova le pecche nella difesa di Busto e il muro di Manuela Leggeri portano avanti Piacenza. A scavare il solco le buone giocate dell'olandese Meijners che sbaglia davvero poco o niente. Le padrone di casa volano e serve a poco il time out chiamato da coach Caprara. La Yamamay ha la costanza per risalire fino al meno tre con qualche giocata positiva di Serena Ortolani. Bene pure la Buis, la più in palla delle lombarde. Ma non basta la Rebecchi sfrutta tutto il suo potenziale offensivo per chiudere in fretta dilagando. Il secondo set inizia con due azioni da applausi: un recupero di Bosetti oltre i rotor pubblicitari e uno scambio molto lungo che finiscono entrambe nel tabellino di Busto, ma Piacenza riprende a condurre e macinare pallavolo. La gara scappa di mano alle farfalle e le padrone di casa dilagano: perfette in ogni fondamentale dal muro, alla difesa fino all'attacco. Ormai per Busto Arsizio la frazione è compromessa, Piacenza gioca in discesa e con facilità. Poi ci mette pure lo zampillo Lucia Bosetti e la Nordmeccanica taglia in fretta il traguardo del due a zero. Il terzo periodo è quello più equilibrato. Finalmente la Yamamay si scuote dal torpore e prova a reagire. La formazione ospite ottiene pure un paio di break di vantaggio. Piacenza a piccoli passi risale, approfitta della serata molto positiva e raggiunge le avversarie. Nella fase finale sale in cattedra Lucia Bosetti che spezza l'equilibrio e consegna gara due a Piacenza. Rebecchi Nordmeccanica Piacenza-Yamamay Busto Arsizio 3-0 (25-19, 25-16, 25-22) Piacenza : Poggi (Libero), Leggeri 5, De Kruijf 12, Van Hecke 12, Meijners 12, Ferretti 1, Sansonna (Libero), Bramborova, Bosetti 20, Vindevoghel. Non entrate Valeriano, Manzano, Caracuta. All. Caprara. Busto Arsizio: Ortolani 9, Garzaro 1, Bianchini, Michel 6, Leonardi (Libero), Marcon 9, Spirito, Buijs 15, Arrighetti 4, Wolosz, Petrucci 1. Non entrate Sloetjes. All. Parisi. Arbitri : Braico, Balboni. Note - Spettatori 3500, incasso 27000, durata set: 25', 24', 31'; tot: 80'. Argomenti volley donne piacenza volley donne busto arsizio volley donne Leggi i commenti I commenti dei lettori 
LONDRA - "Grande reazione dopo il loro gol ed un secondo tempo spettacolare". Diego Simeone sintetizza l'impresa contro il Chelsea, che vale all'Atletico la seconda finale di Champions della storia. Ora derby con il Real: "E' una grandissima squadra, è stata continuamente ad un passo dalla finale negli ultimi anni, è normale per loro arrivare fino in fondo. Noi i cugini poveri? Noi sappiamo quelli che siamo, questo è l'importante. Ora non penso al Real, ma alla prossima partita di campionato con il Levante" [[ge:rep-locali:repubblica:84918540]] DIEGO COSTA: "FINALE TRA DUE GRANDI" - "Con il passare delle partite continuavano a vincere e sapevamo che le nostre possibilità di andare in finale crescevano. Sarà una grande finale perchè sia noi che il Real siamo due grandi squadre". Così Diego Costa, uno dei protagopnisti principali della gara, a Sky. L'attaccante è andato a segno anche  a Stamford Bridge, contro quella che molti sostengono possa essere la sua prossima squadra. "Sono molto felice all'Atletico, vedremo cosa succederà nel futuro, so che ci sono delle offerte, ma ci penseremo alla fine del'anno, ora stiamo concentrati sui nostri obiettivi". Argomenti atletico madrid champions league diego simeone Leggi i commenti I commenti dei lettori 
LONDRA  - Per la prima volta in 59 anni sarà un derby a decidere il campione d'Europa. Dopo il Real, alla finale di Lisbona approda, infatti, anche l'Atletico che corona la sua stagione da sogno battendo in rimonta a Londra il Chelsea. Un trionfo meritatissimo quella di Simeone che ha vinto tatticamente il confronto con il più blasonato Mourinho, confermandosi tecnico in grande crescita. Per il lusitano continua la maledizione post-Monaco. Per il 4° anno di fila esce in semifinale e deve rimandare l'appuntamento con la finale più ambita, disputata per l'ultima volta sulla panchina dell'Inter. ATLETICO, UNA VITTORIA DI CARATTERE  - Ha vinto la squadra più lucida e fredda. I meriti dell'Atletico sono doppi visto che ha dovuto rimontare anche il gol di svantaggio realizzato dopo 36' dall'ex di turno Torres. Quante squadre sarebbero andate in tilt nell'infuocato clima di Stanford Bridge? Tantissime. Non , però, il determinato Atletico, plasmato da Simeone a sua immagine e somiglianza. Si è rimboccato le maniche e con due azioni da manuale in fotocopia e un netto rigore ha chiuso la pratica con la stessa disarmante facilità con cui ieri il Real, in meno di mezz'ora, aveva liquidato il Bayern. MOURINHO REPLICA IL 4-5-1  - Vista la buona riuscita dell'andata, Mourinho ha replicato il 4-5-1, con Hazard e Azpilicueta a centrocampo al posto degli squalificati Lampard e Obi Mikel e il rientrante Ivanovic a destra in difesa. Simeone ha riposto rilanciando Tiago in mediana in sostituzione dell'appiedato Gabi e con una punta di ruolo, Adrian invece di Raul Garcia, al fianco di Diego Costa. [[ge:rep-locali:repubblica:84918540]] DOPPIO PALO DI KOKE, GOL DI TORRES  - L'Atletico è partito bene, ha colpito dopo appena 5' un clamoroso doppio legno (traversa-palo) con un tiro-cross di Koke ma poi si è fatto togliere l'iniziativa del Chelsea. I Blues hanno fatto le prove generali sfiorando il bersaglio con una punizione di Willian e una bella rovesciata di David Luiz e poi (36') sono passati: Azpilicueta dal fondo ha messo un pallone all'indietro per Torres che con un destro in girata ha battuto Courtois, complice la decisiva deviazione di Mario Suarez. ADRIAN PAREGGIA I CONTI  - L'Atletico non si è abbattuto e alla prima opportunità (44'), ha pareggiato: Tiago con un lancio illuminante ha smarcato in area sulla destra l'accorrente Juanfran che di prima intenzione ha rimesso in mezzo per Adrian che con un bel tiro di controbalzo ha infilato l'incrocio. ETO'O PROTAGONISTA NEGATIVO  - Costretto a inventarsi qualcosa dopo l'1-1, Mourinho ha tentato di vincere il confronto mettendosi a specchio col 4-4-2 con Eto'o al posto di Cole. Ma l'attaccante camerunese lo ha tradito commettendo un ingenuo fallo da rigore in area ai danni di Juanfran. Diego Costa non si è fatto pregare due volte per realizzare il 28° gol stagionale con la maglia dei Colchoneros. ARDA TURAN COMPLETA LA FESTA  - A spegnere definitivamente io sogni dei Blues è stato il palo colpito da David Luiz di testa al 65' su una punizione dalla trequarti di Willian. Al Chelsea è crollato il mondo addosso e l'Atletico ne ha approfittato (72') per mettere in ghiaccio la qualificazione con un'azione fotocopia del primo gol: Tiago ha di nuovo smarcato in area sulla destra Juanfran che ha centrato di prima per la testa di Arda Turan; il turco ha colpito la traversa ma poi è piombato sulla respinta e ha infilato la porta sguarnita. SARA' IL QUINTO DERBY STAGIONALE  - Gara chiusa e tifosi dell'Atletico in festa. Ora l'appuntamento è per il 24 maggio quando a Lisbona andrà in scena il derby più importante di sempre, il quinto stagionale dopo i due di campionato (una vittoria dell'Atletico e un pari) e i due di semifinale di Coppa del Re (doppio successo del Real). Simeone ancora ricorda con gioia il trionfo dello scorso anno in finale di Coppa di Spagna al Santiago Bernabeu, in casa dei rivali. Un motivo in più per il Real per cercare la rivincita. CHELSEA-ATLETICO MADRID 1-3 (1-1) Chelsea (4-2-3-1): Schwarzer 5.5; Ivanovic 6, Cahill 5.5, Terry 6, Cole 5 (8′ st Eto'o 4); Ramirez 6, David Luiz 6.5; Willian 6 (30′ st Schurrle sv), Azpilicueta 6.5, Hazard 5.5; Torres 6.5 (21′ st Demba Ba 6). In panchina: Hilário, Kalas, Oscar, Van Ginkel. Allenatore: Mourinho. Atletico Madrid (4-4-2): Courtois 7.5; Juanfran 8, Godin 7, Miranda 7, Felipe Luis 7.5; Koke 6.5, Tiago 8, Mario Suarez 7, Arda Turan 8 (38′ st Cristian Rodriguez sv); Adrian Lopez 7 (20′ st Raul Garcia 6.5), Diego Costa 7 (30′ st Sosa 6). In panchina: Aranzubia, Alderweireld, Diego, Villa. Allenatore: Simeone. Arbitro: Rizzoli (Italia) 7.5. Reti : 36′ pt Torres, 44′ pt Adrian Lopez, 15′ st Diego Costa (rig), 25′ st Arda Turan. Note: serata fresca, terreno in discrete condizioni. Ammoniti : Cahill, Diego Costa, Adrian Lopez. Angoli : 9-4 per l'Atletico Madrid. Recupero : 0′; 5′. Spettatori : 50 mila circa. Osservato un minuto di silenzio in memoria di Vujadin Boskov e Tito Vilanova. Argomenti chelsea fc atletico madrid champions league Leggi i commenti I commenti dei lettori 
None Leggi i commenti I commenti dei lettori 
LONDRA – "Atletico e Real meritano di giocarsi la finale''. José Mourinho accetta con sportività il verdetto del campo dopo aver fallito per il 4° anno di fila l'appuntamento con la finale di Champions League. "Complimenti all'Atletico. I miei giocatori hanno fatto il massimo per arrivare qui. Fino ad un certo punto la partita era in bilico e noi la stavamo controllando, poi dopo un miracolo del portiere dell'Atletico (su Terry, ndr) è arrivato il rigore di Diego Costa. A quel punto per noi è diventato impossibile recuperare, dal punto di vista psicologico siamo andati in difficolta'. Sul rigore è finita la partita". UNA TAPPA DI CRESCITA  - Mourinho vede il ko come un naturale processo di una tappa di crescita: "Noi stiamo costruendo il futuro. Abbiamo ancora bisogno di due-tre giocatori, non di cambi drastici: cercheremo di fare meglio di quest'anno nella prossima stagione, sapendo che comunque siamo ancora matematicamente in corsa per la Premier, anche se non credo che la vinceremo, e che siamo arrivati ad una semifinale di Champions dopo che l'anno scorso il Chelsea era in Europa League". Nella finale di Lisbona Mourinho, lo scorso anno sulla panchina del Real, non vede favoriti: "Spesso la Champions regala delle sorprese e quindi i valori alla fine si equivarranno". [[ge:rep-locali:repubblica:84918540]] Argomenti champions league chelsea fc josè mourinho Leggi i commenti I commenti dei lettori 
None Leggi i commenti I commenti dei lettori 
