BOSTON - Il nostro udito è selettivo. Ci fa sintonizzare su alcune conversazioni e su alcune voci ignorandone altre, tipicamente quelle caratterizzate da suoni che ci infastidiscono. A scoprirlo una ricerca del Mit (il Massachussets Institute of Techology) svolta in collaborazione con l'Università del Sussex. La "chiave" sta tutta in un meccanismo che ha alla base una membrana molto sottile che si trova nell'orecchio interno, chiamata membrana tettoriale: è questa a fare da filtro consentendoci, ad esempio, di sentire la voce della persona con cui stiamo parlando anche in un posto affollato come un autobus o un pub e, al contrario, di bloccare i suoni che in qualche modo ci disturbano. La nostra "selettività", ciò che in sostanza ci porta a non sentire bene alcuni suoni o alcune voci e a udirne in maniera chiara altre - concludono gli scienziati - è basata quindi su un meccanismo di tipo fisico che sembra essere indipendente dalla nostra volontà ed è invece focalizzato sulle frequenze. Sono le frequenze infatti a farci distinguere un suono dall'altro, e lavorare su quanto accade all'interno del nostro orecchio potrebbe portare a sviluppare nuove forme di supporto per chi ha problemi di udito e migliorare i microfoni dei telefonini. 
None Leggi i commenti I commenti dei lettori 
VERONA – "Sono contento soprattutto che non abbiamo subito gol”. Rudi Garcia si gode la 19/a vittoria della Roma in campionato ma soprattutto apprezza il fatto che i suoi non abbiano ripetuto il calo di tensione avuto con l’Udinese: "Troppo facile? Non è vero, queste sono partite che sembrano facili, soprattutto dopo un primo tempo come quello di oggi, invece, rischiano di complicarsi. Per fortuna ho giocatori che vogliono vincere e danno tutto sul campo senza fare conti per la prossima partita. La gara l’abbiamo vinta nel primo tempo in cui i nostri attaccanti sono stati molto bravi a sfruttare due errori difensivi”. MAICON? FUORI PER UNA BOTTA AL GINOCCHIO – Maicon e Benatia hanno litigato in campo… Il suo cambio ad inizio ripresa è stato punitivo? “Maicon ha preso una botta sul ginocchio e il cambio è stato di prevenzione. Se litigano è perché sono vivi e hanno carattere”. La prossima settimana sarà assente Benatia per squalifica, brutta notizia? “Per lui è una buona cosa perché così riposa, anche perché poi ci sono tre partite di fila”. Anche Benatia conferma a fine partita: "Tutto chiarito nell'intervallo". [[ge:rep-locali:repubblica:81649648]] TADDEI GRANDE PROFESSIONISTA, SPERO RESTI – Garcia si coccola Taddei, autore di una grande prova: “Ha fatto un grande assist per Destro. Lui è un professionista di alto livello. Ha sempre lavorato tanto, io l’ho visto subito in questo ruolo perché ha tecnica, controllo e intelligenza tattica. Non sono sorpreso e sono molto contento per lui. All’inizio della stagione voleva sapere se contavo su di lui e non mi sono sbagliato. Non è un peso, è un giocatore che quando è chiamato in campo da il meglio. Abbiamo tempo di parlare per la fine dell’anno ma per un allenatore è sempre un piacere averlo. Spero che rimanga perché fa la felicità di ogni allenatore”. TADDEI: HO STUDIATO DE ROSSI – Rodrigo Taddei si gode la serata in cui è stato tra i migliori in campo, in un ruolo inedito, quello di centrale difensivo: “Dall’inizio della stagione il mister mi ha detto che potevo essere utilizzato in quella posizione e quindi ho fatto parecchi allenamenti in quel ruolo. Ora è stato necessario provarlo anche sul campo per l’assenza di alcuni giocatori e io mi sono fatto trovare pronto. Ho rubato con gli occhi ciò che fa De Rossi quando gioca e ho cercato di giocare il più semplice possibile in velocità. Correre è una cosa è che ho dentro e che so fare bene. Poi sono brasiliano e quindi con la palla al piede mi trovo a mio agio”. Sul futuro glissa: “Non voglio parlare del contratto, ho la Roma nel cuore, vorrei rimanere, ma non voglio rovinare l’ottimo rapporto che ho con la società”. DE SANCTIS: "CAMPIONATO STRAORDINARIO" - "La squadra sta facendo bene a livello difensivo. Forse ho dovuto parare più la scorsa settimana contro l'Udinese che in tutta la stagione, ma all'orizzonte, però, c'è un campionato straordinario che forse non verrà ricordato col giusto riconoscimento. Ci guardiamo le spalle, però, e non sarà facile fino alla fine". Lo ha detto ai microfoni di Sky Morgan De Sanctis, praticamente spettatore contro il Chievo, che non ha ancora perso la speranza di andare in Brasile con la Nazionale... "Non lo so, io ho in programma di vedere le partite a casa di Totti a Sabaudia. Se lui non ci sarà non penso di andarci, mi sentirei a disagio da solo con Ilary Blasi. Scherzi a parte pensiamo solo a fare più punti possibili in queste ultime partite, sarebbe un peccato sciupare questo finale". Cosa avete in più del Napoli? Abbiamo sei punti in più, non ci sentiamo più forti del Napoli che ha un organico importante, per certi versi più ricco del nostro, ma in questa stagione loro hanno avuto una competizione in più, dieci partite in più di noi e forse è questo che pesa". Argomenti serie a as roma rudi garcia rodrigo taddei Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
VERONA – Alla Roma basta un tempo per regolare un modesto Chievo e tenere a debita distanza il Napoli nella corsa al 2° posto. I giallorossi hanno sfruttato nel miglior dei modi una prima frazione mediocre della formazione gialloblu che, con alcuni errori grossolani, ha spianato la strada alla squadra di Garcia, brava ad approfittarne. Invano i clivensi hanno provato a fare qualcosa di più nella ripresa. La Roma si è confermata insuperabile, grazie all’ennesima prova superlativa del suo Benatia-Castan, e così si è presa la soddisfazione di chiudere la 18/a partita in campionato a porta inviolata. TADDEI STUPISCE COME VICE DE ROSSI – La nota più bella della serata per il tecnico francese è arrivata da Taddei che, provato nel ruolo di vice-De Rossi, ha decisamente sbalordito con una prova piena di corsa, sagacia ed esperienza. E’ un esperimento che può tornare utile indubbiamente anche per il futuro. Ma una citazione particolare la merita anche Destro che, con 8 reti in stagione, sta provando a diventare quello che vorrebbero tutti i tifosi giallorossi, ovvero il vero bomber di una squadra che è sempre sembrata soffrire la mancanza di un centravanti di levatura internazionale. [[ge:rep-locali:repubblica:81649648]] CHIEVO, MEGLIO COL 3-5-2 – Il Chievo torna a casa a testa bassa per essersi giocato male le proprie carte ma, comunque, con la coscienza a posto per non aver tentato, nella ripresa, almeno una reazione d’orgoglio. Meglio la squadra con il 3-5-2 varato da Corini nella ripresa, con Rubin esterno sinistro, piuttosto che con il 4-5-1 d’avvio. La carta Lazarevic non ha funzionato, molto meglio è andato, quando è entrato, Obinna. Il tecnico gialloblu farà bene a farci un pensierino in vista del fondamentale scontro diretto salvezza di mercoledì sera con il Bologna. GARCIA ANCORA CON TOTTI E DESTRO – Totti o Destro? Garcia alla fine, come già accaduto con l’Udinese, ha deciso di schierarli di nuovo assieme completando il tridente con l’inamovibile Gervinho. Le novità si sono registrate solo in difesa dove è rientrato Maicon e Romagnoli è stato preferito a Dodò. Sul fronte opposto Corini, privo dello squalificato Hetemaj, ha deciso di schierarsi col 4-5-1 con Sardo a destra e Bentivoglio e Lazarevic a infoltire il centrocampo. REGALO DI CESAR, GERVINHO RINGRAZIA – Già costretto a confrontarsi contro un avversario più forte, il Chievo ha deciso di complicarsi ulteriormente la vita regalando il vantaggio agli avversari: al 17’ Cesar ha sbagliato a dosare la forza di un retropassaggio di testa ad Agazzi e ha consentito a Gervinho di infilare la porta gialloblu alla prima occasione. TADDEI INVENTA, DESTRO RADDOPPIA – Il Chievo si è scomposto, ha continuato a pasticciare e bene gli è andata al 32’ quando Destro, innescato da un altro tocco corto all’indietro, stavolta di Dainelli, ha messo un sinistro a lato da posizione angolata dopo aver saltato anche il portiere in uscita. L’attaccante marchigiano ha impiegato appena 10’ per rifarsi: si è fatto trovare libero al limite su un lancio smarcante di Taddei e con un chirurgico destro ha battuto Agazzi in uscita. OBINNA RISVEGLIA IL CHIEVO – Nella ripresa Garcia ha deciso di lasciare negli spogliatoi Maicon, (punito per uno screzio durante i primi 45’ con Benatia?), lanciando Torosidis. La Roma ha sfiorato il 3-0 con un sinistro da fuori di Nainggolan poi si è naturalmente seduta consentendo al Chievo di concludere per la prima volta verso lo specchio con Radovanovic e poi col subentrato Obinna che, se non altro, ha portato vivacità negli ultimi 20 mt all’amorfo attacco gialloblu. NIENTE TORO PER BENATIA – La Roma, comunque, ha rischiato il minimo e nel finale ha ancora sfiorato per tre volte il tris con Benatia e Gervinho che per due volte ha impegnato Agazzi. L’unica nota stonata della serata per i giallorossi è l’ammonizione rimediata nel finale dallo stesso Benatia che, così, sarà costretto a saltare per squalifica il duello con Immobile, reduce da una bella tripletta con il Livorno. Sarà interessante verificare se Garcia impiegherà in mezzo Romagnoli, anche oggi tra i più positivi, oppure darà ai tifosi l’opportunità di conoscere Toloi, fin qui rimasto ancora un oggetto misterioso. CHIEVO-ROMA 0-2 (0-2) Chievo (3-5-2): Agazzi 6; Sardo 6, Dainelli 5, Cesar 5; Frey 5.5, Radovanovic 6, Rigoni 5.5, Bentivoglio 5, Lazarevic 5.5 (25′ st Obinna 6.5); Stoian 6 (1′ st Rubin 6), Paloschi 5.5 (13′ st Pellissier 5.5). (1 Puggioni, 18 Squizzi, 4 Claiton, 5 Canini, 2 Bernardini, 23, 6 Kupizs, 23 Guarente, 14 Calello, 77 Thereau). All: Corini. Roma (4-3-3): De Sanctis 6.5; Maicon 6 (1′ st Torosidis 6.5), Benatia 7, Castan 7, Romagnoli 6.5; Nainggolan 6.5, Pjanic 6, Taddei 7; Totti 6 (13′ st Florenzi 6), Destro 7 (30′ st Bastos sv), Gervinho 7. (1 Lobont, 28 Skorupski, 3 Dodo’, 2 Toloi, 33 Jedvaj, 95 Mazzitelli, 94 Ricci, 8 Ljajic). All: Garcia. Arbitro : Mazzoleni di Bergamo 6. Reti : nel pt 16′ Gervinho, 41′ Destro. Angoli : 4-3 per il Chievo. Recupero : 2′ e 2′. Ammoniti : Bentivoglio e Benatia per gioco scorretto. Spettatori : 10.050. Argomenti serie a as roma chievo Leggi i commenti I commenti dei lettori 
Prima collaboratore gratuito del Comune in materia di smaltimento rifiuti, poi presidente di Iren Emilia in quota Parma, ora consulente retribuito della società, Raphael Rossi si definisce il trait d'union tra il municipio e la multiutility. [[ge:rep-locali:rep-parma:81651963]] Compito che, almeno sulla carta, non dev'essere facile considerato che tra ente e azienda c'è un contenzioso milionario aperto in tribunale, la raccolta diffenziata spinta da implementare, il termovalorizzatore acceso da gestire e il contratto di servizio della raccolta del "rudo" in scadenza a fine anno. L'assessore all'Ambiente Gabriele Folli ha annunciato che il 2 maggio sparirà dalle vie di Parma l'ultimo cassonetto dei tradizionale. L'Amministrazione comunale punta sulla strategia rifiuti zero, mira al traguardo europeo del 65% di raccolta differenziata ("al momento - dice Rossi - siamo al 60%, un dato eccellente a livello europeo") ma non può non fare i conti con un impianto di termovalorizzazione su cui il leader del M5s Grillo è tornato in queste ore a lanciare i propri strali. Un paradosso su cui Rossi glissa, invitando a chiedere a Comune e Iren. Poi, a taccuini chiusi e telecamera spenta, afferma che le strade sono essenzialmente due: o la società di gestione dell'impianto, cioè Iren, decide di ridurre le potenzialità del Polo ambientale integrato di Ugozzolo, in altre parole bruciare meno rifiuto indifferenziato, oppure l'immondizia da mandare nel forno non potrà che arrivare da fuori Parma. Nel frattempo Rossi ribadisce di "condividere la strategia rifiuti zero del Comune" e osserva "con soddisfazione l'impegno che anche Iren sta mettendo nella raccolta differenziata spinta". A questo proposito, il consulente si dice soddisfatto dell'andamenrto del porta a porta introdotto nei quartieri e classifica lo spuntare di discariche abusive in città come elemento per certi versi "fiosologico nel momento in cui si eliminano i bidoni tradizionali e si avvia un sistema di raccolta nuovo". L'ulteriore svolta - aggiunge - sarà "l'introduzione della tariffa puntuale da l 2015". Nei giorni scorsi, assieme a Folli, si è recato a Capannori, in provincia di Lucca, dove dal 2013 il  rifiuto viene conferito in sacchi da 70 litri dotati di microchip che  vengono letti direttamente da un dispositivo collocato sui furgoni di  raccolta. Alle famiglie sono stati consegnati 26 sacchetti  ciascuna. Di questi ne sono vengono conferiti per lo smaltimento in  media in un anno fra i 12 e i 14, quindi poco più di uno al mese per  famiglia. E' previsto un numero minimo di svuotature,  per evitare conclamati fenomeni di evasione e di abbandono di rifiuti. "Il sistema funziona con soddisfazione pressoché generalizzata" commenta Rossi. Anche a Parma sono stati distribuiti i contenitori già dotati di chip  che in questa fase sono letti dagli operatori a puro scopo  statistico, in vista del futuro sistema di tariffazione che verrà  applicato nel 2015. Nelle bollette ci sarà una quota fissa, legata ad esempio ai costi di spazzamento delle strade, e un'altra variabile il cui importo dipenderà da quante volte i bidoncini personalizzati verranno svuotati. Il principio è meno svuoti meno paghi. A Capannori uno svuotamento costa 8,80 euro. A Parma il costo iniziale sarà più basso, probabilmente si partirà da un euro. Oggi la maggior parte delle rimostranze dei cittadini riguardano l'eliminazione dei bidoni e la poca frequenza dei ritiri. Perché non realizzare delle isole ecologiche interrate come in altre città europee? Secondo Rossi, se i bidoni sotterranei sono gradevoli perché poco visibili, tecnicamente perfetti in particolare per le zone centrali delle città, hanno alcune  controindicazioni: non permettono la tariffazione puntuale, sono costosi e spesso al momento degli scavi nelle aree storiche ci si trova a fare i conti con aree archeologiche. La strada, dunque, inceneritore o meno, è tracciata e indietro non si torna: "Ci sono direttive europee da rispettare" chiosa Rossi. Quell'Europa che il M5s vuole cambiare radicalmente già dalle prossime elezioni di maggio. Ma questo è un altro discorso. (frana) Argomenti rifiuti termovalorizzatore inceneritore parma 
Immobile formato Mondiale. Il centravanti del Torino per una notte è il capocannoniere del campionato e sogna ora il Brasile. "Non ci avrei mai creduto dopo la scorsa annata difficile - festeggia dopo aver raccolto la standing ovation di tutto l'Olimpico al termine della partita col Livorno -. Un attaccante non sbaglia mai due stagioni consecutive e io volevo dimostrare di che pasta sono fatto. E' emozionante perché neanche a Pescara ero riuscito a fare tre gol in una partita: la dedica è per la mia famiglia. Ora mi porto a casa il pallone della gara". La prima tripletta in serie A riporta forte la candidatura di Immobile per i Mondiali: "Mister Prandelli mi conosce, sa l'impegno e la dedizione che metto: se mi chiamerà, darò il massimo, come sto facendo qui al Toro". Il Toro non segnava da quattro partite. Col Livorno ne ha fatti tre con lo stesso giocatore, Cerci ne ha falliti un altro paio. Giampiero Ventura la mette sull'ironia: "I nostri attaccanti non andavano in gol da quattro gare ed era diventato un caso nazionale, mi avevano chiamato perfino Napolitano e Renzi... - sorride il tecnico granata -. Semplicemente sono cose che fanno parte del percorso di una stagione. Mi dispiace per Cerci perché ha fatto una buonissima partita. E' uscito arrabbiato? Sì perché voleva fare gol. Ma dovrebbe essere contento perché è tornato il Cerci esplosivo che conosciamo. Credo che farà un grande finale di stagione, adesso aspettiamo anche i suoi gol, magari li ha tenuti per la Roma...". Il tecnico del Torino plaude la prova dei suoi: "Sono contento per i giocatori, andavano gratificati con una vittoria, le giocate sono state quasi tutte giuste e abbiamo ancora margini di miglioramento. Il nostro obiettivo è di arrivare a fine stagione con una mentalità di squadra che se vuole, può". UNico neo: l'irritazione di Cerci per la sostituzione. Il Livorno invece ha fatto un brutto passo indietro dopo il successo sul Bologna. "Volevamo fare un altro tipo di partita, ma non è facile se si gioca a ritmo basso e con un atteggiamento non propositivo - riflette l'allenatore dei toscani, Domenico Di Carlo -. Poi Immobile e Cerci hanno fatto la differenza. Bisogna giocare da squadra e non da singoli. Non siamo riusciti a dare continuità alla vittoria con il Bologna, ora dobbiamo ricompattarci e andare a Bergamo per fare una gara veloce e concreta". 
