None Leggi i commenti I commenti dei lettori 
A moderare gli interventi il direttore generale di ICPC Daniel Cauchy. E' stato Vincenzo Militello, ordinario di diritto penale di Palermo, a segnalare i 'limiti' delle politiche sovranazionali in Europa in tema di prevenzione dei crimini. "Il trattato dell'Unione Europea -ha detto- contiene un paradosso in tema di prevenzione a opera della Ue, che pure avrebbe poteri incisivi sui Paesi per contrastare la criminalità organizzata". Il trattato, infatti, "da un lato riconosce alla Ue il potere di armonizzare le legislazioni dei Paesi membri in materia di contrasto alla criminalità organizzata sul fronte della repressione penale, mentre non ha poteri incisivi sulla prevenzione", ha spiegato il giurista e ha sottolineato che questa discarsia vale anche per i crimini più gravi come il terrorismo e il traffico di umani e stupefacenti. Il direttore dei servizi di sicurezza e prevenzione di Barcellona, Joseph M. Lahosa, ha richiamato l'importanza di politiche inclusive di integrazione per prevenire fenomeni di emarginazione sociale e di devianza. "Occorre puntare maggiormente alla prevenzione piuttosto che alla repressione -ha sottolineato- e nelle città abbiamo l'obbligo di attivare una prevenzione anticipativa, con politiche si sicurezza socialmente inclusive. Rafforzare la libertà dei cittadini senza dimenticare il recupero sociale dei rei, in un quadro democratico. La prevenzione, infatti, rafforza i gruppi con maggiore vulnerabilità sociale eliminando così la reazione sociale segregativa". Per Lahosa le politiche imposte 'dall'alto", non accompagnate da interventi locali "sono fallimentari", per questo motivo devono essere accompagnate da soluzioni locali. Veronique Ketelaer, direttrice della prevenzione della città di Bruxelles, ha riferito sulla positiva esperienza del Belgio che negli ultimi 20 anni ha adottato strumenti di prevenzione, oggi finanziate con 35 milioni di euro di fondi europei. "Abbiamo fatto passi in avanti, abbiamo elaborato piani strategici con obiettivi precisi valutati alla perfezione e sviluppato dei software per garantire un'attività di report", ha affermato Ketelaer, secondio cui fondamentale è stato il ricorso ad attori di prevenzione, figure rassicuranti, una sorta di "vigili urbani" debitamente formati come mediatori sociali. "Dopo vent'anni anni -ha concluso- ci siamo resi conto che lavoriamo sulle stesse tematiche ma non ci sono più le sommosse di un tempo perchè in Belgio le città hanno molti più servizi di prossimità". Argomenti criminalità forum prevenzione sicilia 
GENOVA – Antonio Conte voleva un'Italia affamata, agguerrita, operaia. Il test di Marassi contro l'Albania non ha deluso le attese del commissario tecnico, costretto a lanciare una selezione "sperimentale" dopo l'impegno delicatissimo contro la Croazia. Decide uno dei tanti esordienti, che proprio sul campo del Ferraris sta diventando calciatore di livello grazie al lavoro minuzioso di Sinisa Mihajlovic, archiviando anni di promesse disattese. Stefano Okaka Chuka mette la testa sul corner di Jack Bonaventura, ringrazia la deviazione decisiva di Salihi e va a festeggiare per il gol vittoria. L'attaccante scuola Roma, entrato a gara in corso, è forse il simbolo di quello che il tecnico azzurro ha in mente per il nuovo corso: uomini magari dai nomi non eclatanti ma pronti a dare tutto per la maglia. TANTI MODULI  - Nella serata in cui l'incasso viene devoluto interamente alla città di Genova, costantemente colpita dalle alluvioni nell'ultimo mese, Conte parte con il 4-3-3. E' significativo che nel tridente d'attacco non ci sia nessun titolare inamovibile nei propri club: Cerci e Giovinco sono riserve di Atletico Madrid e Juventus, Destro è chiamato domenica dopo domenica a lottare per una maglia nella Roma. In cabina di regia c'è Aquilani ma l'uomo caldo in avvio è senza dubbio Cerci, che al 12′ riceve un invito intelligente di Bertolacci e spara con il destro sul corpo di Berisha, uno dei quattro"italiani" a disposizione di De Biasi: gli altri sono Memushaj, Cana e Hysaj. Il primo blocco del match non è esaltante, il ct decide di mischiare un po' le carte. La posizione di Antonelli e De Silvestri varia a ripetizione, con il doriano che si alterna tra il ruolo di terzo centrale e di esterno destro e il genoano che a volte fa il terzino e a volte si trova quinto di sinistra nel 3-5-2. E' l'esperimento più rilevante della serata, visto che potrebbe essere replicato in gare ufficiali: non più due giocatori prettamente difensivi come accaduto inizialmente con la Croazia, quando sulle fasce agivano De Sciglio e Pasqual, bensì una corsia più protetta e l'altra affidata a un mattatore come Cerci. [[ge:rep-locali:repubblica:100885863]] BELLA PARTITA  - Alla mezz'ora l'ex granata pesca Giovinco sul dischetto in occasione di una punizione da destra, inguardabile la conclusione di prima intenzione dello juventino, partito a sinistra e ritrovatosi ben presto al fianco di Destro. Il romanista cerca il bersaglio grosso tre giri d'orologio più tardi con una botta da fuori area, pallone a lato. Marassi trema  -  non tanto in realtà, vista la netta maggioranza di tifosi albanesi sugli spalti  -  quando un'incomprensione tra De Silvestri e Aquilani lancia Cikalleshi. Destro violentissimo da fuori dell'unica punta balcanica, palo pieno. Risposta azzurra affidata a Bertolacci, Berisha alza in corner. La frazione si chiude con la giocata tipica di Cerci, che stringe da destra per dare sfogo al mancino, sempre attento l'estremo della Lazio, che in avvio di ripresa ipnotizza Giovinco dopo una bella azione confezionata da Cerci e Destro. Meno sul pezzo Sirigu, che rischia il disastro su retropassaggio di Moretti: la pressione di Cikalleshi induce in errore il portiere, Lenjani raccoglie il flebile rinvio ma perde l'attimo per calciare a rete. L'occasione più grande capita sul piede di Destro, messo davanti a Berisha dal solito Cerci. L'attaccante della Roma spreca malamente mettendo a lato. [[ge:rep-locali:repubblica:100888947]] CAMBI, INVASIONI E OKAKA  - La gara ora è divertente, Sirigu si conferma in serata no respingendo male un destro di Lenjani, Cerci calcia troppo su Berisha col sinistro. Iniziano i cambi, l'attacco azzurro diventa tutto genovese con gli ingressi di Matri e Okaka, subito vicino al gol dopo aver protetto palla in area su assist del genoano. Sirigu smanaccia come può una punizione di Memushaj, poi il match si addormenta per una decina di minuti, fra sostituzioni e invasioni di campo. Sono ben tre i tifosi albanesi ad entrare sul terreno di gioco in vari momenti della gara, con il primo che strappa anche l'autografo sulla bandiera da parte di Cana. Il vantaggio arriva a 8′ dalla fine, subito dopo l'ingresso di Francesco Acerbi, passato dalla lotta al tumore alla prima maglia azzurra. Okaka dopo il gol è in fiducia, è lui a raccogliere un break di Antonelli e a provare a servirlo sulla corsa ma il genoano manca l'aggancio. L'ultimo brivido è su una punizione albanese dalla trequarti: sale anche Berisha ma lo schema non riesce, vince l'Italia operaia, quella che Conte vorrebbe vedere più spesso. [[ge:rep-locali:rep-genova:100881350]] ITALIA-ALBANIA 1-0 (0-0) ITALIA (4-3-3): Sirigu (27′ st Perin); De Silvestri, Bonucci (36′ st Acerbi), Moretti, Antonelli; Parolo, Aquilani, Bertolacci (25′ st Bonaventura); Cerci (32′ st Gabbiadini), Destro (19′ st Matri), Giovinco (19′ st Okaka). A disp. Criscito, Poli, Rossettini, Rugani, Sturaro. All. Conte. ALBANIA (4-5-1): Berisha; Hysaj (28′ st Ajeti), Cana, Mavraj, Agolli; Abrashi (26′ st Shala), Memushaj; Lila (45′ st Rama), Kukeli (21′ st Roshi), Lenjani (41′ st Balaj); Cikalleshi (33′ st Salihi). A disp. Bulku, Curri, Frasheri, Kapllani, Karabeci, Sheni, Vajushi, Vila. All. De Biasi. ARBITRO : Harkam (Austria). RETE : 37′ st Okaka Argomenti nazionale italia nazionale albania Leggi i commenti I commenti dei lettori 
None Leggi i commenti I commenti dei lettori 
GENOVA - "Sono solo, ma non resto a perdere tempo. Difendo un prodotto in via d'estinzione. Basta parlare Di Balotelli, abbiamo tanti altri problemi". Antonio Conte è un concentrato di polemiche nel post partita di Genova dove l'Italia ha battuto l'Albania : ''Sono passati tre mesi, e comincio ad avere le cose abbastanza chiare. Tutti dicono che il momento è difficile, che bisogna cambiare. Poi ti giri, e vedi che sei solo. Su 6 partite ne abbiamo vinte 5 e pareggiata una. C'è chi può storcere la bocca o meno ma noi continuiamo a lavorare con ragazzi che lavorano per restare nel circuito della Nazionale. Noi dobbiamo stare zitti e lavorare. Mi è piaciuta molto la partita, abbiamo giocato contro una squadra che ha schierato i titolari e che ha pareggiato con la Francia e battuto il Portogallo. Armiamoci, giovani e vecchi, non ci aiuta nessuno e dobbiamo fare da soli. Stiamo lavorando su tutti, dovete avere pazienza e fare lavorare le persone. Dovete avere pazienza". [[ge:rep-locali:repubblica:100885863]] Ancora innervosito per le critiche piovutegli addosso dopo il pari con la Croazia, Conte è quindi tornato a chiedere un maggiore aiuto per la sua Nazionale anche da parte dei club. Il prossimo appuntamento ufficiale è a marzo. "Cercheremo di lavorare, fare qualche riunione un po' per capire com'è la situazione in generale. Vedo troppe parole e pochi fatti. Sono venuto con grande voglia di lavorare, è l'unica cosa che so fare. Devo essere messo nelle condizioni di farlo: se mi sopportate così bene, altrimenti diventa un problema, un problema serio... La nazionale è vista solo come un fastidio, se poi viene dopo tutto allora mettiamoci la mano sulla coscienza. Sono solo e non sto qui a perdere tempo". ''Prima ero allenatore di club e vedevo solo le mie cose, ora la prospettiva è diversa'', prosegue il ct che precisa di non avercela con la Federcalcio, ''Ha cominciato un lavoro e anche ascoltandomi mi auguro faccia qualcosa di positivo''. Non è disposto a fare nomi ''di x o di y, perche' parlo di tutti, e chi vuole intendere intenda''. Chiusura, ancora a toni alti, su Balotelli: "Trovo ancora ridicolo e assurdo che con tutto quel che succede, che con tutti i problemi che ci sono, si parli ancora di Balotelli, se va in discoteca o no, Ora vediamo se l'Italia è davvero amata come dicono. Sto cercando  di riformare un prodotto in via di estinzione, e voi vedete solo Balotelli. Non ho la bacchetta magica, so solo lavorare, lavorare, lavorare. Sapete tutti che sono un tipo che non le manda a dire: alle volte si mette la testa sotto la sabbia per non vedere i problemi. Ma io non sono venuto qui per perdere tempo''. [[ge:rep-locali:repubblica:100888947]] Tra i più soddisfatti, Stefano Okaka, che bagna l'esordio con la rete: "Anche senza la deviazione sicuramente entrava... Pensavamo di vedere tutte bandiere azzurre e invece erano tutte albanesi - ha detto l'attaccante della Sampdoria. E' stata una bella giornata di festa e l'Italia da questo punto di vista sta crescendo. Vuol dire che gli albanesi si sono integrati bene a Genova". Mihajlovic ha avuto un ruolo importante nella sua rinascita: "Penso che sia stato fondamentale per me, fin dal primo giorno abbiamo avuto un rapporto padre-figlio, mi ha cambiato sotto tanti punti di vista e riesce a farmi dare il massimo trattandomi da persona onesta, lo ringrazierò per sempre perchè mi ha rilanciato nel grande calcio - aggiunge Okaka -. Ho perso 5-6 anni? Ho iniziato a giocare a 15 anni, a 20 anni per qualcuno ero già vecchio...Ma mi è servito anche questo". Bonucci invece torna sulle dichiarazioni rese prima della gara da Conte: "Quanto detto è la realtà dei fatti. Il mister conosce il calcio italiano andando in giro e di sicuro serve pazienza, stasera c'era la possibilità di testare tantissimi giocatori che hanno risposto alla grande. E' un motivo in più per dare fiducia a questo progetto che con un allenatore come Conte farà tornare l'Italia forte. E' difficile entrare nella testa del ct, ma se posso dire la mia è vero, e lo confermano le statistiche, che gli italiani in campo sono pochi e un ct fa fatica a trovare giocatori validi, alternative valide perchè l'Italia torni a essere la squadra che tutti temevano. Ma - prosegue il difensore della Juventus, stasera capitano azzurro - con Conte c'è un progetto importante, un gioco, un'organizzazione, e questo è l'obiettivo da perseguire. Non è facile, se la giocano tutti. L'obiettivo è qualificarci agli Europei, sicuramente ci riusciremo, e quando siamo qui calarci nella mentalità del mister, che è correre e sacrificarsi l'uno per l'altro". DE BIASI: NON ERAVAMO AL MEGLIO - Alla guida dell'Albania c'è l'italiano Gianni De Biasi, comunque soddisfatto della prova della sua squadra. ''Non eravamo in condizione ottimale come venerdì, giocare dopo quattro giorni e con i viaggi che sembravano un'odissea non ci ha aiutato: non avevamo energia per mettere in campo quello che facciamo solitamente ma penso che i ragazzi non abbiano demeritato. I nostri obiettivi? Sappiamo che la strada da fare è ancora molta, siamo in un girone difficile con squadre che hanno giocatori di altissimo livello. Se ci ridaranno quello che ci spetta di diritto contro la Serbia possiamo sperare nei playoff arrivando terzi nel girone. Stasera è stata una buona festa di calcio, in tutti i paesi troviamo sempre tanti tifosi albanesi''. Argomenti nazionale italia antonio conte Leggi i commenti I commenti dei lettori 
Antonio Conte voleva un'Italia affamata, agguerrita, operaia. Il test di Marassi contro l'Albania non ha deluso le attese del commissario tecnico, costretto a lanciare una selezione "sperimentale" dopo l'impegno delicatissimo contro la Croazia. Decide uno dei tanti esordienti, che proprio sul campo del Ferraris sta diventando calciatore di livello grazie al lavoro minuzioso di Sinisa Mihajlovic, archiviando anni di promesse disattese. Stefano Okaka Chuka mette la testa sul corner di Jack Bonaventura, ringrazia la deviazione decisiva di Salihi e va a festeggiare per il gol vittoria. L'attaccante scuola Roma, entrato a gara in corso, è forse il simbolo di quello che il tecnico azzurro ha in mente per il nuovo corso: uomini magari dai nomi non eclatanti ma pronti a dare tutto per la maglia. [[ge:rep-locali:rep-genova:100881350]] TANTI MODULI - Nella serata in cui l'incasso viene devoluto interamente alla città di Genova, costantemente colpita dalle alluvioni nell'ultimo mese, Conte parte con il 4-3-3. E' significativo che nel tridente d'attacco non ci sia nessun titolare inamovibile nei propri club: Cerci e Giovinco sono riserve di Atletico Madrid e Juventus, Destro è chiamato domenica dopo domenica a lottare per una maglia nella Roma. In cabina di regia c'è Aquilani ma l'uomo caldo in avvio è senza dubbio Cerci, che al 12′ riceve un invito intelligente di Bertolacci e spara con il destro sul corpo di Berisha, uno dei quattro"italiani" a disposizione di De Biasi: gli altri sono Memushaj, Cana e Hysaj. Il primo blocco del match non è esaltante, il ct decide di mischiare un po' le carte. La posizione di Antonelli e De Silvestri varia a ripetizione, con il doriano che si alterna tra il ruolo di terzo centrale e di esterno destro e il genoano che a volte fa il terzino e a volte si trova quinto di sinistra nel 3-5-2. E' l'esperimento più rilevante della serata, visto che potrebbe essere replicato in gare ufficiali: non più due giocatori prettamente difensivi come accaduto inizialmente con la Croazia, quando sulle fasce agivano De Sciglio e Pasqual, bensì una corsia più protetta e l'altra affidata a un mattatore come Cerci. [[ge:rep-locali:rep-genova:100891288]] BELLA PARTITA - Alla mezz'ora l'ex granata pesca Giovinco sul dischetto in occasione di una punizione da destra, inguardabile la conclusione di prima intenzione dello juventino, partito a sinistra e ritrovatosi ben presto al fianco di Destro. Il romanista cerca il bersaglio grosso tre giri d'orologio più tardi con una botta da fuori area, pallone a lato. Marassi trema - non tanto in realtà, vista la netta maggioranza di tifosi albanesi sugli spalti - quando un'incomprensione tra De Silvestri e Aquilani lancia Cikalleshi. Destro violentissimo da fuori dell'unica punta balcanica, palo pieno. Risposta azzurra affidata a Bertolacci, Berisha alza in corner. La frazione si chiude con la giocata tipica di Cerci, che stringe da destra per dare sfogo al mancino, sempre attento l'estremo della Lazio, che in avvio di ripresa ipnotizza Giovinco dopo una bella azione confezionata da Cerci e Destro. Meno sul pezzo Sirigu, che rischia il disastro su retropassaggio di Moretti: la pressione di Cikalleshi induce in errore il portiere, Lenjani raccoglie il flebile rinvio ma perde l'attimo per calciare a rete. L'occasione più grande capita sul piede di Destro, messo davanti a Berisha dal solito Cerci. L'attaccante della Roma spreca malamente mettendo a lato. [[ge:rep-locali:rep-genova:100891564]] CAMBI, INVASIONI E OKAKA - La gara ora è divertente, Sirigu si conferma in serata no respingendo male un destro di Lenjani, Cerci calcia troppo su Berisha col sinistro. Iniziano i cambi, l'attacco azzurro diventa tutto genovese con gli ingressi di Matri e Okaka, subito vicino al gol dopo aver protetto palla in area su assist del genoano. Sirigu smanaccia come può una punizione di Memushaj, poi il match si addormenta per una decina di minuti, fra sostituzioni e invasioni di campo. Sono ben tre i tifosi albanesi ad entrare sul terreno di gioco in vari momenti della gara, con il primo che strappa anche l'autografo sulla bandiera da parte di Cana. Il vantaggio arriva a 8′ dalla fine, subito dopo l'ingresso di Francesco Acerbi, passato dalla lotta al tumore alla prima maglia azzurra. Okaka dopo il gol è in fiducia, è lui a raccogliere un break di Antonelli e a provare a servirlo sulla corsa ma il genoano manca l'aggancio. L'ultimo brivido è su una punizione albanese dalla trequarti: sale anche Berisha ma lo schema non riesce, vince l'Italia operaia, quella che Conte vorrebbe vedere più spesso. ITALIA-ALBANIA 1-0 (0-0) ITALIA (4-3-3): Sirigu (27′ st Perin); De Silvestri, Bonucci (36′ st Acerbi), Moretti, Antonelli; Parolo, Aquilani, Bertolacci (25′ st Bonaventura); Cerci (32′ st Gabbiadini), Destro (19′ st Matri), Giovinco (19′ st Okaka). A disp. Criscito, Poli, Rossettini, Rugani, Sturaro. All. Conte. ALBANIA (4-5-1): Berisha; Hysaj (28′ st Ajeti), Cana, Mavraj, Agolli; Abrashi (26′ st Shala), Memushaj; Lila (45′ st Rama), Kukeli (21′ st Roshi), Lenjani (41′ st Balaj); Cikalleshi (33′ st Salihi). A disp. Bulku, Curri, Frasheri, Kapllani, Karabeci, Sheni, Vajushi, Vila. All. De Biasi. ARBITRO : Harkam (Austria). RETE: 37′ st Okaka Argomenti italia albania ferraris nazionale genova 
ROMA - La Copra Piacenza si arrende al tie break 3-2 (25-22, 22-25, 23-25, 26-24, 15-12) in Belgio contro il Roeselare. Nella seconda giornata di Champions league arriva la seconda sconfitta, sempre al quinto set, per la squadra emiliana e cammino verso la qualificazione che si complica. In totale, tra campionato e coppa, si tratta del quarto ko di fila per la formazione allenata da Andrea Radici. La Copra gioca a tratti, spesso è confusionaria e sembra scollegata nei vari reparti. Tanti errori e occasioni sprecate che costano cari. I biancorossi spesso si aggrappano alle giocate di Le Roux che chiude con 28 punti (tre ace e tre muri vincenti), top scorer della serata. Ma non basta per arginare la volontà e la grinta di un avversario apparso per lunghe fasi più squadra rispetto a Piacenza. Capitan Zlatanov spinge sull'acceleratore realizzando 16 punti, seguito da Kohut con 13 punti (67 per cento in attacco), ma le difficoltà dei detentori della coppa Italia sono soprattutto nello sviluppo di un gioco continuo. Anche i dieci ace contro i soli quattro firmati Knack non danno la svolta. La Copra, problemi societari a parte, è ancora alla ricerca di un'intesa tra la panchina e la squadra, viste le tante novità arrivate in estate. Viceversa la squadra di casa confeziona la seconda vittoria consecutiva e guarda al futuro con ottimismo. Tuerlinckx con 22 punti è il migliore della formazione di casa, con il prezioso contributo di Rousseaux con 14 punti. Primo set piuttosto equilibrato con Piacenza che regala il primo break della partita ai padroni di casa. Gli emiliano sbagliano troppo in attacco e per il Roeselare diventa tutto più facile. Per fortuna Vermiglio e compagni riescono a rientrare in partita grazie a un paio di servizi vincenti e con un muro più efficace. Nel finale ancora qualche sbavatura per la formazione italiana e vantaggio Knack. Nel secondo set basta poco a Piacenza per ripartire con il piede giusto. La Copra è più determinata, attenta e gioca con maggiore pazienza nel cambiopalla: Zlatanov e compagni scappano via. I biancorossi restano avanti  per tutto il parziale e devono fare i conti con qualche tentativo di risalita del Roeselare. Nel finale i belgi si avvicinano tanto, ma Piacenza conserva quel break necessario a pareggiare i conti. Terzo set combattuto con Piacenza che fatica a staccare gli avversari. La spinta decisiva arriva dalle mani di Le Roux, autentico punto di riferimento offensivo per le scelte tattiche del palleggiatore Valerio Vermiglio. Come al solito quando si avvicina il traguardo la Copra rallenta. I campioni del Belgio con un parziale di tre a zero si aggrappano al match e costringono gli ospiti a giocare punto a punto nella fase finale. Però l'esperienza del gruppo emiliano prevale, conserva il vantaggio sufficiente a timbrare il sorpasso. Quarto set nervoso e partita che si infiamma. Nel finale di set Piacenza ha la sfida in mano e getta via una grossa occasione. Ai vantaggi i padroni di casa vanno al tie break. Quinto set con Alletti al centro in campo al posto di Ostapenko. Roeselare viaggia sulle ali dell'entusiasmo e ottiene il break vincente che conserva fino a raggiungere la seconda vittoria in due partite di Champions. Mercoledì, sempre alle ore 20.30, tocca alla Sir Safety Perugia. Gli umbri, primi nella classifica provvisoria della pool G dopo il successo con Ankara del primo turno, volano in Francia ospiti del Tours Vb (palasport "Robert Grenon") per la seconda giornata della league round della massima competizione europea. Il tecnico Nikola Grbic ha potuto preparare con cura e nei minimi dettagli la sfida contro la formazione francese, approfittando della pausa in campionato di domenica scorsa. L'allenatore può contare sull'intera rosa a disposizione. Anche il libero Andrea Giovi, reduce da un lungo infortunio, è pienamente recuperato e reduce da una settimana di lavoro con i compagni. Comunque il serbo pare intenzionato a presentare in campo la "formazione tipo" delle ultime uscite ufficiali con De Cecco ed Atanasijevic diagonale di posto due, Buti e Beretta coppia di centrali, Maruotti e Fromm a ricevere e schiacciare e Fanuli a presidiare la seconda linea. Tutti "caldi" e pronti in caso di necessità i vari Sunder, Barone, Vujevic, Tzioumakas e Paolucci che in questo avvio di stagione hanno dato danno ampie garanzie e soluzioni tattiche a coach Grbic. Perugia affronta una squadra da tanti anni protagonista in Champions e che punta al passaggio del turno. I francesi sono reduci da una brutta sconfitta in Belgio al tie break nella prima giornata a Maaseik (nella quale i francesi conducevano due set a zero). Il Tours è una compagine di qualità, compatta, con le classiche caratteristiche delle squadre francesi e con diversi giocatori di spessore internazionale. Il tecnico brasiliano Mauricio Motta Paes è alla guida della squadra dal 2011 e per il match contro la Sir Safety non dovrebbe avere a disposizione l'opposto ceco Konecny. Per cui è probabile che opti per una soluzione con tre schiacciatori mandando in campo il belga Klinkenberg, il canadese Hoag e l'italiano Oleg Antonov, lo scorso anno protagonista a Cuneo e quindi ex compagno di reparto di Maruotti. In regia ci sono il francese, nel giro della propria nazionale, Bazin e il portoghese Pinheiro (un passaggio in Italia a Taranto nella stagione 2004-2005) con quest'ultimo che sembra favorito per una maglia da titolare. Al centro attenzione alla coppia "made in Usa" formata da Smith e Mc Donnell, abile nel gioco d'attacco e pericolosa a muro, mentre le chiavi della seconda linea sono affidate all'esperienza ed alla classe del libero Exiga, atleta con un lusinghiero passato in Italia tra Monza e Macerata (dove ha conquistato lo scudetto nel 2012). Insomma tanta esperienza internazionale e un gioco ben rodato sono le armi del Tours. Argomenti volley volley champions league Leggi i commenti I commenti dei lettori 
ROMA – La Germania conferma di essere con merito campione del mondo. Nella prestigiosa sfida tra le ultime due squadre vincitrici della rassegna iridata, piega per 0-1 a Vigo la Spagna. Decide un gol all'89' di Kroos, un tiro da fuori che si insacca complice una incertezza del portiere spagnolo. In campo fra gli spagnoli anche gli 'italiani' Callejon e Morata, mentre fra i tedeschi nel primo tempo si è infortunato seriamente alla spalla Muller. L'INGHILTERRA VINCE IL DERBY CON LA SCOZIA  - Successo esterno anche nell'altra attesa amichevole della serata, quella di Glasgow tra Scozia e Inghilterra. Gran protagonista al Celtic Park è stato Rooney, autore di una doppietta decisiva (47' e 85'). Gara aperta dal gol di Chamberlain al 32' e invano riaperta all'82' dai padroni di casa con Robertson. IL PORTOGALLO BEFFA L'ARGENTINA -  I minuti finali sono stati decisivi anche per la finalista di Brasile 2014, ovvero l'Argentina, beffata in pieno recupero a Manchester dal Portogallo. Ti aspetti Messi o Ronaldo e invece a decidere la sfida è stato Guerreiro su assist dell'ex interista Quaresma al 91'. Nell'Argentina, partita inizialmente con il tridente Pastore-Higuain-Messi, hanno giocato dal primo minuto Roncaglia e Biglia mentre solo nella ripresa sono stati impiegati gli juventini Pereyra e Tevez. FRANCIA E BRASILE OK, MIRANDA KO  - La Francia ha riscattato la brutta figura con l'Albania piegando per 1-0 la Svezia. Ha deciso la sfida una rete nel finale di Varane. Poco dopo Benzema ha fallito il penalty del possibile raddoppio. Bene anche il Brasile di Dunga che ha battuto 2-1 l'Austria a Vienna. Allo stadio Ernst-Happel la partita si sblocca al 64′ grazie al colpo di testa vincente di David Luiz su assist di Oscar. Undici minuti dopo il pareggio di Dragovic che dal dischetto batte il portiere Alves dopo un rigore concesso per un fallo di Oscar su Weimann. La Seleçao vuole la vittoria e, all'82′, Firmino realizza la rete che chiude il match. Unica nota stonata per i verdeoro, l'infortunato del centrale brasiliano dell'Atletico Madrid Miranda, che ha riportato al 28′ una lesione muscolare alla coscia sinistra. Un ko che ne mette in serio dubbio la presenza contro la Juve nella decisiva sfida di Champions League del prossimo 9 dicembre. CAPELLO RITROVA IL SORRISO  - Sempre più contestato in patria, Fabio Capello ha ritrovato parzialmente il sorriso conducendo la Russia alla vittoria in Ungheria: nell'1-2 finale hanno messo lo zampino Ignashevich (49') e Kerzhakov (80'). Poi finale in lieve affanno dopo la rete dei magiari con Nikolic (86'). GRECIA KO ANCHE SENZA RANIERI  - In attesa di trovare un nuovo ct, la Grecia certo non ha beneficiato dell'allontanamento di Claudio Ranieri. Contro la Serbia, anch'essa lasciata orfana in settimana da Advocaat, la formazione ellenica è stata sconfitta nuovamente in casa per 0-2. A segno Petrovic al 60′ e Gudelj al 92′. Brilla, invece, la Svizzera di Petkovic che ha bloccato nel finale sul 2-2 grazie a un gol di Frei all'87' la Polonia, che sta dominando il gruppo di qualificazioni agli Europei dove è la Germania. HAMSIK IN GOL CON LA SLOVACCHIA  - Tra le tante altre gare da segnalare anche la vittoria per 2-1 della SlovacchiA sulla Finlandia con Marek Hamsik protagonista. Il centrocampista del Napoli ha realizzato al 7' la rete del momentaneo 2-0 dopo  vantaggio immediato di Holosko al 1'. Poi l'autorete di Hubocan, al 47′ ha fissato il risultato sul definitivo 2-1. Argomenti amichevoli Leggi i commenti I commenti dei lettori 
