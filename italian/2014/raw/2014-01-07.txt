
LONDRA - Un elicottero delle forze armate statunitensi è precipitato lungo le coste del Norfolk, nell'Inghilterra orientale, a poco più di 200 chilometri a nord-est di Londra. Tutti morti i quattro membri dell'equipaggio. Si trattava di un Sikorsky HH-60G Page Hawk, versione per l'aeronautica del più noto Blackhawk. Era decollato dalla base di Lakenheath in Suffolk per un'esercitazione di routine ed è precipitato intorno alle 18 ora locale nella zona di Cley, a soli 80 chilometri di distanza dalla base Raf Lakenheath, nel Suffolk, dove sono di stanza anche truppe Usa. Al momento dell'incidente l'elicottero volava basso e l'area, come il resto dell'Inghilterra, era investita da una terribile ondata di maltempo. Ma le cause dello schianto devono essere ancora accertate. Il punto di impatto è stato individuato sulla terraferma. Per le ricerche è stata chiusa una zona di 400 metri di perimetro e sono state comunque chiamate in causa anche tre unità della Guardia Costiera. 
None Leggi i commenti I commenti dei lettori 
Le prime parole di Adilson Tavares Varela, in arte Cabral , appena atterrato a Genova sono state: "Sono felicissimo di essere qui, per me questa è una grande occasione di rilancio. Non conosco Gasperini, ma non vedo l'ora di parlare con lui per capire il suo calcio e come intende farmi giocare. Quando ho saputo che la trattativa con il Genoa era in dirittura d'arrivo, mi sono visto alla televisione la partita con il Sassuolo e la squadra rossoblù mi è davvero piaciuta. Il Genoa mi ha fatto un'ottima impressione, credo che insieme potremo fare molto bene". [[ge:rep-locali:rep-genova:75367423]] Cabral, è stata un'operazione low cost per il Grifone. L'ha condotta Alessandro Beltrami, l'agente ticinese che al Genoa aveva già portato Behrami. Il prestito del centrocampista capoverdiano con passaporto svizzero è costato infatti soltanto 150 mila euro, il Genoa ha poi un diritto di riscatto fissato a un milione e 500 mila euro. Il tempo dirà se si è trattato di un giocatore utile alla causa e se varrà la pena riscattarlo. Il Sunderland di Paolo Di Canio l'aveva prelevato in estate a parametro zero dal Basilea, ma in Premiere League il mediano di Capo Verde ha giocato solo la prima partita, quella persa in casa col Fulham, poi solo panchina e tribuna. E le cose non sono cambiare nemmeno quando è stato esonerato Di Canio. Insomma, l'impatto col calcio  inglese non è stato dei più positivi. Eppure Cabral, che è cugino di Gelson Fernandez, l'ex giocatore di Chievo e Udinese, attualmente al Friburgo, con il Basilea in Svizzera aveva vinto tutto: quattro titoli e tre coppe nazionali. Lo  scorsa stagione è arrivato alle semifinali di Europa League e l'anno precedente agli ottavi di Champions. Proprio nella coppa più importante, anche grazie ad un suo gol, il Basilea aveva sbancato l'Olimpico: 3 a 2 alla Roma. In mattinata le visite mediche e al pomeriggio,  con la ripresa degli allenamenti, sarà in campo a Pegli. Gasperini cercava un  nuovo Juric e certamente Cabral non ha quelle caratteristiche. Non è un giocatore tattico, ma un mediano di rottura dai grandi mezzi atletici. Ma se l'accordo è che tutti gli acquisti devono essere condivisi da presidente e allenatore, significa che c'è stato anche l'assenso del tecnico di Grugliasco. L'articolo completo su Repubblica Argomenti genoa cabral 
Tempo di bilanci. Come ogni inizio gennaio, molte testate giornalistiche tirano le somme dell'anno appena concluso, stilando classifiche tra il meglio e il peggio, azzardando classifiche e proiezioni, condivise o meno dal pubblico di lettori. Anche l'"Artribune", la nota piattaforma di contenuti e servizi sull'arte e la cultura contemporanea diretta da Massimiliano Tonelli, dichiara in un lungo articolo la sua personale graduatoria degli eventi 2013 da non dimenticare. E, nel farlo, premia in più di un'occasione Napoli. E' infatti il Museo Madre a vincere il titolo di "migliore in Italia", soprattutto grazie al "rilancio notevole  - si legge - che Pier Paolo Forte e Andrea Viliani sono riusciti a mettere in piedi, quando ogni speranza era perduta". Il pezzo allude alla crisi vissuta dal palazzo di via Settembrini nel dicembre 2011, quando, tra critiche e polemiche sulla gestione dei fondi, la chiusura definitiva sembrava imminente. E se Londra e Milano sono rispettivamente le migliori città in Europa e in Italia nel panorama artistico (l'ultima soprattutto per l'"Expo 2015", citato come "miglior progetto futuro"), Napoli ritorna nella figura di Alfonso Artiaco, curatore della "miglior galleria d'arte sul territorio nazionale", aperta poco più di un anno fa a Palazzo de Sangro di Vietri a piazzetta Nilo. Ultima menzione è sul progetto di Gian Maria Tosatti (citato come "primo tra i giovani artisti"), 33enne di Roma, ma partenopeo d'adozione, per "la sua azione su Napoli, che ha attivato energie incredibili". L'Artribune si riferisce a "La peste", installazione sul portale della chiesa dei Santissimi Cosmo e Damiano (chiusa dalla Seconda Guerra mondiale e appositamente riaperta per l'occasione). L'opera è la prima del ciclo dedicato alle "Sette stagioni dello spirito", che interesserà altrettante aree della città fino ad aprile 2015. Il progetto è promosso dalla Fondazione Morra, con il patrocinio della Fondazione Donnaregina, Regione Campania, Comune e Soprintendenza ai Beni Architettonici,  di Napoli. Argomenti madre 
La Sampdoria è vicinissima al centrocampista offensivo del Boca Juniors Leandro Paredes. Arriverà a Genova tramite la Roma, che non può tesserarlo in quanto extracomunitario. Ma piace anche Rolando Bianchi. "La Sampdoria? Per Rolando sarebbe una piazza importante". Lo dice Riccardo Bianchi, agente dell'attaccante del Bologna. Si cerca un'intesa con i felsinei sulla base di uno scambio con Nicola Pozzi. Ma si attende l'incontro che l'entourage di Bianchi avrà con la società rossoblù probabilmente tra domenica e lunedì per capire le intenzioni del Bologna sul futuro dell'attaccante. Argomenti paredes sampdoria 
