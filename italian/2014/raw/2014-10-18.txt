REGGIO EMILIA – Non poteva chiedere di meglio Cesare Pancotto per celebrare la sua panchina numero 1000 in carriera (tra serie A, Coppa Italia e Coppe Europee in 29 stagioni da capo allenatore). La sua Cremona passa con un canestro a fil di sirena a Reggio Emilia (69-70) aggiudicandosi l'anticipo della seconda giornata del massimo campionato di basket dopo un confronto per quaranta minuti sul filo dell'equilibrio. E così la Vanoli, ancora senza Luca Vitali, ma con il prezioso rientro di Mian, dopo lo stop con la corazzata Milano rompe il ghiaccio beffando la Grissin Bon proprio mentre gli emiliani pregustavano il secondo successo, che li avrebbe portati al comando da soli, almeno per una notte, in attesa del completamento del turno. L'EX PANCOTTO FIRMA IL COLPACCIO A REGGIO EMILIA  - E' il successo dell'ex, quello dell'esperto coach di Porto San Giorgio, che tra le 13 formazioni allenate ha guidato anche Reggio Emilia (nella stagione 1986-87). Non riesce dunque il team emiliano, reduce dall'affermazione infrasettimanale in Eurocup contro il Bamberg, a bagnare l'esordio davanti al proprio pubblico con una vittoria dopo che aveva cominciato il torneo passando a Trento. Certo hanno un peso le assenze nella squadra di Menetti, costretto a rinunciare ad elementi importanti come Drake Diener, Silins, Darjus Lavrinovic e Pini. Non a caso, la società reggiana è tornata sul mercato (l'ex Milano Hairston è la prima scelta). E alla lunga le poche rotazioni incidono su quello che è il suicidio perfetto inscenato dalla formazione locale buttando al vento la partita con un paio di palloni persi nel finale che gridano vendetta e una percentuale dalla lunetta, appena il 60%, che in un match perso di un punto ha un'importanza capitale. MATCH SUL FILO DELL'EQUILIBRIO AL PALABIGI  - Avvio equilibrato, Reggio è macchinosa in attacco, Cremona più lucida e rocciosa in retroguardia. A spezzare l'equilibrio ci prova Lavrinovic con la "bomba" che, al 6′ inchioda il tabellone sul 12-6 pro Reggio. Pancotto chiama subito time-out registrando i meccanismi, ed i suoi lo ripagano con un break di 11-2 che ribalta il parziale e manda la Vanoli al +3 sul finire della frazione (14-17). L'avvio dei secondi dieci minuti vede i padroni di casa entrare in campo con maggiore intensita'; in particolare grazie alla "verve" dei giovani Della Valle e Pechacek (molto bene in questa fase il ceko) la Grissin Bon ritrova il bandolo della matassa e riprende un piccolo margine (27-24) al 5′. Nel finale gli arbitri perdono un po' la trebisonda e dalla bagarre trae qualche vantaggio in più la Vanoli che impatta. Tornando poi dall'intervallo lungo con ancora in mano l'inerzia della gara, tanto è vero che riesce a piazzare subito un minibreak di 5-0; a cui Reggio, di grinta e fisicita', oppone un contro parziale di 6-0 sull'asse Cinciarini-Kaukenas. Polonara e compagni sbagliano tiri liberi importanti, ma in difesa mordono i garretti agli avversari e mantengono un, sia pur risicato margine: 46-43 al 7′. CLARK E HAYES SPINGONO CREMONA, BEFFA PER GLI EMILIANI  - Nessuna delle due formazioni, peraltro, ha la forza per dare una spallata e si arriva all'ultimo quarto sul 53-50 per i biancorossi. Ed è nei primi minuti dello stesso che la Grissin Bon prova ad azzannare la partita. E lo fa col suo "bimbo d'oro", il 18enne Federico Mussini che si prende un tiro da 3 di importanza capitale, che insacca e permette ai suoi di andare sul +8 (58-50). Tuttavia è noto che una squadra allenata da Cesare Pancotto non molla mai, e infatti nel giro di pochi minuti la Vanoli, sospinta da Cameron Clark, torna al -3, quando alla sirena mancano cinque giri di lancette. Dal quel momento regna sovrano l'equilibrio ma a dieci secondi dalla fine, con i suoi in vantaggio di un punto, Kaukenas perde palla a beneficio di Hayes che insacca in contropiede. L'ultima azione della partita è biancorossa, ma il tiro alla disperata di Kaukenas si infrange sul ferro. REGGIO EMILIA  -  CREMONA 69  -  70 (17-19, 32-32, 53-50) REGGIO EMILIA: Mussini 7, Polonara 9, Della Valle 6, Pechacek 2, Lavrinovic K. 11, Kaukenas 8, Cervi 12, Cinciarini 14. N. e.: Pini e Rovatti. All.: Menetti. CREMONA: Hayes 13, Gazzotti 2, Mian 7, Campani 2, Ferguson 13, Mei, Clark 21, Poscic, Bell 12. N. e.: Buzzetti. All.: Pancotto. ARBITRI : Mazzoni, Borgioni, Caiazza. NOTE : Tiri da 3: Reggio Emilia 5/17, Cremona 6/32; tiri liberi: Grissin Bon 18/29, Vanoli 14/16. Usciti per 5 falli: Polonara e Clark. Spettatori 3500. Argomenti basket serie a cremona basket reggio emilia basket Leggi i commenti I commenti dei lettori 
E così la Juve si è riavvicinata alla Juve: un solo punto di distacco divide adesso le due regine del campionato italiano. La Roma si è sbarazzata facilmente del Chievo, con il solito gol di Destro, che trova sempre il modo per farsi apprezzare e non sta certo lì ad immalinconirsi in panchina. Ogni volta che viene chiamato in causa, la risposta è fragorosa e puntuale. Dimostrazione di grande carattere, di grande equilibrio, qualità da mettere insieme  al formidabile fiuto del gol. In fondo ciò che ha dimostrato anche Ljaijc, un altro che si fa trovare pronto e non si sente assolutamente una riserva. Insomma, alla Roma nessuno si sente giustamente un'alternativa ed è capace, alla chiamata, di prendersi il palcoscenico. E' in fondo il segreto del calcio di oggi: avere rose abbondanti, con una serie infinita di titolari. Ma anche se il pareggio contro il Sassuolo non deve essere interpretato come un campanello d'allarme, perché si può pareggiare e lo juventino Zaza è stato davvero bravissimo, forse la Juve ha adesso un compito indifferibile. Ritrovare il miglior Vidal, e non c'entra come dicevamo il fatto che banalmente la Juve abbia pareggiato una partita dopo sei vittorie di fila. Ma perché Vidal, in un calcio in cui tutti devono sentirsi in discussione, tutti possono aspirare a un ruolo di titolare, è forse uno dei pochissimi a cui non si può rinunciare per troppo tempo. Ecco, la Juve ha assolutamente bisogno di recuperare al massimo il calciatore che più di tutti rappresenta la sua anima: guerriera, coraggiosa, ma anche di grande qualità. Perché Vidal è spesso il primo difensore, il primo muro di centrocampo, il primo anche capace di andare personalmente a rete. Certo, quando hai gente come Pogba, Pirlo, Marchisio, sei comunque adeguatamente coperto. Ma uno come il cileno è indispensabile e in un calcio in cui si parla sempre e comunque di mercato, è facile immaginare e individuare il rinforzo necessario. Appunto lui, Vidal. Argomenti tackle 
REGGIO EMILIA – Massimiliano Allegri, allenatore della Juventus, viene fermato sull'1-1 dal Sassuolo e ai microfoni di Sky Sport spiega i due punti persi a Reggio Emilia. "ABBIAMO ANCHE RISCHIATO"  - "Tutti i nazionali sono rientrati solo giovedì e facendo entrambe le partite  -  dice Allegri -, mentre il Sassuolo veniva da risultati brutti, ma da buone prestazioni. Loro ci hanno messo molto in difficoltà e abbiamo anche rischiato, nonostante il loro portiere sia stato tra i migliori in campo. Loro si sono difesi e noi abbiamo sbagliato abbastanza. Potevamo portarla a casa pur non giocando bene, ma il pareggio va accettato e lavoreremo sulle cose che stasera non sono andate bene". GUARDA I GOL DI SASSUOLO-JUVENTUS "GIOVINCO STA FACENDO BENE"  - "Nel finale ci doveva essere più logica  -  aggiunge Allegri -. Qualche occasione l'abbiamo avuta, ma non l'abbiamo chiusa e alla fine abbiamo pareggiato, tra l'altro concedendo troppe ripartenze al Sassuolo che è la loro forza. Stasera comunque abbiamo tirato poco in porta". Giovinco? "Sta facendo bene. Quando è entrato ha fatto buone giocate. Ho aspettato un po' a metterlo dentro, ma quando è entrato è stato molto utile". [[ge:rep-locali:repubblica:98451961]] "SIAMO NOI IN TESTA ALLA CLASSIFICA"  - Sullo scudetto. "In questo momento siamo in testa al campionato  -  spiega Allegri -. Un pareggio contro un ottimo Sassuolo non pregiudica assolutamente niente. Il campionato è lungo e bisogna dare continuità. Se continueremo così, vincendo sei partite su sette sicuramente vinceremo il campionato". Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - I governi di  Francia, Germania, Italia,  Regno Unito e Stati Uniti condannano con  forza le violenze che dilaniano la Libia e chiedono un'immediata  cessazione delle ostilità, annunciando di essere "pronti ad adottare",  in accordo con il Consiglio di sicurezza dell'Onu, "sanzioni individuali  contro coloro che minacciano la pace, la stabilità e la sicurezza della   Libia o contro coloro che si oppongono o tentino di sabotare il  processo  politico". Nella dichiarazione congiunta diffusa dalla  Farnesina si legge inoltre che la libertà conquistata a caro prezzo sarà  a rischio se sarà permesso a gruppi terroristici internazionali di  insediarsi in territorio libico. Una presa di posizione dai toni duri  che giunge all'indomani dell'ennesima giornata di scontri tra milizie  islamiche e forze fedeli al governo di Tripoli uscito dalle elezioni.  Nei combattimenti di ieri a Bengasi sono rimaste uccise più di 20  persone. L'Occidente prova quindi a far sentire la sua voce di  fronte al caos in cui la Libia è sprofondata dopo il crollo del regime  di Gheddafi nel 2011, con le milizie che avevano combattuto il raìs che  si fanno la guerra. I firmatari del comunicato condannano "i crimini  commessi dai gruppi Ansar al-Sharia e le violenze che si stanno  consumando sul territorio libico, inclusa Tripoli e i suoi dintorni".  "La libertà della Libia, per la quale si è combattuto duramente, è a  rischio se i libici e i gruppi terroristici internazionali sono  autorizzati ad utilizzare la Libia come una zona franca", si legge nel  documento, nel quale si esprime preoccupazione per "gli attacchi di  Khalifa Hifter a Bengasi". "Riteniamo che le sfide relative alla  sicurezza della Libia e la lotta contro le organizzazioni terroristiche  possano essere affrontate in modo sostenibile solamente da forze armate  regolari sotto il controllo di un'autorità centrale, responsabile  dinanzi ad un Parlamento democratico ed inclusivo", prosegue il testo. I  Paesi firmatari sostengono "gli sforzi dell'inviato speciale per la  Libia del segretario generale delle Nazioni Unite, Bernardino Leon, e  incoraggiamo tutte le parti a collaborare con lui. Dopo gli incontri di  Gadames e Tripoli, i negoziati devono essere condotti in buona fede e  adottando politiche inclusive, con l'obiettivo di trovare un accordo  circa il luogo in cui stabilire la sede della Camera dei Rappresentanti,  eletta lo scorso 25 giugno, e su come porre le basi di un governo di  unità nazionale". "Siamo pronti ad adottare, secondo quanto  previsto dalla Risoluzione 2174 del Consiglio di Sicurezza delle Nazioni  Unite, sanzioni individuali contro coloro che minacciano la pace, la  stabilità e la sicurezza della Libia o contro coloro che si oppongono o  tentino di sabotare il processo politico", aggiunge il comunicato. Usa,  Italia, Francia, Germania e Regno Unito concordano "sul fatto che non  possa esistere una soluzione militare alla crisi libica e siamo  particolarmente preoccupati dal fatto che, dopo gli incontri di Gadames e  Tripoli, le parti non abbiano ascoltato gli appelli per un cessate il  fuoco". "Sottolineiamo l'importanza che la comunità  internazionale agisca in modo unito rispetto alla Libia, sulla base dei  principi e delle intese raggiunte nei recenti incontri a New York e  Madrid. Incoraggiamo con forza le parti ad astenersi dall'intraprendere  azioni che potrebbero inasprire le divisioni esistenti, in modo tale da  permettere ai Libici di far fronte a questa crisi nel quadro dei  colloqui agevolati dalle Nazioni Unite", conclude il documento. Argomenti libia guerra civile in libia 
