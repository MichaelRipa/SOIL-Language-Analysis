None Leggi i commenti I commenti dei lettori 
DAYTONA - Drammatico incidente alla 24 ore di Daytona. Nella classe Gtlm il pilota italiano Matteo Malucelli (in team con Bruni, Fisichella e Beretta) a bordo di una Ferrari F458 è stato travolto dalla macchina di Memo Gidley. Ancora da chiarire la dinamica. A quanto pare, dalle prime immagini, la Ferrari dell'italiano aveva improvvisamente rallentato, probabilmente per un guasto al motore; Gidley, che arrivava da dietro a tutta velocità, non ha avuto il tempo di capire cosa stesse succedendo e l'ha colpita in pieno, senza nemmeno frenare. Le immagini dell'impatto sono terrificanti. La gara è stata sospesa, i soccorsi sono arrivati immediatamente sul posto ed entrambi i piloti sono stati portati in ospedale. Dopo un lunghissimo silenzio, è stato diffuso un primo, scarno bollettino medico: i due piloti sono svegli, coscienti, ma la prognosi è riservata per l'esigenza di compiere ulteriori accertamenti e valutazioni sulle loro condizioni fisiche generali. Non è stato precisato se i due piloti abbiano subito traumi importanti o che possano mettere a rischio la loro vita. Argomenti daytona Leggi i commenti I commenti dei lettori 
ROMA – “Abbiamo sfoderato una grande prestazione”. Edy Reja si compiace della gara disputata dalla Lazio contro la Juve. “Eravamo partiti malissimo con 20′ senza fraseggiare ed eravamo preoccupati. Meglio nel secondo tempo, dove abbiamo avuto un po’ di sfortuna e preso due pali. Potevamo vincere la gara, sarebbe stato troppo bello. Speravo di farcela, Klose ha avuto un paio di occasioni ma va bene così, loro anche in inferiorità numerica possono creare problemi. Noi però meritavamo qualcosa in più”. NON E’ STATA FACILE NEPPURE IN 11 CONTRO 10 – La Juve, anche in 10, si è dimostrata comunque un osso durissimo: “Sull’1-1 abbiamo cercato il vantaggio, ma loro hanno giocatori di gran livello, non è facile farli fuori e sapevamo che potevamo avere delle difficoltà a centrocampo e davanti, dove Tevez e Llorente sono sempre difficili da marcare. Siamo mancati in qualche ripartenza, speravo qualcosa in più”. NESSUN CASO MARCHETTI – Fatti i complimenti a Storari per un paio di super interventi, Reja assicura che non esiste un caso Marchetti, finito in panchina per Berisha. “Berisha ha fatto non bene ma benissimo, ha dato sicurezza al reparto, è sereno e sa leggere le traiettorie. Marchetti doveva giocare. Ha avuto problemi fisici in settimana, l’ho visto un po’ pallido prima della gara e mi ha confermato di non stare benissimo. Aveva recuperato dall’influenza di domenica ma per giocare con la Juve bisogna essere al top, e lui non lo era”. Argomenti serie a ss lazio edy reja Leggi i commenti I commenti dei lettori 
Dieci colpi calibro 9 sparati a bruciapelo, un negoziante e un commesso feriti: con ogni probabilità un tentativo di rapina ma non si escludono altre piste. Erano le 20,30, ieri sera, quando un fuoristrada grigio si è fermato nel cortile del negozio “Country Shop” di corso Allamano 123 a Rivoli che vende articoli per animali. Il titolare stava uscendo con l’incasso assieme a due dipendenti. [[ge:rep-locali:rep-torino:76939164]] È stato uno di loro ad accorgersi dei malintenzionati, uno dei quali con il volto coperto da un passamontagna, che si sarebbero messi subito a sparare nonostante i tre si siano gettati a terra: un proiettile ha colpito al ginocchio il proprietario Agostino S., 53 anni, e altri due hanno raggiunto a un gluteo e alla schiena uno dei commessi, Michele S., 42 anni. Dopo gli spari i malviventi sono scappati a mani vuote. Il titolare è stato trasportato al San Luigi di Orbassano mentre il ferito più grave è ricoverato al Cto. I carabinieri della compagnia di Rivoli hanno sentito in caserma fino a tarda sera l’altro dipendente sfuggito ai colpi per ricostruire nei particolari la vicenda. 
None Leggi i commenti I commenti dei lettori 
Argomenti scudetto 2014 Leggi i commenti I commenti dei lettori 
ROMA – Si ferma a 12 la striscia di vittorie consecutive in campionato. La doppia trasferta all’Olimpico non porta bene ai bianconeri che, dopo aver incassato l’eliminazione in Coppa Italia dalla Roma, non riescono ad andare oltre l’1-1 contro la Lazio e rallentano il passo in testa. Ma il punto non può che essere considerato un risultato positivo al termine di una serata in cui per due volte i legni, nel finale, hanno evitato alla squadra di Conte di incassare la seconda sconfitta. UNA JUVE SOTTOTONO – Non è stata una Juve brillante. La squadra, senza Pirlo e Chiellini, ha perso evidentemente due punti di riferimento importanti. E l’espulsione dopo 25’ di Buffon l’ha costretta, inevitabilmente, a correre ai ripari con soluzioni tampone (vedi Pogba esterno sinistro e Tevez intermedio) che l’hanno privata della consueta pericolosità. Detto ciò ha però, ancora una volta, dimostrato la sua straordinaria forza, pareggiando proprio nel momento più difficile con una prodezza di Llorente, al 9° gol in campionato. UNA LAZIO IMPECCABILE – Se la Juve è parsa meno bella del solito gran parte del merito va, comunque, alla Lazio che ha sfoderato una prestazione davvero impeccabile. Ha chiuso tutti i varchi con umiltà e concentrazione, è ripartita appena ha potuto grazie alla buona vena di Klose ed Hernanes e non ha mai rinunciato all’idea di potersi prendere la rivincita contro i campioni d’Italia dopo le due pesanti sconfitte d’inizio stagione. Un obiettivo che solo un pizzico di imprecisione e di sfortuna (vedi i legni colpiti da Klose e Keita) le hanno negato. MARCHISIO CONFERMATO REGISTA – Senza Chiellini, squalificato, Conte ha confermato Ogbonna in difesa, dando un turno di riposo a Pirlo a cui ha preferito Marchisio, riproposto, come con la Samp, in cabina di regia. Sul fronte opposto Reja, privo degli appiedati Onazi e Lulic, ha restituito una maglia da titolare al rientrante Ledesma e ad Hernanes in mezzo al campo, inserendo a sinistra Konko. BUFFON STENDE KLOSE, CANDREVA FA 1-0 – La Lazio è partita accorta badando a non concedere spazi e la Juve ha sofferto. Tanto da andare anche un attimo in bambola al 14’ quando un retropassaggio di Barzagli a Buffon per poco non si è tramutato in assist per Klose che in scivolata, sfruttando un controllo non ottimale del portiere azzurro, ha andato a lato a porta vuota. Il campanello d’allarme non è stato ascoltato dalla difesa bianconera che, al 24’, si è fatta di nuovo sorprendere dall’inserimento tra le linee di Klose su un lancio di Hernanes. Il tedesco ha anticipato Buffon a cui non è rimasto che atterrarlo. Inevitabili espulsione e rigore che Candreva ha trasformato con freddezza, spiazzando Storari, entrato al posto di Asamoah. JUVE IN 10, TEVEZ CENTROCAMPISTA – Conte ha ridisegnato la Juve col 3-5-1, spostando a sinistra Pogba e arretrando in mediana Tevez. La mossa, inizialmente, è sembrata funzionare visto che la squadra ha prodotto il primo pericolo: una girata di sinistro di Llorente su cross di Tevez, bloccata a terra in due tempi da Berisha. Svanito l’effetto reazione dopo il gol, i bianconeri, però, hanno faticato a ritrovare gli automatismi, consentendo alla Lazio di prendere fiducia e riconquistare campo. LA PRODEZZA DI LLORENTE – Proprio nel suo momento migliore la squadra di Reja ha, però, incassato il pari. L’ha realizzato con una vera e propria prodezza Llorente che ha raccolto un cross dalla destra di Lichtsteiner e, con una parabola magica, lo ha insaccato di testa sul palo più lontano. La Juve s’è esaltata e ha subito sfiorato il raddoppio con una girata di Tevez, deviata in angolo da Berisha. PALI DI KLOSE E KEITA – La Lazio, però, non ha tremato e, continuando a crederci, nel finale è andata vicinissima alla vittoria. Prima con Klose, che s’è visto alzare sulla traversa d’istinto da Storari un colpo di testa ravvicinato su punizione-cross di Ledesma e poi col subentrato Keita che ha stampato sul palo un destro a giro dal limite che avrebbe meritato miglior fortuna. Pur non vincendo, quindi, la Juve può continuare a sorridere. La cinque giorni di Roma sarebbe potuta finire ben peggio. LAZIO-JUVENTUS 1-1 (1-0) Lazio (3-4-2-1): Berisha 6.5; Biava 7, Cana 7, Dias 6.5; Cavanda 6.5 (20′ st A. Gonzalez sv), Ledesma 6.5, Biglia 6.5, Konko 6.5; Candreva 6.5 (39 st Keita 6.5), Hernanes 7; Klose 6.5. (22 Marchetti, 95 Strakosha, 2 Ciani, 17 Pereirinha, 28 Vinicius, 85 Novaretti, 4 Crecco, 7 Anderson, 34 Perea, 99 Floccari). All.: Reja. Juventus (3-5-2): Buffon 4.5; Barzagli 6.5, Bonucci 6, Ogbonna 6.5; Lichtsteiner 6.5, Vidal 6, Marchisio 6, Pogba 6, Asamoah 6 (26′ Storari 7); Tevez 6.5, Llorente 7. (34 Rubinho, 4 Caceres, 13 Peluso, 20 Padoin, 21 Pirlo, 33 Isla, 7 Pepe, 12 Giovinco, 27 Quagliarella). All.: Conte. Arbitro : Massa di Imperia 7. Reti : nel pt 27′ Candreva (rigore); nel st 15′ Llorente. Angoli : 6-0 per la Juventus. Recupero : 2′ e 2′. Espulso : nel pt 24′ Buffon per fallo da ultimo uomo su Klose. Ammoniti : Biava e Bonucci per gioco scorretto. Spettatori : 51.000. Leggi i commenti I commenti dei lettori 
ROMA – "Dispiace essersi fermati ma complimenti alla Lazio”. Antonio Conte prende con filosofia il mezzo passo falso contro la Lazio. E preferisce guardare gli aspetti positivi: “La squadra ha dimostrato anche oggi perché è in testa alla classifica. Per chi nutrisse dei dubbi, nelle difficoltà si è vista una Juve che ha continuato a giocare.Volevamo vincere, sia in undici che in dieci. Quello che cerchiamo di inculcare è la mentalità vincente, i ragazzi sanno che le partite si giocano per vincere, anche nella disgrazia, visto che dopo pochi minuti e’ stato espulso il portiere e siamo stati costretti a cambiare l’assetto. Oggi sono emersi gli uomini, oltre che i calciatori”. ESPULSIONE DI BUFFON ESAGERATA – Sul rigore dato da Massa per fallo di Buffon su Klose e la contingente espulsione del portiere della Nazionale Conte ha qualcosa da ridire: "E’ esagerato dare il rigore ed espellere, sia quando capita a noi che ai nostri avversari. Già si punisce dando un rigore, il massimo sarebbe ammonire, ogni tanto invece si ammonisce e si espelle. E’ una regola che non capisco, ci sono troppe interpretazioni”. MOVIMENTO DA MIGLIORARE SULLE PALLE INATTIVE – La Juve è sembrata ancora una volta soffrire troppo sulla palle alte. Conte dà una spiegazione: "Non riusciamo a tenere bene la linea per mettere in fuorigioco gli avversari. Capisco che nelle partite può sopraggiungere un po’ di apprensione ma è sicuramente un movimento che dobbiamo migliorare”. Il tecnico bianconero conclude confermando che: "da qui alla fine del campionato non farò più onferenza stampa alla vigilia”. Segno che l’interpretazione delle sue parole nel pre-gara con la Samp (quando contestò velatamente la società per il mercato di gennaio) non sono state gradite. MARCHISIO: DATA UNA DIMOSTRAZIONE DI FORZA – Claudio Marchisio vede il bicchiere mezzo pieno: ”Volevamo continuare a vincere, specialmente dopo la sconfitta in Coppa Italia. Ma per come si era messa, in 11 contro 10 abbiamo avuto una grande reazione e siamo riusciti a pareggiare. Dispiace perché in 11 contro 11 abbiamo giocato sotto ritmo, non riuscivamo a trovare gli sbocchi giusti per i nostri attaccanti e potevano fare di più. La Lazio difendeva molto bassa e non ci lasciava spazi con i nostri attaccanti che potevano ricevere palla solo spalle alla porta”. Il centrocampista bianconero non vuole sentire parlare di un inizio di calo. ”Che segnale è questo pareggio per chi ci insegue? E’ un segnale per noi che abbiamo rimontato anche in inferiorita’ numerica…”. Argomenti serie a juventus fc antonio conte claudio marchisio Leggi i commenti I commenti dei lettori 
