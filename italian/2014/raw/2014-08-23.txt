LONDRA - I servizi britannici hanno identificato il boia di James Foley, "John il jihadista", ovvero l'uomo dall'accento britannico che compare nel video dell'uccisione del giornalista americano. Lo scrive il Sunday Times . Secondo il domenicale, i jihadisti si dicono pronti a colpire la Gran Bretagna. "Identificato John il jihadista, l'uomo che ha decapitato" Foley, titola il giornale. "MI5 e MI6 hanno identificato il combattente britannico sospettato di avere ucciso James Foley. Lo hanno confermato fonti di alto livello del governo". Ieri il Times aveva citato una rosa di tre sospetti insistendo in particolare su un ex rapper di 23 anni, Abdel Majed Abdel Bary, partito lo scorso anno da Londra per andare a combattere in Siria. Il ministro dell'Interno britannico, Theresa May, ha assunto un impegno preciso per la cattura dell'uomo che ha barbaramente assassinato Foley ma anche per bloccare tutti i jihadisti e i convertiti che dall'Europa intendono unirsi alla "guerra santa": "Dobbiamo fermarli. Dobbiamo impedire che continuino a partire da qui per combattere in Siria e Iraq. Dobbiamo usare tutti i mezzi che la legge ci consente", ha scritto in un articolo a sua firma sul Daily Telegraph , annunciando l'inasprimento di misure per affrontare la minaccia dei jihadismo cresciuto "in casa". La responsabile dell'Home Office interviene in prima persona dopo che l'allarme è tornato alto a Londra diventata il cuore dell'inchiesta che mobilita Scotland Yard e servizi di intelligence alla ricerca di "John il jihadista". Così il Regno Unito si prepara a moltiplicare i ricorsi alla cosiddetta "prerogativa reale" che permette al governo di ritirare il passaporto a chi intende uscire dal Paese per partecipare ad attività terroristiche, ma anche a introdurre misure contro gli estremisti non direttamente coinvolti con il terrorismo. La premessa, avverte May, è che la la lotta contro il terrorismo "continuerà per decenni". Il suo ministero sta dunque preparando una nuova legge che prevede i cosiddetti 'Aspo' (anti-social behaviour orders, restrizioni a soggetti con comportamenti pericolosi) per fermare estremisti e predicatori radicali, le cui tesi non costituiscono un reato per le norme vigenti. Il ministro annuncia inoltre che renderà illegale l'adesione a gruppi con ideologie violente, pur se non coinvolti in attività terroristiche. E anche scuole e organismi locali saranno tenuti a combattere l'estremismo. "Siamo nel pieno di una battaglia generazionale contro un'ideologia estremista di morte", sottolinea May, manifestando quindi la consapevolezza che bisogna dare un segnale subito a un'opinione pubblica scossa, senza aspettare la riapertura del Parlamento il primo settembre. Il premier David Cameron rimane sotto tiro: dopo una serie di riunioni urgenti è tornato in vacanza in Cornovaglia con la famiglia, suscitando non poche polemiche (oggi diversi giornali pubblicano in prima pagina la foto del premier che fa surf). Ma Downing Street rassicura: è sempre raggiungibile e ha la situazione sotto controllo. A Londra intanto ci sarebbero anche agenti dell'Fbi ad affiancare l'intelligence britannica e Scotland Yard nel tentativo di individuare 'John il jihadista'. "Il cerchio si sta chiudendo", spiega uno 007 dell'MI5 al Times . Il raggio delle indagini si è "significativamente ristretto". Sono indagini delicate, condotte con discrezione e da cui trapelano pochi dettagli. La stampa tuttavia avanza alcune ipotesi: secondo il Sun la caccia a "John" e ai suoi complici detti i "Beatles" potrebbe puntare su tre nomi. Rispunta così quello di Abdel Majed Abdel Bary. Di lui si era già parlato perché si sospetta sia il giovane ritratto in una foto recentemente circolata sui social network con in mano una testa decapitata. Bary potrebbe essere il leader di un feroce trio che si fa chiamare "i Leoni", insieme  con Abu Hussein al-Britani di Birmingham e Abu Abdullah a Britani di Portsmouth, entrambi ventenni. Argomenti iraq isis - stato islamico james foley abdel-majed abdel bary 
JEREZ DE LA FRONTERA - Qualcosa in più di una semplice vittoria a cronometro di tipo puramente dimostrativo. La prova contro il tempo a squadre, 12,6 km corse a Jerez de la Frontera, va alla Movistar, la squadra in cui militano Nairo Quintana e Alejandro Valverde. Una prestazione di forza, un tempo notevole (14'13") se si considera il percorso, pieno di curve e rotonde, inadatto non solo al rilancio dell'azione, ma anche al frequente alternarsi in testa a tirare. Come due anni fa, il prescelto della formazione spagnola per indossare la prima maglia rossa è stato lo spagnolo Jonathan Castroviejo, che ovviamente interpreta la cosa come soddisfazione personale tenendo ben chiari i suoi compiti futuri: "Sono felice di aver preso la maglia, abbiamo lavorato duramente in questa stagione per preparare al meglio la cronometro a squadre. Non avevamo stabilito che fossi io a prendere la maglia, abbiamo lasciato tutto al caso. Quintana o Valverde? Le prime salite ci diranno chi dobbiamo sostenere". La Movistar ha preceduto l'italiana Cannondale, a lungo in testa e seconda con un ritardo di 6", e l'australiana Orica-GreenEdge, terza a 7". Ma i grandi avversari di classifica dello squadrone spagnolo hanno perso di più. La Omega Pharma del colombiano Rigoberto Uran perde 11'', a 19'' troviamo la  Tinkoff-Saxo di Alberto Contador, molto atteso dopo la frattura alla tibia rimediata al Tour de France. ''La gamba? Concentrato com'ero a dare il massimo non ci ho proprio pensato'', ha commentato il pistolero, che in questa prima fase di Vuelta correrà in difesa per recuperare una forma che al momento non può essere ottimale. Per una prova del genere invece, i distacchi di Sky e Astana possono essere archiviati come una prima sconfitta. La squadra britannica che ha in Chris Froome il capitano ha accusato 27'', i kazaki di Fabio Aru raggiungono il mezzo minuto. Insomma, è presto per azzardare chissà quali ipotesi, ma il biglietto da visita di Quintana e Valverde è ben visibile.  Domenica, seconda frazione senza apparenti difficoltà: 174,4 km da Algeciras a San Fernando, prevedibile una soluzione in volata. ORDINE D'ARRIVO DELLA CRONO A SQUADRE 1. Movistar Team                     in  14'13" 2. Cannondale                         a      6" 3. Orica-GreenEdge                    a      7" 4. Trek Factory Racing                a      9" 5. Omega Pharma-Quick Step            a     11" 6. Giant-Shimano                      a     16" 7. Tinkoff-Saxo                       a     19" 8. Belkin                                  s.t. 9. Bmc Racing Team                    a     21" 10. Lampre-Merida                      a     25" CLASSIFICA GENERALE 1. Jonathan Castroviejo         (Esp, Movistar)      in 14'13" 2. Alejandro Valverde          (Esp, Movistar)           s.t. 3. Andrey Aamdor               (Crc, Movistar)           s.t. 4. Imanol Erviti               (Esp)                     s.t. 5. Javier Moreno               (Esp)                     s.t. 6. Nairo Quintana              (Col)                     s.t. 7. Gorka Izagirre              (Esp)                     s.t. 8. Adriano Malori              (Ita)                 a  0'04" 9. Josè Herrada                (Esp)                 a  0'06" 10. Damiano Caruso              (Ita)                     s.t. 12. Alessandro De Marchi        (Ita)                     s.t. 14. Oscar Gatto                 (Ita)                     s.t. 18. Ivan Santaromita            (Ita)                     s.t. 30. Rigoberto Uran              (Col)                     s.t. 45. Alberto Contador            (Esp)                 a  0'18" 57. Samuel Sanchez              (Esp)                 a  0'21" 58. Cadel Evans                 (Aus)                     s.t. 72. Christopher Froome          (Gbr)                 a  0'27" 86. Fabio Aru                   (Ita)                 a  0'29" Argomenti vuelta spagna 2014 ciclismo Leggi i commenti I commenti dei lettori 
Serata da dimenticare per il Palermo sconfitto all'esordio per 3-0 dal Modena in Coppa Italia e uscito dal campo fra i fischi. Decidono la partita le reti di Ferrari e Beltrame nel primo tempo e di Schiavone in conclusione. Da rivedere i nuovi Quaison e Rigoni, sostituiti nel corso della partita da Belotti e Maresca. Male anche Feddal soprattutto in occasione dei gol subiti. Il tecnico si affida al consueto 3-5-2 con Ujkani in porta preferito a Sorrentino e chissà che questa non sia una indicazione di una prossima cessione del portiere titolare della scorsa stagione. Per il resto nessuna sorpresa nelle prime scelte dell'allenatore con Muñoz, Milanovic e Feddal in difesa; Pisano, Quaison, Rigoni, Barreto, Lazaar a centrocampo; Vazquez e Dybala in attacco. Da rivedere i nuovi, due sui tre in campo sostituiti nel corso della partita: Quaison da Belotti in avvio di ripresa, Rigoni al 67' da Maresca. I rosanero sono riusciti a rendersi pericolosi cercando di costruire il gioco solo nella ripresa, con alcune fiammate di Belotti. Nel primo tempo in evidenza Vazquez e Lazaar, ma solo con iniziative personali. Sempre nella prima metà della partita è stato annullato un gol a Dybala per fuorigioco. Domenica prossima l'esordio in campionato contro la Sampdoria, per Iachini c'è molto da lavorare. Argomenti palermo calcio giuseppe iachini 

ROMA – Dopo il Chievo, c’è un’altra vittima eccellente nei trentaduesimi di finale di Coppa Italia. E’ il Palermo di Beppe Iachini, che crolla in casa contro il Modena di Walter Novellino e saluta la competizione: al Barbera finisce 0-3, decidono le reti di Ferrari e Beltrame nella prima frazione e di Schiavone in chiusura di match. I rosanero ci provano finché la gara è in equilibrio ma Pinsoglio salva i suoi su Vazquez, con il punteggio sullo 0-1. Iachini nella ripresa gioca, senza ottenere risposte positive, le carte Belotti e Maresca. Fa meno rumore ma è altrettanto sorprendente l’eliminazione del Bari, che contro l’Avellino, al San Nicola, guida nel primo tempo – a segno Ligi – ma poi paga a carissimo prezzo l’espulsione della “Zanzara” De Luca, permettendo ai campani di ribaltare il risultato grazie alle firme di Comi e Pozzebon. Nel pomeriggio nessun problema per l’Atalanta, che ha liquidato il Pisa con un gol per tempo (Cigarini e Spinazzola). BARI, FINALE CON POLEMICA - Tornando a Bari, da registrare la coda polemica, con il presidente del club pugliese, Gianluca Paparesta che commenta con toni durissimi l'espulsione di De Luca, provocato da un morso di Comi: "Non vogliamo alimentare polemiche, ma chiediamo attenzione per questa realtà e per episodi come il morso di Comi a De Luca. Bari merita rispetto. Io mi sforzerò perché pubblico e giocatori siano corretti, ma nessuno può pensare di venire qui e fare ciò che vuole". Il Bari ha pubblicato sulla pagina Facebook ufficiale la foto dei segni del morso dell'irpino sul braccio di De Luca. OK IL CAGLIARI DI ZEMAN – La sfida più interessante metteva di fronte il nuovo Cagliari di Zdenek Zeman e il neo retrocesso Catania: la spunta la formazione del tecnico boemo, che archivia la pratica in soli 18 minuti grazie alle reti di Marco Sau e Diego Farias, arrivate sotto gli occhi di Gianfranco Zola, presente sugli spalti. Cossu sfiora il tris ma la traversa nega la gioia del gol al veterano rossoblù. Serve un supplementare, invece, al Perugia. Lo Spezia spaventa il Grifone, va in vantaggio con Ebagua al 26′ e controlla il risultato fino a 4′ dalla fine, quando Rabusic allontana lo spettro eliminazione e regala ai suoi l’appendice di gara: dopo soli tre minuti di supplementare Pardini trova il gol del definitivo 2-1. Vittoria all’ultimo respiro per il Varese, che ringrazia il timbro di Neto al 90′ e piega l’Entella nonostante 40′ giocati in inferiorità numerica. IL PROGRAMMA DI DOMANI – I trentaduesimi di finale di Coppa Italia si completeranno nella giornata di domani: apre la sfida tra Virtus Lanciano e Genoa alle ore 19, poi alle 20.30 toccherà a Brescia-Latina, Hellas Verona-Cremonese e Lazio-Bassano. Cesena-Casertana, Empoli-L’Aquila e Sampdoria-Como inizieranno alle ore 20.45, Udinese-Ternana alle 21. Leggi i commenti I commenti dei lettori 
None Leggi i commenti I commenti dei lettori 
