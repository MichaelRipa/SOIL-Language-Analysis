None Leggi i commenti I commenti dei lettori 

Il Bologna di Lopez non sa più  vincere. E nemmeno tenere i nervi saldi. A Perugia i rossoblù perdono 2-1 e  terminano la partita con due espulsi (Garics e Zuculini). Inutile il calcio di  rigore realizzato da Cacia a pochi minuti dalla fine. Dopo l'amara eliminazione  dalla Coppa Italia contro L'Aquila, un altro ko che complica la vita  dell'esordiente Lopez e detta l'urgenza di rinforzi al direttore Fusco, presente  sulle tribune del Curi con Guaraldi, Morandi e Casini. Il primo tempo si spegne  sullo zero a zero con poche occasioni su entrambi i fronti. Cacia al 7' avrebbe  potuto finalizzare meglio una palla dal limite concessa dalla non irreprensibile  retroguardia del Perugia, lamentando poi,  al 40', una spinta da ultimo uomo non  segnalata dall'arbitro Gavillucci. Il secondo tempo dura solo dieci minuti,  almeno per i rossoblù. Una buona incursione di Morleo spiana la strada a  Troianiello che tenta il tiro da posizione defilata anziché cercare compagni in  area. È l'eclissi del Bologna. Da lì il Perugia non lascerà più niente agli  uomini di Lopez,  se non il rimpianto di non avere reagito. Al 63' giro palla da  manuale del Grifone che lascia immobile la difesa del Bologna e manda al tiro  dal limite Verre, che piazza preciso alla destra di Coppola. Il vantaggio del  Perugia paralizza le idee al Bologna, che rimane in dieci al 73' per un fallo di  Garics su Perugini. Il terzino, ammonito, applaude l'arbitro Gavillucci, che lo  espelle. Il raddoppio non tarda: Falcinelli in area esplode un destro preciso  che pietrifica la difesa rossoblù e lascia Coppola impotente, mentre guarda la  palla sibilare vicino al palo destro. Cacia accorcia su rigore, ma il lauto  recupero di sei minuti viene vanificato dal fallo da rosso diretto di Zuculini,  neoentrato. La sua partita è durata otto minuti. Il Bologna resta così a -1 in  classifica. Al Dall'Ara domenica prossima arriva l'Entella. E per Lopez sarà  subito un esame decisivo. PERUGIA (3-5-2) Provedel; Goldonica, Giacomazzi, Comotto; Del Prete,  Fazzi, Taddei, Verre, Crescenzi (36'st Fabinho); Falcinelli, Rabusic (dal 10'st  Parigini) All. Camplone BOLOGNA (4-3-3) Coppola; Garics, Maietta, Paez, Morleo;  Casarini, Matuzalem, Buchel (32'st Pasi); Troianiello (28'st Giannone), Cacia,  Laribi (36'st Zuculini). All. Lopez Marcatori: 18'st Verre, 39'st Falcinelli,  43'st Cacia (rig) Espulsi: Garics e Zuculini Argomenti calcio serie b campionato 2014-2015 
PERUGIA – Difficile ripresentarsi meglio in Serie B. Il Perugia, dopo un purgatorio durato nove stagioni, con tanto di fallimento e stagione giocata in Serie D, riassapora la cadetteria nel migliore dei modi, battendo al Renato Curi una delle “grandi” della B, il Bologna. Prosegue l’avvio di stagione da dimenticare dei felsinei, che avevano già salutato la Coppa Italia contro la sorpresa L’Aquila, perdendo contro ogni pronostico al Dall’Ara. Nella gara che vede l’esordio della bomboletta spray utilizzata dagli arbitri in uno dei due principali campionati italiani, a sorridere è dunque la formazione di Camplone, che mantiene la parità per un tempo prima di sferrare i colpi da ko nella ripresa. TRE GOL, DUE ESPULSIONI - Gara che parte lenta e all’insegna di un sostanziale equilibrio, Verre prova ad accendersi a ridosso della mezz’ora ma il break viene concluso da un tiro fuori misura. Lopez, forse memore del ko di Coppa, chiede al suo Bologna di agire di rimessa, chiudendosi per ripartire: il possesso palla del Perugia non trova sbocchi, all’intervallo è 0-0. La scossa la dà ancora Verre, il più veloce dopo un’azione confusissima: il centrocampista scuola Roma apre le marcature al 18′ della ripresa. Parigini, entrato in avvio di secondo tempo per Rabusic, scappa a Garics. Il terzino lo stende e viene punito col giallo, l’applauso costa il secondo cartellino in pochi secondi, Bologna in 10 e definitivamente fuori dalla partita, anche perché a 5′ dalla fine è ancora Parigini a inventare l’azione del raddoppio. Numero e assist sulla sinistra, Falcinelli ha tempo e spazio per mirare e battere l’incolpevole Coppola. Il rigore di Cacia a 3′ dalla fine non muta l’essenza della serata, che si chiude col secondo rosso per il Bologna: fuori anche Zuculini, è la notte del Perugia. Argomenti serie b perugia calcio bologna calcio Leggi i commenti I commenti dei lettori 
None Leggi i commenti I commenti dei lettori 

