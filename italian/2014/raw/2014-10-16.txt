None Leggi i commenti I commenti dei lettori 
None Leggi i commenti I commenti dei lettori 
TORINO - Marco Ansaldo era un giornalista libero e curioso, ironico e colto. Aveva il dono della leggerezza nella profondità, e della battuta nella serietà. Che scrivesse di calcio o ciclismo, di scherma (lo sport della sua amata figlia Alice, che è stata azzurra: un fortissimo abbraccio a lei, e a suo fratello Andrea) oppure di atletica, il tono si riconosceva al volo: ed era una voce ferma e amica. Lo sanno bene i lettori della Stampa , di cui Marco è stato prima firma fino a un mese fa, ma anche quelli del Corriere dello Sport e di Repubblica : Ansaldo scrisse infatti per noi dall'89 al '91, e neppure una sua parola passò inosservata. Schiena dritta, sempre. Di sicuro, non stava con i più forti. Mai sazio, mai contento. Siamo fatti così. Torinese, figlio di un operaio, Marco ha costruito il suo mestiere con rispetto del tempo e passione, crescendo di continuo, ma era già bravissimo da ragazzo, quando raccontava Genoa e Sampdoria per il Corsport di Tosatti. Instancabile, gran consumatore di suole e mai trombone a tavolino, assai generoso con i più giovani, ha scritto cose magnifiche alle Olimpiadi, negli stadi di tutto il mondo, al Tour de France dove interruppe il servizio per la morte del padre e poi tornò sulla strada e sulla tastiera, perché è così che si fa. Il cuore l'ha tradito a 59 anni, davvero troppo pochi, appena varcata forzatamente la soglia del prepensionamento, perché oggi funziona così: c'è la crisi e si rinuncia ai migliori e ai meno giovani, pur di risparmiare. Ansaldo, abituato da sempre a scrivere moltissimo, patì dignitosamente e in silenzio il commiato, l'arrivederci e grazie. È morto nell'Astigiano, durante una passeggiata in campagna con gli amici e ne aveva tanti, ed è stato un privilegio esserlo. Marco è morto da vivo, in mezzo alle vigne che hanno lo stesso profumo di un campo di pallone. Argomenti marco ansaldo Leggi i commenti I commenti dei lettori 
"Un abuso sessuale cronico perpetrato per tanto tempo". Questa è la conclusione dell'anatomopatologo Nicola Balzano che ha eseguito una perizia sul corpo della piccola Fortuna Loffredo, la bimba di sei anni precipitata dal balcone del Parco Verde di Caivano. La morte, scrive Balzano, "fu dovuta ad una grave lesività toraco addominale con lesione degli organi interni, fratture vertebrali e fratture del bacino e di entrambi i femori", lesività "compatibile con una caduta da oltre 10 metri". Emergono nuovi agghiaccianti particolari sulla morte della bambina di Caivano precipitata lo scorso 24 giungo dal balcone del palazzo in cui abitava in circostanze ancora oscure. E le indagini proseguono con un muro di omertà difficile da scalfire. Anche i disegni della piccola Fortuna vengono esaminati e studiati per trovare una traccia che conduca a ricostruire l'orrore, a trovare l'orco e, probabilmente, anche l'assassino. LA MADRE DELLA BIMBA: "PRONTA A FARMI GIUSTIZIA DA SOLA E intanto i disegni, sequestrati dai carabinieri sia a scuola sia a casa della bambina, sono stati affidati a un esperto di psicologia infantile, che ha il compito di cercare una traccia, un elemento che aiuti a comprendere. Tra gli elementi certi c'è la violenza sessuale subita dalla piccola: ma non è detto, come hanno dato per scontato alcuni media, che la violenza sia avvenuta immediatamente prima della morte. La circostanza è stata precisata dal procuratore di Napoli Nord, Francesco Greco, che ha deciso di inviare una nota per fare chiarezza ed evitare il diffondersi di alcune notizie imprecise. "Dalla consulenza tecnica medica, espletata sul corpo della bambina da uno specialista di medicina legale e da un ginecologo - sottolinea Greco - è risultato che Fortuna presentava segni di abusi sessuali" e che la sua morte è dovuta a una caduta; "non vi sono, pertanto, concreti riscontri che la bambina sia stata posta sul selciato dopo essere stata schiacciata dal corpo di un adulto". Non solo: "Non vi sono, allo stato, concreti riscontri" che qualcuno ne abbia provocato la caduta, "pur continuando le investigazioni anche in tale direzione". Il procuratore e il sostituto Federico Bisceglia, titolare del fascicolo, non escludono neppure che la violenza subita dalla bambina non sia direttamente collegata con la sua morte. Al tempo stesso si sono attivati per capire se oltre a Fortuna anche altri bambini del Parco Verde , quartiere ad alta densità criminale di Caivano, siano rimasti vittime di violenze. Al momento viene esclusa la possibilità di riunire il fascicolo sulla morte della bimba con quello, aperto lo scorso anno dalla Procura di Napoli, su Antonio Giglio, bambino di tre anni morto in circostanze simili . Antonio era il fratellino di Doriana, l'amichetta con cui Fortuna giocò la mattina della sua morte. Dagli atti dell'inchiesta, delegata al sostituto Urbano Mozzillo con il coordinamento dell'aggiunto Vincenzo Piscitelli, non emerge un'altra circostanza di cui spesso si è parlato: che anche ad Antonio, come a Fortuna, mancasse una scarpa, come un rituale macabro e seriale. Argomenti caivano omicidio fortuna abusi su bambini 
Si allunga l'elenco delle occupazioni di case a Bologna. Stasera, infatti, un gruppo di studenti e attivisti ha annunciato di aver preso possesso di uno stabile in via San Vitale, al civico 122. All'iniziativa ha preso parte anche la sigla universitaria Hobo, "ma con no i- spiega un attivista- ci sono tanti studenti, anche esterni ai collettivi". [[ge:rep-locali:rep-bologna:98292051]] Lo stabile occupato, ribattezzato "Idra", a detta degli occupanti conta una ventina di appartamenti e a partire da stasera ospiterà circa 35 persone fungendo da "studentato contro la precarietà". Si tratterebbe di una proprietà privata e gli alloggi, riferiscono sempre gli occupanti, sarebbero inutilizzati da oltre dieci anni. "Sin da subito esprimiamo la nostra solidarietà attiva con tutte le occupazioni abitative a Bologna e altrove", scrivono gli attivisti in un comunicato. "Invitiamo tutti gli interessati al progetto, gli abitanti del quartiere, i curiosi, le esperienze di occupazione e le realtà collettive ad un'assemblea pubblica e alla presentazione dello spazio" in programma per domani, venerdì, alle ore 18. Hobo aveva manifestato in mattinata contro gli sgomberi con una grigliata in mezzo alla strada , in via Irnerio. Il collettivo ha più volte occupato locali dell'università in via Filippo Re, l'ultimo un ex bar che doveva aprire come sala-pranzo per studenti dentro l'area di Scienze della Formazione. Lo sgombero è avvenuto la scorsa settimana e il collettivo aveva annunciato: "Occuperemo di nuovo". Argomenti hobo occupazioni case bologna 
Nel primo pomeriggio di giovedì un poliziotto penitenziario in servizio all'Istituto penale minorile, il Pratello di Bologna, è dovuto ricorrere alle cure dei sanitari per ferite riportate a seguito di una aggressione da parte di un minore, con una prognosi di sette giorni. A riferirlo è Domenico Maldarizzi, del Coordinamento provinciale della Uil Pa-Penitenziari. "L'agente aggredito - racconta - reo di aver aperto una porta per controllare i  detenuti durante le attività pomeridiane, è stato colpito con una  testata al volto che gli ha procurato la frattura del setto nasale". Il sindacato degli agenti penitenziari denuncia: "Voglio ricordare che il Pratello di Bologna ha problemi irrisolti da tempo - afferma il coordinatore della Uil - quali l'eterno cantiere per i lavori di ristrutturazione che rende poco sicuro il lavoro degli agenti, l'esiguo numero di agenti deputati a garantire la sicurezza oltre alla totale assenza di un sottufficiale di polizia penitenziaria". Argomenti carceri carcere minorile pratello bologna penitenziaria 
None Leggi i commenti I commenti dei lettori 
MILANO - Anche al vertice dell'Asem, a Milano, la parola chiave è crescita. Davanti ai leader di 53 Paesi europei e asiatici, che insieme rappresentano metà del pil mondiale, è sulla necessità di combattere la crisi e di rilanciare l'economia del Vecchio continente che insistono sia Giorgio Napolitano sia Matteo Renzi. Nel suo saluto alla cena che a Palazzo Reale chiude la prima giornata di lavori, il presidente della Repubblica ribadisce che l'Europa non può più aspettare: deve "imboccare la strada di politiche più favorevoli alla crescita". Parlando della pesantissima situazione dell'Eurozona definisce un "imperativo scottante" fare i massimi sforzi per superare i danni che ha portato con sé. Appello lanciato anche dal presidente del Consiglio, che in una giornata segnata dallo scontro tutto interno con le Regioni sulla legge di stabilità, in mattinata ha invitato i leader presenti a Milano a giungere a "una posizione comune sulla crescita sostenibile quale priorità condivisa". Perché i Paesi asiatici, la maggior parte dei quali sta vivendo una crescita invidiabile per l'Europa, possono dare un contributo importante. E il Vecchio continente ne è talmente consapevole che il presidente della Commissione europea Josè Manuel Barroso ha invitato gli investitori asiatici a non "sottostimare" l'Europa: la crisi è stata molto dura, ma "il peggio è alle spalle", ha assicurato, l'Europa va verso la "stabilità" e il "risanamento" grazie alle riforme. "Ne usciremo più forti", ha concluso. Anche sul fronte dei bilaterali, Renzi ha puntato sui Paesi emergenti, Vietnam, Malaysia, Bangladesh, Brunei, kazakistan e Singapore. "Faremo di tutto perché l'Italia sia sempre più attrattiva per investimenti e alla guida del semestre europeo cercheremo di parlare un po' più di crescita, investimenti e futuro". [[ge:rep-locali:repubblica:98287471]] Ma se la crisi continua a farla da padrone nei vertici internazionali, al centro dell'Asem di Milano c'è un altro delicatissimo dossier: quello ucraino. La cancelliera tedesca Angela Merkel ha incontrato il presidente ucraino Petro Poroshenko, Napolitano lo ha visto nel pomeriggio. A margine del vertice anche colloqui con il presidente russo Vladimir Putin. Una girandola di bilaterali, in parte slittati anche a causa del ritardo del leader del Cremlino (che comunque si è ritagliato uno spazio in tarda serata per una 'rimpatriata' con Silvio Berlusconi, nella villa in via Rovani dell'ex premier), in vista del vertice di domani all'alba in prefettura che metterà intorno a un tavolo Putin, Poroshenko e i vertici europei con Renzi, Merkel, Hollande e Cameron. Il vertice Asem è inoltre occasione per affrontare le altre emergenze internazionali dall'Isis, definita da Napolitano un'offensiva di "inaudita aggressività e barbarie", all'Ebola, una vera e propria "tragedia", come ha detto Renzi. [[ge:rep-locali:repubblica:98295852]] Argomenti summit asem europa unione europea asia crisi economica ucraina giorgio napolitano matteo renzi 
