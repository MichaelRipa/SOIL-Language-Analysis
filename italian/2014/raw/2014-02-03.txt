Sinisa Mihajlovic e Gian Piero Gasperini avevano avuto, alla vigilia, sensazioni simili. Temevano un derby un po' all'acqua di rose. E, per questo, avevano cercato di caricare un ambiente che pareva distratto dalle questioni logistiche. A conti fatti, il tecnico della Samp è riuscito meglio nell'impresa. E ha portato a casa una partita che non rimarrà nella storia per spettacolo, ma che almeno lava l'onta dell'umiliante sconfitta dell'andata, come avevano chiesto i tifosi. E, a conti fatti, non ruba alcunché perché se è vero che il Genoa ha tenuto in mano in pallino per quasi tutto il secondo tempo, la Samp si è difesa con ordine e Da Costa non è mai stato in lizza per la palma del migliore in campo. [[ge:rep-locali:rep-genova:77635563]] Centocinque minuti prima, quando l'arbitro Valeri aveva accompagnato le squadre in campo, ci si è reso conto che la battaglia intorno all'orario dipendesse soprattutto dallo spettacolo unico che sanno offrire i tifosi, storicamente superiore a quello delle due squadre. La Nord punta su una coreografia monumentale. In senso letterale. A dominare la scena una gigantesca riproduzione di Porta Soprana, affiancata da due cavalieri San Giorgio. C'é pure Balilla con rigorosi pantaloni rossi e maglietta blu.  "A tua difesa" giura lo striscione sottostante. Nei distinti campeggiano le  formazioni leggendarie della storia rossoblù. Sottotitolo: "Il Genoa ha il volto degli eroi e il cuore del suo popolo. La Sud  non dimentica la polemica della vigilia: "Non ci sono giorni e orari nel vostro sistema. Sempre contrari e liberi di essere sampdoriani". Niente rappresentazioni teatrali ma un mare di bandiere. Certo, i quasi sessantamila spettatori stipati nel vecchio Ferraris negli anni settanta sono lontani anni luce. E stavolta distinti e tribune, lato blucerchiato, presentano più di un vuoto. [[ge:rep-locali:rep-genova:77637097]] Per molti il motivo più intrigante avrebbe dovuto essere la partita a scacchi tra Gasperini e Mihajlovic. Giocata però già alla vigilia, rinunciando alla pretattica quasi per ostentare sicurezza. Il Genoa si presenta con lo stesso modulo (e gli stessi uomini) di Firenze. Il capitano Portanova rimane in panchina, De Ceglie e Antonelli si dividono la fascia sinistra, Konaté e Antonini quella destra. La Samp mantiene fede alle promesse e punta tutto sulla trazione anteriore. Maxi Lopez, accolto con un misto di curiosità da gossip e scetticismo figlio della triste esperienza dello scorso anno, è il perno dell'attacco. Dietro a lui Eder, Soriano e Gabbiadini. Per colpire ma, soprattutto, per impedire al Genoa di costruire gioco. Gasperini, si sa, pretende che le azioni partano dai difensori e il pressing spesso forsennato toglie certamente tranquillità a Burdisso e soci. [[ge:rep-locali:rep-genova:77639787]] Il primo brivido lo regala Palombo, dopo dieci minuti. La sua punizione dal limite viene osservata con un misto di ansia e speranza dal Perin e dallo stadio genoano. Tutti immobili. Per cinque centimetri rimane solo un bel gesto. Un quarto d'ora dopo però il gol arriva davvero. Maxi Lopez scambia in area con Eder. Burdisso e Marchese guardano più la palla che l'avversario, e l'attaccante, all'esordio bis, segna con un bel tocco proprio sotto la Sud. Il Genoa prova a scuotersi, continuando a macinare gioco, sulla zoppicante fascia di sinistra dove De Ceglie ingaggia un'improbabile gara di sprint con De Silvestri. Le occasioni, però, non mancano. Prima con un colpo di testa di Gilardino su cross di Konaté, poi  un gran tiro di Bertolacci da fuori. Il gol del pareggio arriverebbe pure, ma il fuorigioco di Antonelli è indiscutibile. [[ge:rep-locali:rep-genova:77639861]] Alle prese con la necessità di trovare sbocchi al gioco d'attacco, Gasperini presenta in campo, all'inizio del secondo tempo, Fetfatzidis al posto di De Maio, soluzione che comporta l'arretramento di Antonini. E poi, forse sperando nell'effetto Amarcord che aveva premiato Maxi Lopez, dentro Sculli per Konaté, che, un attimo prima di uscire segna il secondo gol in fuorigioco. Anche stavolta ha ragione l'arbitro. Poco dopo, esaurito un mischione fantozziano in area blucerchiata, primo cambio blucerchiato: Obiang per Soriano. [[ge:rep-locali:rep-genova:77640059]] Con il chiaro obiettivo di coprirsi. Il Genoa macina con più impegno che costrutto, la Samp non soffre neppure troppo. E il solito Lopez trova anche lo spazio per impegnare Perin. Poi Mihajlovic abdica definitivamente al suo credo spregiudicato: Sestu per Eder. Scelte inevitabilmente opposte per Gasperini: fuori Marchese, dentro Calaiò. Ma più nulla succede. [[ge:rep-locali:rep-genova:77640353]] Argomenti genoa-sampdoria genoa sampdoria derby di genova maxi lopez gasperini mihajlovic 
None Leggi i commenti I commenti dei lettori 

GENOVA - Un tempo di oblio, uno dal quale ripartire. L'analisi di Gian Piero Gasperini, dopo il ko nel derby con la Sampdoria, è lineare: il tecnico del Genoa boccia la prima frazione e chiede ai suoi di costruire qualcosa di buono sulle basi gettate nella ripresa. "Nel primo tempo non riuscivamo a giocare, il giro-palla era assente e abbiamo sprecato una buona fetta di partita. Nella ripresa siamo usciti meglio e lasciamo il campo a testa alta, il pareggio era alla nostra portata. Dobbiamo partire dalla base del secondo tempo per sviluppare le nostre idee di gioco. Considerando come era iniziata la stagione, la salvezza è un obiettivo ancora tutto da conquistare. Dispiace per la sconfitta, perdere un derby non fa mai piacere". PRIMA I PUNTI, POI IL FUTURO  - Il mister del Grifone non si sente ancora salvo e torna sul Genoa bifronte tra primo e secondo tempo. "Il mercato si è chiuso in settimana e avremo la possibilità di vedere i nuovi arrivati, cercheremo intanto di accumulare i punti necessari per la tranquillità e poi inizieremo a pensare al futuro. Nel finale avevamo in campo tutto il potenziale offensivo ma è chiaro che non si può giocare sempre così, occorre equilibrio. Ci è mancata la zampata finale su alcuni palloni pericolosi, non dobbiamo farci condizionare dal risultato, ci sono cose che miglioreremo ma questa rimane una squadra che può fare ancora bene. Se non concretizzi è difficile ottenere risultati positivi. Non siamo stati abili nella costruzione del gioco nei primi 45 minuti, a destra non si è visto nulla fino allo spostamento di Antonini in difesa, attaccavamo soltanto a sinistra". Argomenti genoa serie a gian piero gasperini Leggi i commenti I commenti dei lettori 
"Per me è una partita come le altre, posso capire i giocatori e i tifosi dopo la delusione dell'andata, è una grande soddisfazione. Rimessa la chiesa al centro del villaggio? Ci hanno raso al suolo all'andata, quella famosa chiesta ora l'abbiamo ricostruita". Così il tecnico della Sampdoria Sinisa Mihajlovic ha commentato il successo ottenuto nel derby contro il Genoa. "Era importante vincere, siamo a più otto sulla zona retrocessione - ha proseguito l'ex allenatore del Catania - Dobbiamo rimanere su quel passo, domenica ci aspetta una partita difficile con il Cagliari, se dovessimo battere anche loro anche questo successo avrebbe un altro sapore". A realizzare il gol determinante è stato Maxi Lopez, fortemente voluto proprio da Mihajlovic. "E' stato decisivo, ha tenuto palla e fatto salire la squadra, si è reso pericoloso - ha sottolineato - Lo conosco ha fatto così anche a Catania, sono convinto che si riscatterà e continuerà a giocare su questi livelli". In questo modo la salvezza è più vicina. "Questa è la mentalità giusta, giocare e cercare di vincere attraverso il gioco. Se continuiamo con questa mentalità avremo grandi chance per salvarci e toglierci delle soddisfazioni", ha spiegato Mihajlovic, che ha speso delle belle parole anche per Manolo Gabbiadini. "Finché abbiamo equilibrio e i due esterni aiutano anche in fase difensiva, altrimenti possiamo anche cambiare. Manolo si sta sacrificando per la squadra e i frutti si vedono, giochiamo bene e vinciamo. Anche quando non abbiamo vinto abbiamo meritato di più rispetto a quanto raccolto". 
GENOVA - "Ci avevano buttato giù la chiesa con i tre gol dell'andata, oggi l'abbiamo ricostruita". Sinisa Mihajlovic è il volto vincente della Sampdoria, che dimentica il derby d'andata e continua a viaggiare a vele spiegate dal suo arrivo in poi. "Per me questa era una partita come un'altra ma posso capire che giocatori e tifosi dovevano riscattare la gara d'andata, era importante vincere ben oltre il discorso della stracittadina: siamo a otto punti sulla zona retrocessione, ora ci aspetta la sfida delicata con il Cagliari. Ci godiamo la vittoria e da mercoledì inizieremo a preparare la partita con i sardi, un altro buon risultato darebbe ulteriore peso al successo di oggi". L'IMPORTANZA DEL GRUPPO  - Mihajlovic elogia la crescita del collettivo, parlando anche dei singoli, da Gabbiadini a Maxi Lopez. "Io guardo la prestazione, non solo il risultato. La mentalità è importante così come quello che facciamo in allenamento, vogliamo essere offensivi e proporre un bel calcio palla a terra, i ragazzi hanno messo in pratica il grande lavoro settimanale e  lo stanno facendo da due mesi a questa parte. Dobbiamo continuare così, con i punti aumenta l'autostima. Abbiamo questo sistema di gioco che a me piace, ci fa scendere in campo con tanti giocatori di qualità. Finché gli esterni mi aiutano in fase difensiva possiamo giocarci, quando non ce la faranno più potremo cambiare. Ho fatto i complimenti anche pubblicamente a Gabbiadini per il sacrificio che mi sta offrendo, lo sta facendo per la squadra così come tutti gli altri e i frutti si vedono. Maxi è un giocatore forte, pericoloso, sono convinto che resterà a questi livelli esattamente come fece con me a Catania, sa segnare e sacrificarsi anche in difesa per la squadra". La chiusura è sul pubblico: "Faccio i complimenti alle due tifoserie, sono state straordinarie e hanno dato spettacolo. Penso sia stata data una bella immagine anche all'estero, sia per quello che è successo in campo che per quello che è successo sugli spalti. Lo stadio è piccolo, non ha la pista e ti permette di provare belle sensazioni". LA GIOIA DI MAXI LOPEZ - "Sono felice per il gol, mi sento come se fossi tornato a casa, è un nuovo debutto fantastico e non potevo chiedere di più". Il gol vittoria nel derby era il sogno di Maxi Lopez: il sogno si è realizzato, l'argentino è al settimo cielo per la rete che ha deciso la stracittadina genovese. "Questo è un premio per il lavoro della squadra e per i tifosi presenti allo stadio. Devo ringraziare la società per la fiducia, mi serviva continuità per tornare a grandi livelli. Abbiamo giocato meglio del Genoa, proponendo un calcio offensivo: così facendo ci salveremo prima del previsto. Dedico il gol a compagni, tifosi e ai miei tre bambini". Argomenti sampdoria serie a sinisa mihajlovic Leggi i commenti I commenti dei lettori 
