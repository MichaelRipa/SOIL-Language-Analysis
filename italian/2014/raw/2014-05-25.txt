LUNEDI' 26 Cielo :    tra poco nuvoloso e temporaneamente nuvoloso con schiarite progressive da Ponente; sui monti lieve instabilità pomeridiana, specie su Alpi Marittime e Appennino dell'estremo Levante. Vento : fra Ovest e Sud Ovest 5-15 nodi, in rinforzo dal pomeriggio al largo del Golfo di Genova e sulla costa a ponente di Capo Mele (fino a 10-20 nodi, localmente 25). Mare : poco mosso o mosso, in crescita fino a molto mosso dal pomeriggio al largo e sui capi più esposti dell'Imperiese. Temperature : minime stazionarie (sulla costa fra 12° e 15°), massime in lieve aumento (sulla costa fra 23° e 26°). [[ge:rep-locali:rep-genova:87197587]] MARTEDI' 27 Cielo :   soleggiato o poco nuvoloso; cumuli pomeridiani sui monti con locali rovesci. Vento : intorno Sud Ovest 5-15 nodi, localmente 23-27 nella mattinata sulla costa a ponente di Capo Mele e al largo. Mare : mosso, localmente molto mosso al superare di 20 nodi. Temperature : minime stazionarie, massime in lieve calo. MERCOLEDI' 28 Cielo :  poco nuvoloso o nuvoloso con comparsa di qualche banco di nubi basse marittime e foschia. Vento : fra Sud e Sud Ovest 10-15 nodi, localmente 20. Mare : fra poco mosso e mosso. Temperature : minime stazionarie, massime in lieve aumento sulla costa e stazionarie altrove. ---------------- Previsioni               di Achille Pennellatore per l'Associazione ligure di  Meteorologia    (www.centrometeoligure.it) - Videoprevisioni di  Francesco La Spina Argomenti meteo liguria meteo genova associazione ligure di meteorologia achille pennellatore 
L'Emilia-Romagna è tra le regioni italiane con la più alta affluenza alle urne in questa tornata elettorale, superata soltanto dall'Umbria. Alle 23, ora di chiusura dei seggi, ha votato il 69,9% dei voti, contro una media nazionale del 57%. E tuttavia, il calo generalizzato della partecipazione ha riguardato anche la nostra regione, dove nel 2009 l'affluenza era stata del 76,8%. A Bologna città il dato definitivo dell'affluenza è stato del 64,48%. In provincia del 70,38%. Alle 19 l'affluenza era stata del 49,52% in città,  del 53,39% in provincia, e del 53,35 in regione. La media nazionale,  alla stessa ora, era del 42 per cento. Il trend si era già visto in  mattinata. A mezzogiorno, a fronte di una media nazionale del 16%, a   Bologna città l'affluenza era stata del 22,44%, in provincia del 24 e in   Emilia Romagna del 23,56%. A livello regionale, era il dato più alto   d'Italia. I big al voto. Il sindaco Virginio Merola ha votato stamattina alle  10.30 nel seggio di via  Muratori 1. "Oggi non si parla - ha detto - ma  speriamo in una buona affluenza,  anche se è una bella giornata di sole.  Vedremo più tardi". Il sindaco, che solo  due giorni fa aveva  fatto un appello al voto per il suo partito, il Pd,  stamattina non ha  trovato fila andando a votare ai seggi, ma è stato salutato  dagli  elettori che erano andati alle urne. Tra loro, Ennio Marcheselli, 88  anni,  che ci ha tenuto a presentarsi al primo cittadino. "Abbiamo fatto  il nostro  dovere - ha detto - adesso speriamo bene". Romano  Prodi, invece, ha votato insieme alla moglie Flavia al Circolo Galvani.  Poche  parole anche per lui sulla tornata elettorale.  "Questo è un voto  per l'Europa, ma l'Italia c'è dentro fino in fondo. Non  abbiamo futuro  senza l'Europa, quindi è un voto anche per noi" ha detto l'ex  premier  lasciando il seggio. E ha concluso: "Andate tutti a votare". Le amministrative. A Bologna si è votato solo per  le elezioni europee, ma in 47 comuni della  provincia la chiamata alle urne  riguardava anche l'elezione del sindaco e  dei consigli comunali. In Regione elezioni amministrative anche a Ferrara, Modena,  Reggio Emilia e Cesena: in tutto sono 255 i comuni  dell'Emilia Romagna  dove questo voto ha anche un risvolto locale. Argomenti elezioni europee 2014 bologna emilia romagna 
PISTOIA – Getta il cuore oltre l’ostacolo Pistoia e può continuare a sognare. La matricola Giorgio Tesi Group porta alla ‘bella’ la corazzata EA7 Emporio Armani Milano nella serie dei quarti di finale di play-off scudetto: i toscani si impongono in gara-4 per 84-82, battono per la seconda volta di seguito l’Olimpia al PalaCarrara e si guadagnano l’accesso a gara-5 di martedì al Forum di Assago, che decreterà la sfidante, in semifinale, del Banco di Sardegna Sassari. Sotto di 16 all’intervallo, i padroni di casa si godono i 50 punti complessivi della coppia Wanamaker-Gibson, mentre l’Olimpia può solo consolarsi per i 28 di Langford. [[ge:rep-locali:repubblica:87264502]] CUORE E CARATTERE, LA MATRICOLA PISTOIA GUADAGNA LA ‘BELLA’ – La ‘piccola’ Pistoia, che dodici mesi fa di questi tempi festeggiava la promozione, regge il confronto con la corazzata Milano, giocandosela a viso aperto (19-18 il primo tempino per i locali). E non si perde d’animo neppure dopo un secondo quarto da incubo, con appena 7 punti all’attivo e un pesante -16 sul groppone all’intervallo lungo. Al rientro dagli spogliatoi sono trasformati gli uomini di Moretti e, con il pubblico del PalaCarrara autentico sesto uomo in campo, cambiano l’inerzia dell’incontro chiudendo avanti di 3 al 30′ (62-59). Il finale di partita è da cardiopalma, con il canestro di Johnson e l’errore da tre di Samardo Samuels per Milano, errore che consegna la gara in mano alla squadra di Moretti. [[ge:rep-locali:repubblica:87264503]] BANCHI: “AVEVAMO IN PUGNO LA PARTITA” - Mastica amaro al termine Luca Banchi. “Una partita che avevamo in mano, poi ancora l’inizio del terzo periodo è stato strano, complice un bonus bruciato in 70 secondi. Occorre dare meriti alla prova balistica degli esterni, il nostro secondo tempo è stato da troppi liberi concessi. Gli episodi hanno avuto un impatto decisivo sull’esito della gara” PISTOIA-MILANO 84-82 (19-18, 26-42, 62-59) PISTOIA : Daniel 7, Meini 1, Galanda, Wanamaker 28, Washington 11, Cortese, Evotti ne, Bozzetto ne, Gibson 22, Johnson 15. All. Moretti. MILANO: Gentile 14, Cerella ne, Melli, Hackett 3, Kangur 3, Langford 28, Samuels 15, Toure’ ne, Wallace 3, Lawal 5, Moss 5, Jerrells 6. All. Banchi. ARBITRI: Sahin, Baldini, Terreni. NOTE - Tiri liberi: Pistoia 28/35, Milano 14/25. Tiri da tre: Pistoia 10/22, Milano 12/32. Fallo tecnico a Melli (Milano) al 21’58″, alla panchina di Milano al 25’57″, alla panchina di Pistoia, al 33’03″. Espulsione a Washington (Pistoia) al 32’20″, a Gentile (Milano) al 32’20″. Usciti per falli: Melli (Milano) al 37’00″. Rimbalzi: Pistoia 33, Milano 32. Spettatori: 4.100.( Argomenti basket play off 2014 olimpia milano pistoia basket basket serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – Empoli a un passo dal ritorno in A, Modena ai play-off, Trapani e Carpi fuori dai giochi promozione, Padova in Lega Pro. Sono i verdetti emessi dalla serie B a 90’ dal termine della stagione regolare. I toscani vengono bloccati sul 2-2 a Cittadella e devono rinviare a venerdì, quando ospiteranno il Pescara, la festa per il ritorno in massima serie. Abdica anzitempo, infatti, il Cesena che cede 1-3 al Latina nello scontro diretto e consegna ai laziali la 3/a posizione. Al Modena basta il pari in rimonta (2-2) a Pescara per conquistare un posto tra le prime otto. Non disputeranno, invece, il prolungamento di campionato il Trapani, battuto per 2-1 allo Scida nello spareggio a Crotone, e il Carpi, bloccato al 93’ in casa (2-2) dal Lanciano. Rimettono un piede in zona play-off lo Spezia che scavalca il Bari superandolo per 2-0 ed il Siena, che batte con identico risultato (2-0) il Padova. Spera ancora l’Avellino che travolge (3-0) la già retrocessa Reggina. Il Palermo eguaglia il record assoluto di punti in B (85) passando (1-2) anche a Terni. Infine il Brescia si congeda dal proprio pubblico con un inutile vittoria (4-1) a spese della Juve Stabia. Nell’anticipo, nulla di fatto (0-0) tra Novara e Varese. CITTADELLA-EMPOLI 2-2 L’Empoli si fa recuperare due reti dal Cittadella e deve rinviare la festa promozione. Venerdì prossimo contro il tranquillo Pescara al Castellani gli basterà comunque un solo punto per centrare l’obiettivo. Gli azzurri partono fortissimo e dopo 21’ si portano già sullo 0-2. Apre i conti al 17’ Verdi con un tiro-cross in girata di sinistro che s’infila proprio sotto l’incrocio opposto. Raddoppia, 4’ dopo, Tavano con uno strepitoso destro da 30 mt. Il Cittadella non s’abbatte e al 38’ torna in partita: Hysaj si fa espellere per un fallo in area ai danni di Coralli e consente all’ex attaccante azzurro di accorciare le distanze dal dischetto. I granata insistono e al 43’ pareggiano con un bel colpo di testa sotto l’incrocio di Djuric, lesto a sfruttare una torre di Coly. Lo stesso attaccante bosniaco tradisce, però i suoi, facendosi cacciare, appena 1’ dopo, per uno sciocco calcio alla testa ai danni di Tonelli. In 10 contro 10 l’Empoli riprende il comando delle operazioni e, al 5’ di recupero del primo tempo, si procura (trattenuta di Pellizzer ai danni di Tonelli) il rigore del possibile 2-3, malamente sciupato da Maccarone che si fa intuire il tiro da Di Gennaro. Nella ripresa i toscani insistono ma vanno vicini al bersaglio solo in una circostanza, con Pucciarelli. [[ge:rep-locali:repubblica:87250009]] CESENA-LATINA 1-3 Il Latina dà una lezione al Cesena e lo scavalca nella corsa al 3° posto. I romagnoli faticano a fare la partita, si rendono pericolosi solo con De Feudis e finiscono per subire il contropiede dei laziali. Che, dopo aver sfiorato il bersaglio per due volte con Jefferson, passano (45’) con un preciso destro in diagonale di Crimi su assist di tacco di Cisotti. Il Cesena si riversa in avanti e viene colpito altre due volte dai nerazzurri: protagonista è Laribi che chiude i conti con una doppietta. Al 63’ raddoppia con un gran destro da fuori, all’85’ triplica con un bel sinistro in diagonale su assist di Ghezzal. Il Cesena può solo ridurre le distanze, al 92’, con un bel colpo di testa di Cascione su punizione-cross dalla trequarti sinistra di Renzetti. PESCARA-MODENA 2-2 Con due gol negli ultimi 10’ il Modena sale a 15 turni d’imbattibilità e conquista con 90’ d’anticipo un posto nei play-off. Gara tutta in salita per i canarini che, dopo aver rischiato l’autogol con Gozzi, vanno sotto puniti (33’) da Maniero che trasforma un rigore concesso dall’arbitro Merchiori per un fallo di Signori su Ragusa. Il Modena si riversa in avanti alla ricerca del pari ma si espone al contropiede degli abruzzesi che, dopo aver fallito il 2-0 con Maniero, solo davanti a Pinsoglio, raddoppiano comunque al 72’ con Ragusa, lanciato in verticale da Nielsen. Il Modena non si dà per vinto e nel finale acciuffa il pari. All’80’ riapre i conti Doudou, appena entrato, che conclude una bella azione personale in area con un preciso sinistro in diagonale da 11 mt. Poi al 90’ arriva il 2-2 realizzato da un altro subentrato, Mazzarani che, servito in area da Bianchi, batte Pelizzoli con un bel destro in girata. CROTONE-TRAPANI 2-1 Il Crotone supera in rimonta il Trapani e lo taglia fuori dalla corsa play-off. I calabresi partono a testa bassa ma non sono fortunati: Bernardeschi colpisce un palo, Pettinari si vede respingere d’istinto da Marcone un colpo di testa ravvicinato. Il Trapani ringrazia e, alla prima occasione (31’), passa col solito Mancosu che infila l’angolo opposto di testa sfruttando una sponda aerea di Abate. Il Crotone non ci sta e, al 40’, pareggia con Bernardeschi che trasforma un rigore concesso dall’arbitro Di Paolo per un fallo di Abate su Bidaoui. La partita resta apertissima e, dopo un’occasione per parte (Bernardeschi e Pirrone), la ribalta Pettinari che al 52’ infila l’incrocio (52’) con un bel destro a giro dal limite su sponda di petto di Bernardeschi. Il Trapani va vicino al pari con Mancosu ma poi, col passare dei minuti, si espone sempre più alle ripartenze dei rossoblu che legittimano il successo sfiorando ripetutamente il terzo gol con Bernardeschi (2), Pettinari e Bidaoui. Il Trapani ha chiuso la gara in 10 per l’espulsione, al 95′, di Ferri. [[ge:rep-locali:repubblica:87250017]] SPEZIA-BARI 2-0 Con un gol per tempo lo Spezia fa suo lo spareggio con il Bari e scavalca i pugliesi nella corsa play-off. La gara si decide, in pratica, dopo appena 8’: Calderoni si fa espellere per un fallo in area ai danni di Bellomo lanciato a rete e consente a Ferrari di sbloccare il risultato dal dischetto. In superiorità numerica i liguri dominano e, dopo aver fallito altre due ghiotte occasioni con lo stesso Ferrari, chiudono i conti al 91’ con l’ex di turno Bellomo che infila l’angolo con un preciso sinistro in diagonale dal limite su assist di Ebagua. SIENA-PADOVA 2-0 Il Siena sbriga la pratica Padova e condanna ufficialmente al ritorno in Lega Pro dopo 5 anni i veneti. I toscani partono a testa bassa e, dopo aver sciupato una buona occasione con Vergassola, passano (19’) con Rosina che sorprende Mazzoni con un sinistro dal limite su assist di Giacomazzi. La gara resta equilibrata e, dopo una nitida opportunità per parte (Spinazzola e Melchiorri), è lo stesso Rosina a chiuderla al 79’ trasformando un rigore concesso dall’arbitro La Penna per un fallo di Carini su Jorda. CARPI-VIRTUS LANCIANO 2-2 In pieno recupero il Lanciano riprende il Carpi e tiene vive le flebili speranze promozione. Gara al cardiopalmo al Cabassi. Dopo un’occasione per parte (Thiam e palo di Porcari su punizione), sono gli emiliani a passare (20’) con un destro ravvicinato di Gagliolo che risolve un batti e ribatti in area. Sulle ali dell’entusiasmo gli uomini di Pillon insistono e, al 35’, raddoppiano con un tocco in diagonale di Concas su cross dalla destra di Mbakogu. Il Lanciano non si dà per vinto e, al 1’ della ripresa, riapre il risultato con un colpo di testa di Thiam su cross dalla sinistra di Mammarella. I frentani insistono e, dopo due palle-gol sciupate da Paghera, pareggiano (93’) con Gatto che infila la porta rimasta sguarnita dopo un batti e ribatti in area. Inutile il tentativo di respinta sulla linea con la mano di Gagliolo che viene, inevitabilmente espulso. Con l’uomo in più il Lanciano prova addirittura a vincere ma al 97’ è la traversa a negare il 2-3 a Turchi. [[ge:rep-locali:repubblica:87250379]] AVELLINO-REGGINA 3-0 L’Avellino spazza via la Reggina e tiene vive le flebili speranze di play-off. Dopo un’occasione mancata da Ciano e un palo colpito da Castaldo, è Fabbro a sbloccare il risultato (33’) con un preciso colpo di testa su angolo dalla destra di Ciano. In campo c’è una squadra sola che, al 74’, raddoppia con un destro in diagonale di Galabinov. Infine, al 79′, c’è gloria anche per Ciano che cala il tris con una precisa punizione a giro dal limite. TERNANA-PALERMO 1-2 Il Palermo ottiene a Terni la 25/a vittoria stagionale e eguaglia il record assoluto di punti in serie B. I rosanero partono determinati e, dopo aver impensierito Sala con Bolzoni e Dybala, sbloccano il risultato (19’) con Belotti, lesto a riprendere un sinistro di Daprelà respinto dal palo. Non paghi, i rosanero insistono e al 30’ raddoppiano con un gran destro in girata sotto l’incrocio dello stesso Belotti. La Ternana non ci sta e al 43’ accorcia le distanze con una precisa punizione da 25 mt di Rispoli. Nella ripresa gli umbri provano a pareggiare ma sbattono contro il muro eretto dalla capolista. BRESCIA-JUVE STABIA 4-1 Il Brescia saluta il proprio pubblico travolgendo la Juve Stabia. La gara si sblocca dopo appena 15’ per merito di Scaglia che batte Viotti con un sinistro in diagonale in contropiede. Passano 6’ ed arriva il 2-0, opera di Budel che trasforma un rigore concesso dall’arbitro Ghersini per un fallo di Guarino su Sodinha. Il Brescia insiste e al 57’ triplica con il giovane Morosini che conclude una bella azione personale con un destro da 25 mt che s’infila nell’angolo. Al 65’ Doukara accorcia le distanze con un colpo di testa su angolo dalla destra di Liniero poi (85′) è Benali a fissare il punteggio sul 4-1 riprendendo di testa una sua prima conclusione respinta da Viotti. Argomenti serie b empoli calcio padova calcio Leggi i commenti I commenti dei lettori 
Firenze, Prato e Livorno. Sono le sfide più grandi di queste amministrative che oggi in Toscana coinvolgono 204 Comuni. Lo spoglio delle urne inizierà  oggi alle 14. A Firenze sono in corsa dieci sindaci, Dario Nardella del  Pd (con lui anche Idv, Pdci, Psi e Verdi e liste civiche) punta a  farcela al primo turno ma sono in tanti a scommettere che potrebbe  andare al ballottaggio. Lo sfidano Cristina Scaletti con tre liste  civiche, Tommaso Grassi candidato della Sinistra unita, Laura Bennati  con Una città in Comune, Attilio Armando Tronca con il Partito comunista  dei lavoratori, Marco Stella sostenuto da Forza Italia, Lega e Lista  Galli, Achille Totaro che ha dalla sua Allenza per Firenze e Fdi, Paolo  Manneschi con “Repubblica fiorentina”, Gianna Scatizzi con NcdUdc,  Miriam Amato del Movimento cinque stelle. Il risultato del Pd, che alle europee del 2009 aveva raggiunto il 38,7%, spinge i democratici a guardare con più fiducia, sebbene con cautela, allo scrutinio delle comunali, tra poche ore. Se il voto europeo trovasse nella sostanza una rispondenza con quello per i sindaci, Dario Nardella, candidato a succedere al premier Matteo Renzi nella carica di primo cittadino di Firenze, potrebbe farcela al primo turno: nel capoluogo toscano il dato del Pd è infatti sopra la media regionale, al 57,5%. E i timori sarebbero minori anche per Livorno, dove il Pd ha registrato il 52,7% e la lista Tsipras il 7,2%. Ma soprattutto sarebbe più vicina la riconquista di Prato, unico comune capoluogo finora amministrato dal centrodestra, dove il  Pd ha sfiorato il 57%. Argomenti comunali 2016 toscana 
Il Trapani dà l'addio ai play-off ma lo fa a testa alta e con grande orgoglio, ribadendo di essere una splendida realtà di questa serie B e consumando tutte le energie che aveva ancora in corpo. Meritato il successo del Crotone (2-1), che ha prodotto un maggior numero di palle gol e non si è scoraggiato neanche quando si è trovato sotto. Ambiente caldo e quasi 8 mila spettatori allo "Scida", grazie all'iniziativa della società calabrese, che ha fissato a due euro il prezzo del biglietto per curve e distinti. Boscaglia conferma i titolari della gara precedente, con la sola variazione di Pirrone al posto di Feola (indisponibile) in mezzo al campo. C'è ancora Marcone (terza presenza in campionato), quindi, a difendere la porta granata. Il Trapani sceglie di far girare palla dietro, per tirar fuori dalla propria metà campo il Crotone, abile a ripartire in velocità. La formazione granata si fa vedere per la prima volta al 7', con un piatto destro di Abate dal limite che il portiere Gomis blocca agevolmente. Episodio curioso all'11', con  il Crotone che cambia maglia e diventa bianco, per non confondere la casacca rossoblù con quella grigia indossata dal Trapani. Non succede praticamente nulla fino al 21', quando Bernardeschi conclude da venti metri e Marcone si fa trovare pronto a sfiorare il pallone quel tanto che basta per indirizzarlo sul palo alla sua sinistra. Ancora pericolosi i padroni di casa, con un colpo di testa di Pettinari, che trova ancora pronto Marcone alla deviazione in angolo. Il Trapani capitalizza al meglio la prima occasione al 30': Rizzato crossa dalla sinistra, fa sponda Abate e Mancosu mette dentro di testa il ventiseiesimo gol di una stagione straordinaria. Il Crotone reagisce e pareggia al 40'. Bidaoui viene atterrato in area da Abate: rigore netto, trasformato da Bernardeschi. Il finale del primo tempo è scoppiettante: Ferri effettua una chiusura molto tempestiva su un'incursione di Bernaredeschi e sul rovesciamento di fronte Pirrone sfiora il palo con un gran destro da fuori area. Si va al riposo sull'1-1. Nella ripresa il Crotone parte bene e sorpassa il Trapani al 52': è Pettinari a trovare un gran gol dai venti metri, con un destro a giro sul quale Marcone non può nulla. I calabresi volano sulle ali dell'entusiasmo e rischiano di andare ancora a segno con Bernardeschi, che a tu per tu con Marcone sceglie un inopportuno colpo sotto senza esito. Boscaglia getta nella mischia Iunco per Mancosu e il Trapani passa al 4-3-3, diventando speculare con i padroni di casa. Entra Gambino per Pirrone ed è un Trapani tutto proteso in avanti. Alla formazione granata non difetta la volontà, spinge tanto, ma non riesce a raddrizzare la gara. Finisce con i giocatori granata che vanno a raccogliere i meritati applausi dei 150 tifosi che li hanno seguiti in questa ultima trasferta. Argomenti trapani calcio boscaglia mancosu 
di TIZIANA CAIRATI MILANO - Tra Massimo Moratti ed Erick Thohir c'è stato (in apparenza) un malinteso. A dirlo è lo stesso presidente dell'Inter, che sbarcato in serata a Milano commentando le frasi di sabato sera dell'onorario ("non mi piace molto quando Thohir dice di voler risanare l'Inter che non ha nulla da risanare. L'Inter ha risposto sempre ai propri debiti") ha precisato: "Ho parlato con Moratti di ogni cosa questa mattina appena sono arrivato a Londra. Quello che penso è che ci sia stato un malinteso. In realtà non ho mai fatto un dichiarazione in cui definivo il club non in salute. Quello che ho detto è che dobbiamo crescere dal punto di vista finanziario. Questo è quello che ha detto anche Moratti. E per realizzare ciò dobbiamo aumentare i ricavi, perché quando si parla ad esempio del Premier League inglese, anche i ricavi dei club neo-promossi raggiungono i 110 milioni. E questi sono solo gli ultimi tre. Come facciamo a competere senza creare maggiori ricavi? Proprio di questo abbiamo parlato Moratti ed io. Dobbiamo far diventare il club sempre più in salute sotto quell'aspetto. Dobbiamo creare più ricavi, ma non perché l'Inter non sia in salute. Certamente se qualcuno attacca l'Inter io la difendo come ha fatto Moratti. Tutto quello che facciamo adesso è per essere uno dei club migliori che pagano tutti i giocatori. Abbiamo un dialogo positivo con le banche e con i nostri fornitori, con gli agenti. Questo è ciò che non è stato compreso di quanto ho detto riguardo ad avere un club in salute. Massimo Moratti ed io abbiamo una visione simile sul significato del termine in salute. Ripeto abbiamo bisogno di creare maggiori ricavi. Quindi non ci sarà alcun tipo di problema". Pensa che sia normale che tra lei e Massimo Moratti ci siano delle differenze sulla filosofia di gestione del club? "Non credo che la cosa sia in questi termini. Ciò di cui abbiamo discusso fin dall'inizio del nostro cammino insieme è che da parte mia non c'era alcun desiderio di possedere il 100% del club. Non voglio questo, perché in ogni business che ho sempre dei partner locali. E quindi avere Massimo Moratti e la sua famiglia come partner è incredibile perché hai quel tipo di vantaggio in molti paesi. La famiglia Moratti ha la migliore reputazione, una grandissima rispettabilità per quello che Moratti ha fatto negli ultimi diciotto anni. Questo è solo il mio primo passo, non penso proprio di poter competere e sinceramente non voglio che vengano fatti paragoni. So che non posso realizzare un triplete nella prossima stagione". E' ottimista sulle possibilità di rinforzare il club nella prossima stagione? "Anche quando ero in Lisbona, la stampa mi faceva questa domanda. Dipende dal mercato estivo. Non è giusto che dica a Mazzarri: 'questo il tuo obiettivò senza sapere che giocatori avremo. Allo stesso tempo non vorrei fare promesse a nessuno, ai tifosi, ai partner: ho questo obiettivo ma in realtà non possiamo raggiungerlo. A inizio stagione abbiamo deciso che volevamo andare in Europa: arrivando quinti, ci siamo qualificati e penso che sia la cosa più importante. C'è stato un momento in cui abbiamo sperato di arrivare quarti ma abbiamo mancato qualche occasione". Leggi i commenti I commenti dei lettori 
