Consigli partita per partita nel Borsino , pubblicato nell’area dedicata all’interno del Forum di Fantacalcio . Tra le nuove “dritte” in vista dell’ottava fantagiornata un occhio di riguardo per Cassano e Morata , (occasione per quest’ultimo dopo la prova di Coppa) e ancora Verdi, Obiang e tanti altri.… Il Borsino della giornata 8 Probabili formazioni Indisponibili Leggi i commenti I commenti dei lettori 
None Leggi i commenti I commenti dei lettori 
La Leopolda sei tu. Sono le mamme, i  ragazzi, le nonne, leopoldini di tutta Italia che uno dopo l'altro raccontano il  loro domani in un video, 30 secondi e via, raccolto dagli organizzatori della  Leopolda 5 all'ingresso della stazione. “E tu come te lo immagini il primo  giorno di futuro?” è la prima domanda degli organizzatori, poi le risposte, a  ognuno il suo futuro. “A tutti chiediamo come se lo immaginano il loro futuro,  quel che vogliono, dove vorrebbero andare”, spiega Caterina Carpinella, una  delle organizzatrici della kermesse, spiegando che il montaggio di tutti i video  andrà a creare il “film” della Leopolda, che verrà trasmesso domani durante la  pause dei lavori dei 100 tavoli e poi andrà sul web, sul sito della  Leopolda. Il futuro si mescola al passato in  questa quinta edizione della Leopolda. Tutti con i loro smartphone in mano,  mentre in sala si ricorda il passato, le vecchie Leopolde, com'eravamo, dove  siamo arrivati. “E' come tornare nella vecchia casa dei nonni”, sussurra qualche  volontario con un filo di nostalgia, ricordando il 2010, quando Matteo Renzi  aveva ancora il super ciuffo e sul palco insieme a lui c'era Pippo Civati. In  platea si aggirano pezzi grossi del Pd, deputati e senatori, pedine del cerchio  magico del premier come Alberto Bianchi e Marco Carrai. Ci sono anche delle  sorprese, tra la folla salta fuori anche l'ex segretario di Rifondazione  Comunista Toscana, Niccolò Pecorini. Argomenti leopolda pubblico matteo renzi 

MODENA - In un derby che non resterà negli annali  per il gioco offerto dai contendenti, il Bologna strappa il sesto risultato  utile consecutivo tenendo ancora la porta inviolata. Lo zero a zero allo stadio  Braglia s'è consumato all'insegna del tatticismo esasperato, rotolando tra  palloni sporchi, pressing alto e idee approssimative. Hanno prevalso nervosismo  e paura di subire il primo gol. Questo pareggio, comunque, regala alla squadra  di Lopez il momentaneo primato in classifica a 18 punti. Effimero, ma atteso sei  anni e mezzo, quando la squadra di Arrigoni, poi destinata alla promozione, batté in  casa il Cesena: l'agognato primo posto durerà almeno per una notte, in attesa  del risultato tra Entella e Frosinone, mentre il Trapani, prossimo avversario di  lunedì sera al Dall'Ara, battendo la Ternana ha raggiunto i rossoblù a  parimerito. Nessuna vera occasione da gol possono rimpiangere Modena e Bologna,  anche se l'elenco delle recriminazioni arbitrali consegna alle moviole un fallo  di mano in area di Maietta non fischiato al 36' del primo tempo e un  atterramento di Cacia nella ripresa. Episodi che l'arbitro Pasqua di  Tivoli non ha ritenuto irregolari. Un solo tiro di Salifu nella ripresa e un  pericolo cross di Ceccarelli per Acquafresca - tutto nel giro di due minuti a  inizio secondo tempo – sono stati gli unici guizzi simili ad insidie. Applausi  dei 2.400 tifosi rossoblù giunti da Bologna, parte sonora attiva di uno stadio  con numeri e coreografie da serie A. MODENA (4-4-2): Pinsoglio; Marzorati, Zoboli,  Cionek, Manfrin; Nizzetto (78' Marsura), Salifu, Schiavone (90' Osuji), Rubin;  Granoche, Ferrari (61' Luppi). All. Novellino BOLOGNA (4-3-1-2): Stojanovic; Ceccarelli,  Oikonomou, Maietta, Abero; Laribi, Matuzalem, Bessa; Giannone (60' Masina);  Acquafresca (80' Pasi), Cacia. All. Lopez Arbitro: Pasqua di Tivoli Ammoniti: Rubin, Oikonomou, Laribi, Abero Espulso: Troianiello dalla panchina per diverbio  con l'arbitro Argomenti calcio serie b campionato 2014-2015 
None Leggi i commenti I commenti dei lettori 
SASSARI – Seconda sconfitta per il Banco di Sardegna Sassari in Eurolega. Nel match valido per la seconda giornata del girone A, il quintetto isolano è stato battuto in casa dall’Efes Istanbul per 75-82. PRIMO QUARTO A MENO 8 –  Avvio difficilissimo per Sassari, che sotto il canestro soffre i chili e i centimetri dell'Efes e quando prova a stringere concede troppo dal perimetro. La scossa arriva con l'ingresso di Sosa, ma alla fine del primo quarto Istanbul resta a +8: 16-24. Nella seconda frazione è un'altra musica. Si accende Dyson, che con tre triple di fila consente alla Dinamo di riportarsi a -2 al 15': 34-36. Un paio di rimbalzi offensivi di troppo concessi dagli uomini di Sacchetti consentono all'Efes di andare comunque al riposo sul +7: 40-47. Il Banco torna dagli spogliatoi col coltello tra i denti e manda in crisi l'Anadolu, ma gli errori offensivi la tengono lontana sino allo show di Sanders, che spacca il match e guida la rimonta sino al 56-57 ma Sassari non trova lo slancio per completare l'opera: si va all'ultimo riposo sul 56-63 per Istanbul. Nell'ultimo quarto Sassari si arrende all'evidenza. SASSARI A ZERO PUNTI – Il Banco di Sardegna resta quindi ancora a zero punti nel girone A, mentre i turchi raggiungono il Real Madrid al comando con 4 punti. Gli altri risultati: Unics Kazan – Real Madrid 75-76, Zalgiris Kaunas – Nizhny Novgorod 97-63. E questa è la classifica completa: Real Madrid, Efes Istanbul 4; Nizhny Novgorod Madrid, Zalgiris Kaunas 2; Banco Sardegna Sassari, Unics Kazan 0. Banco di Sardegna Sassari-Anadolu Efes Istanbul 75-82 (16-24, 40-47, 56-63). Sassari : Logan 5, Sosa 9, Sanders 15, Devecchi n.e., Lawal 6, Chessa n.e., Dyson 21, Sacchetti, Vanuzzo n.e., Brooks 7, Todic 6, Cusin 6. All.: Sacchetti. Istanbul : Balbay 6, McGrath n.e., Osman 3, Perperoglou 3, Saric 9, Draper 6, Krstic 15, Lasme 14, Korkmaz 4, Janning 14, Kilicli n.e., Bjelica 8. All.: Ivkovic. Arbitri : Perez Perez, Maestre, Jmenez. Note : tiri da due: Sassari 19/43, Istanbul 30/46 – tiri da tre: Sassari 9/24, Istanbul 4/17 – totale tiri: Sassari 27/67, Istanbul 34/63 – tiri liberi Sassari 10/18, Istanbul 10/15 – rimbalzi: Sassari 32, Istanbul 39. Argomenti basket eurolega sassari basket Leggi i commenti I commenti dei lettori 
