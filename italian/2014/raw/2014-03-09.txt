VENEZIA  - Piange ancora la Virtus, alla quarta sconfitta filata, la tredicesima nelle  ultime sedici giocate. E trema, perché Pesaro e Montegranaro, quelle che lottano  per evitare l’unica retrocessione, hanno vinto. Rispettivamente sono a -4 e -2  in classifica, molto più calde in una truce volata nelle otto gare che  rimangono.  La crisi non ha fine e anche al Taliercio, casa della Reyer, non c’è  stata storia. L’ultima di Casper Ware in cabina di regia (il sostituto Warren  era in parterre col presidente Villalta) non è stata certo  memorabile: tristemente  sulla falsariga di un campionato che è già alla deriva a otto giornate dalla  fine. [[ge:rep-locali:rep-bologna:80631528]] Con un pessimo  secondo tempo, la Granarolo ha fatto felice anche l’Umana, che pur veniva da  cinque sconfitte filate e ha mostrato evidenti problemi di identità. Ma quando  c’è stato da stringere un po’ i denti ha masticato senza problemi Bologna. La  condanna è arrivata nel terzo quarto degli orrori (12 punti, 4/14), quando Bologna poteva sfruttare le paure altrui. Invece c’è arenata sulle sue incertezze (54-65  al 27’) poi sprofondate fino al 57-72 a 8’ dalla fine segnato da una tripla di  Giacchetti. Senza forza, soverchiata a rimbalzo (17 offensivi concessi) e con il  solo e solito Hardy da salvare (9/17 dal campo), negli ultimi mesi la Virtus è la  squadra più debole della Serie A e deve, con apprensione, guardarsi le spalle.  Comincia a far freddo, la Granarolo non sa più vincere. E  non sa nemmeno prendere le occasioni decenti. La prima parte era scivolata via senza  affanni, nessuno s’è immolato in difesa. Venezia ha cominciato sulla bambagia  con 15 punti in 4’30”, la Virtus ha risposto con 6/6 da 2. Attacchi ispirati,  difese meditative, con l’Umana più tosta a rimbalzo e la  Granarolo che ha provato a sprintare in contropiede. Non è stata accademia del  basket, ma Smith, come all’andata, ci ha messo molto sugo (17 punti nei primi  18’, 7/8) e ha contribuito a molti parziali dei suoi. Il più secco, uno 0-9  imposto all’inizio del secondo quarto, (21-28) che ha messo in difficoltà in  bianconeri. Dopo il mini black-out (fino al 27-38 dopo 14’30”) Hardy e Motum  hanno macinato discrete azioni e anche la Reyer s’è trovata di fronte alle sue  paure. Buon rientro, fino alla tripla dall’angolo destro di Gaddefors alla  sirena del 20’, che ha siglato il 45-46. Sotto di uno a metà, buono per quello  che si era visto. Poi l’ennesimo black-out, per una pallacanestro ai limiti,  anzi oltre, della decenza. Chissà cosa avrà pensato il mitico Drazen Dalipagic,  costretto a tale visione, mano d’oro che 27 anni fa segnò 70 punti alla Virtus,  presente e festeggiato, a differenza di quelli in campo. UMANA-GRANAROLO  82-74 Umana:  Johnson,  Taylor 11, Linhart  14, Smith 21, Crosariol , Giacchetti 6, Vitali L.  5, Peric 19, Magro 6. Ne Akele. Granarolo:  Ware 9, Hardy 24, Gaddefors 9, Ebi 6, King 2, Fontecchio, Walsh 12, Motum 11,  Ne: Gazzotti .Guazzaoloca, Negri, Sitta. Arbitri:  Mattioli, Martolini, Rossi. Note:  tiri liberi: Ve 16/21, Bo 21/37. Da due:  Ve 21/43, Bo 21/37. Da tre: Ve 8/24,  Bo 7/24. Rimbalzi: Ve 47, Bo 29. Parziali: 5’ 15-13, 10’ 23-21, 15’ 38-27, 20’  46-45, 25’ 56-48, 30’ 65-57, 35’ 61-72, 40’ 82-74. Massimo vantaggio Virtus: +2  (19-17) all’8’. Massimo svantaggio: -15 (57-72) al 33’. Argomenti basket serie a campionato 2013-2014 
NAPOLI – "E' una sconfitta immeritata". Mastica amaro Rudi Garcia dopo il nuovo ko al San Paolo. Il tecnico francese sperava decisamente in un risultato positivi, specie per come stava andando la partita: "Avevamo deciso di aspettare il Napoli e di giocare in contropiede. Per questo ci siamo schierati con Gervinho di punta e Bastos e Florenzi sulle fasce, così da poter segnare in velocita', ed è questo che ci è mancato. Abbiamo giocato con personalità e maturita', il risultato è immeritato ma questo nel calcio capita: stasera non ha vinto la squadra più forte". "MANCA IL GOL? NON SONO PREOCCUPATO"  - La Roma si è improvvisamente inceppata in attacco (non segna da 233') ma Garcia non è preoccupato. "No, affatto: per segnare bisogna avere un po' di fortuna, i nostri palloni sono passati vicini alla porta, il loro ha toccato la traversa ed è entrato... Reina ha fatto una parata da gran portiere. Sicuramente serve più efficacia sotto porta ma era tanto che non giocavamo cosi', per di più in casa del Napoli". "GIOCANDO COSI' VINCEREMO TANTE PARTITE" - Garcia resta comunque ottimista sul secondo posto: "Sono fiducioso, se giochiamo così vinceremo tante partite. Il problema stasera non è aver perso dopo una bella partita, ma è l'infortunio a Strootman, di cui non conosciamo l'entità (si parla di distorsione al ginocchio sinistro)". [[ge:rep-locali:repubblica:80617613]] LO SCUDETTO E' DELLA JUVE  - Il tecnico francese confessa di aver pensato all'ingresso di Destro anche prima, al posto di Ljajic ("Era tornato dalla nazionale con un piccolo infortunio, era pronto a giocare ma non volevo lasciare spazio ai terzini avversari, per quello volevo mettere un po' di energia sulle fasce"), poi ammette che la Juve ha già cucito al petto il terzo tricolore di fila. "Matematicamente il discorso non è chiuso ma il distacco è importante. Speriamo di recuperare qualche giocatore infortunato e che Strootman non sia fermo a lungo. Dobbiamo andare avanti e restare positivi. Totti? Lavorerà con noi per tutta la settimana e mi auguro di recuperarlo per la sfida con l'Udinese". Argomenti as roma serie a rudi garcia Leggi i commenti I commenti dei lettori 
Reina para tutto, Callejon segna e il Napoli batte la Roma piombando a tre punti dai giallorossi, che ormai dicono addio allo scudetto, sempre più bianconero, lontano 14 lunghezze. Bella partita al "San Paolo", con la Roma, senza un centravanti di riferimento, superiore a livello di gioco e occasioni ma poco cinica, mentre il Napoli approfitta con Callejon dell'unico errore di Romagnoli per riaprire i giochi per il secondo posto. La prima occasione è di marca giallorossa: Strootman - che giocherà poco più di 10' per una distorsione al ginocchio sinistro, domani l'olandese si sottoporrà a esami accurati - pesca Gervinho alle spalle della difesa azzurra, l'ivoriano non ci arriva di testa. OMAGGIO A PAOLO SORRENTINO/Le foto Vista l'assenza dello squalificato De Rossi e la decisione di lasciare Destro in panchina, Garcia deve inventarsi il 4-1-4-1 con Taddei davanti alla difesa, mentre Benitez sin dall'avvio aveva dovuto rinunciare a Behrami e Jorginho, lanciando Dzemaili e puntando sul trio Callejon-Hamsik-Mertens alle spalle del rientrante Higuain. Dalle parti di De Sanctis pochi rischi, mentre Gervinho semina il panico e Nainggolan scalda i guantoni di Reina con un sinistro secco ma centrale. Il Napoli, che deve vincere per sperare ancora nel secondo posto, trova gli spazi intasati. Al contrario la Roma, in contropiede, sfiora il vantaggio: Pjanic pesca alla perfezione Gervinho, numero su Fernandez ma Reina gli sbarra la strada. INTERVISTA ESCLUSIVA/Higuain: vi racconto il mio Napoli Dominio Roma: Gervinho appoggia per Bastos, splendido il sinistro del brasiliano, ancora pronta la risposta di Reina. Bella partita e finalmente si accende Mertens: destro a giro ma De Sanctis c'è. La Roma con personalità, il Napoli con più coraggio: riecco Mertens, stavolta usa la forza ma la palla finisce alta, ma l'occasionissima per gli azzurri arriva all'8', con De Sanctis miracoloso su Callejon e Higuain che pochi secondi dopo scheggia la traversa su assistenza di Mertens. Replica la Roma con Nainggolan e soprattutto Maicon, decisivo ancora una volta Reina. Non c'è un attimo di tregua: splendida combinazione Callejon-Mertens-Callejon, ma De Sanctis è attento sul destro dello spagnolo. Di nuovo la Roma: Maicon per Florenzi, che manca di un soffio l'appuntamento col pallone. Quando lo 0-0 sembra inevitabile, il Napoli passa: splendido il cross di Ghoulam, Romagnoli si lascia scappare Callejon che di testa fredda l'incolpevole De Sanctis. Garcia butta dentro Destro dopo Ljajic, la Roma sfiora il pari con Maicon ma ormai è troppo tardi. Gode il Napoli. E la Juve piazza lo champagne in frigo. Argomenti ssc napoli 
None Leggi i commenti I commenti dei lettori 
NAPOLI – Una prodezza di Callejon permette al Napoli di piegare la Roma e di tornare in corda per il secondo posto. Una vittoria sofferta quanto immeritata quella degli azzurri, a lungo in balia degli uomini di Garcia a cui è mancato solo il gol per concretizzare un'evidente supremazia territoriale. Ma il calcio è bello anche perché è in grado di produrre sorprese come questa. Il Napoli ha avuto la capacità di saper soffrire. Ha umilmente badato a contenere i giallorossi e, nel finale, ha trovato la giocata che gli consente di poter sognare ancora di volare direttamente in Champions. ROMA, DEFINITIVO ADDIO ALLO SCUDETTO  - La Roma dice addio allo scudetto e si mangia decisamente le mani. Tenere il campo con personalità e produrre almeno cinque limpide occasioni da rete non le è bastato per strappare un risultato positivo che le avrebbe, in pratica, consentito di mettere in ghiaccio il secondo posto. Ha finito per essere beffata all'81' da una magnifica giocata sull'asse Ghoulam-Callejon e per la seconda volta, dopo la scoppola in Coppa Italia, è costretta ad uscire a capo chino dal San Paolo. [[ge:rep-locali:repubblica:80617613]] GARCIA CON LA SORPRESA BASTOS  - Senza Jorginho, influenzato, e Behrami, infortunato, Benitez ha deciso di affiancare Dzemaili a Inler a centrocampo, preferendo ancora Mertens a Insigne sulla trequarti. Nella Roma, priva dello squalificato De Rossi ma con Maicon e Strootman pienamente recuperati, Garcia ha stupito tutti lanciando dal 1' Bastos nel tridente d'attacco al posto di Destro. GERVINHO SCIUPONE  - La Roma è partita con personalità, ha preso subito possesso del centrocampo e con veloci triangolazioni ha finito per mettere  per ben due volte solo davanti alla porta Gervinho: l'ivoriano, però, l'ha tradita deviando prima debolmente un pallone al bacio lanciatogli da Strootman poi calciando per due volte (3' e 38') addosso a Reina da due passi. STROOTMAN, DISTORSIONE AL GINOCCHIO  - I giallorossi dopo 12' hanno perso l'olandese per una distorsione al ginocchio sinistro (non quello infortunatosi mercoledì) ma non hanno tremato. Anche per merito di Taddei che si è calato perfettamente nel ruolo di intermedio destro dando a Nainggolan e a Pjanic un valido apporto. E così nel finale di tempo hanno di nuovo impensierito Reina con un velenoso sinistro da fuori di Bastos. NAPOLI IN DIFFICOLTA' A CENTROCAMPO  - Il Napoli ha corso a vuoto ed è riuscito a farsi vedere solo in un paio di contropiede spaventando De Sanctis per la prima volta al 44' con un sinistro a giro, centrale, di Mertens. Benitez lo ha capito ma la sua idea di alzare il raggio d'azione di Dzremaili per creare maggior densità in mezzo al campo col 4-1-4-1 non ha prodotto risultati. Tanto che, al 60', lo ha deciso di togliere inserendo in mediana addirittura Henrique. AZZURRI, BUON AVVIO DI RIPRESA  - Qualcosa di meglio gli azzurri hanno fatto in avvio di ripresa sfruttando due palle perse in ripartenza dai giallorossi ma ancora Mertens (destro da fuori alto) poi Callejon (diagonale addosso a De Sanctis a tu per tu col portiere) e infine Higuain (destro alto su cross di Mertens) non hanno trovato il modo per sbloccare il risultato. LA ROMA SPRECA ANCORA  - La Roma ha ringraziato e, riprendendo il comando delle operazioni, ha replicato impensierendo Reina con Nainggolan, Maicon e con un colpo di testa in tuffo da pochi passi di Florenzi, messo davanti alla porta da un cross dello stesso Maicon. Garcia a questo punto ha creduto nel colpaccio, ha lanciato nella mischia Ljajic ma l'impresa è invece, riuscita, dalla parte opposta al Napoli. [[ge:rep-locali:repubblica:80621956]] INVENZIONE DI GHOULAM, MAGIA DI CALLEJON  - Ghoulam, alla prima discesa della partita sulla sinistra, ha effettuato un cross col contagiri per la testa di Callejon che con un colpo di testa perfetto ha mandato il pallone a baciare la parte inferiore dell'incrocio alla destra di De Sanctis. Garcia ha tentato il tutto per tutto inserendo Destro ma l'ultima occasione di una serata storta l'ha mancata Maicon che ha lambito la traversa con un destro da fuori. E ora ai giallorossi non resta che rimboccarsi le maniche: la strada per la Champions è ancora lunga. NAPOLI-ROMA 1-0 (0-0) Napoli (4-2-3-1): Reina 7, Maggio 5.5, Fernandez 7, Albiol 6.5, Ghoulam 6.5, Dzemaili 5 (15′ st Henrique 6.5), Inler 5.5, Callejon 7 (39′ st Pandev sv), Hamsik 5 (28′ st Insigne sv), Mertens 6.5, Higuain 5.5. (80 Doblas, 15 Colombo, 2 Reveillere, 5 Britos, 3 Uvini, 22 Radosevic, 13 Bariti, 91 Zapata). All.: Benitez 6. Roma (4-3-3) : De Sanctis 6.5, Maicon 6.5, Benatia 7, Castan 6.5, Romagnoli 6.5 (39′ st Destro sv), Nainggolan 6.5, Pjanic 6, Strootman sv (12′ pt Taddei 6.5), Bastos 5.5, Florenzi 6 (29′ st Ljajic sv), Gervinho 5.5. (1 Lobont, 28 Skorupski, 2 Toloi, 3 Dodo', 35 Torosidis, 94 Ricci, 95 Mazzitelli). All.: Garcia 6. Arbitro : Rocchi di Firenze 5.5. Reti : nel st 36′ Callejon. Angoli : 5-3 per la Roma. Recupero : 3′ e 3′. Ammoniti : Taddei per gioco scorretto; Maicon e Callejon per comportamento non regolamentare. Spettatori : 38 mila. Argomenti as roma ssc napoli serie a Leggi i commenti I commenti dei lettori 
None Leggi i commenti I commenti dei lettori 
NAPOLI – "Tante volte abbiamo giocato bene e non abbiamo vinto, stavolta, con una Roma cosi', dobbiamo solo essere contenti di aver vinto". Rafael Benitez è onesto. Sa di non aver visto un gran Napoli ma si tiene stretto il risultato, fondamentale nella corsa al secondo posto. "Siamo., comunque, l'unica squadra che ha battuto due volte la Roma in questa stagione e questo qualcosa significa. Abbiamo fatto comunque contenuto bene una squadra che ha grandi doti di palleggio e concede pochissimo in difesa. E questo nonostante le assenze dell'ultimo minuto di Behrami e Jorginho. Abbiamo puntato sull'intensita', guardando sempre verso la porta avversaria con l'idea di fare gol. Stasera abbiamo perso palla qualche volta di troppo, dovevamo gestire di piu', quando siamo corti e stretti difendiamo molto meglio. Ma non abbiamo mai smesso di attaccare. Non meritavamo di vincere? Meritavamo noi e meritavano loro: noi abbiamo avuto le nostre opportunita', loro anche, siamo molto contenti che sia andata cosi'...". STIAMO CERCANDO DI FARE CALCIO  - Benitez si gode l'entusiasmo ritrovato dei tifosi: "La maggior parte dei tifosi è soddisfatta perché giochiamo sempre per vincere e cerchiamo di fare un bel calcio. Quest'anno abbiamo fatto tante cose buone e i tifosi lo sanno, come sanno che mettiamo in campo sempre il 100%". HAMSIK SI STA SFORZANDO, VA GIUSTIFICATO  - Preoccupa la perdurante crisi di Hamsik, stasera mai in partita. Benitez lo giustifica: "E' stato fermo due mesi, è rientrato piano piano ma ha già giocato quattro partite di fila facendo un grande sforzo. Se continua a impegnarsi così non è un problema per me, la qualità c'è e tornerà presto a fare le sue giocate e i suoi gol''. [[ge:rep-locali:repubblica:80617613]] REINA E' UNO DEI MIGLIORI AL MONDO  - Il tecnico iberico poi tiene a ringraziare Reina, tra i protagonisti della serata: ''Parlare di un portiere vecchio a 32 anni mi pare strano, ha una grande condizione fisica e sa leggere molto bene le partite. E' un portiere versatile che sa fare tante cose. In Inghilterra era uno dei migliori portieri del mondo e secondo me lo è ancora. Restera'? Ha una clausola, deve pensare a parare e a fare bene. Certo, sarei più felice se gli arrivassero meno palloni da parare.... UN GOL STUDIATO IN ALLENAMENTO  - Infine fa i complimenti agli attaccanti: ''Il gol di Callejon nasce da un movimento studiato in allenamento. Il nostro attacco può fare la differenza in ogni partita. E poi c'è Higuain, è un giocatore di grande qualità che sa fare gol, assist e movimento là davanti. Ci consente sempre di creare dei pericoli". CALLEJON: UNA VITTORIA CHE DA' FIDUCIA  - L'eroe della serata, José Callejon, si gode la prodezza che rilancia gli azzurri: "La Roma ha fatto una grande gara, ma per noi questa partita era troppo importante e in campo abbiamo dato il 110%. Questa vittoria ci dà tanta fiducia e per questo andiamo a casa contenti. Ora abbiamo 10 punti di vantaggio sulla Fiorentina e puntiamo al secondo posto perché abbiamo dimostrato di poter superare la Roma. Quello di stasera poi è sicuramente un gol importante, ma aspetto di poterne segnare uno che lo sia ancora di piu'... In passato forse siamo mancati di carattere, ma oggi abbiamo dimostrato il contrario mettendo la giusta cattiveria sul campo". Ovviamente entusiasta anche il presidente De Laurentiis, che su twitter ha scritto: "Ero sicuro: una vittoria della maturita'. Bravi tutti! Ora sempre più in alto!". Argomenti ssc napoli serie a rafael benitez Leggi i commenti I commenti dei lettori 
