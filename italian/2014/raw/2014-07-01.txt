SALVADOR - E' un Mondiale diesel. Un Mondiale pazzo, con sfide che si accendono a scoppio ritardato. Un Mondiale bellissimo. Ai quarti si presentano tutte le vincitrici di girone, dopo cinque supplementari su otto sfide, senza contare il finale di puro delirio tra Messico e Olanda. Escono a testa alta gli Stati Uniti, cuore e orgoglio da vendere ma troppa qualità in meno rispetto al Belgio, che dopo un rendimento stentato nel gruppo iniziale abbraccia finalmente il talento debordante di Romelu Lukaku, capace in mezz'ora di spazzare via avversari e pregiudizi sul suo conto. Il centravanti entra in campo dopo il novantesimo e spacca in due una partita che i Diavoli Rossi hanno meritato di vincere, pur rischiando a più riprese il clamoroso ko. Perché la formazione di Jurgen Klinsmann si arrende soltanto al triplice fischio, tenuta in piedi da Howard e trascinata dalla sapienza di Bradley e dalla gamba di Yedlin, terzino destro che sostituisce alla grande Johnson e mette a ferro e fuoco una difesa, quella belga, che con 4 centrali soffre le giocate in verticale. Ora per gli uomini di Wilmots, sabato a Brasilia, c'è la sfida all'Argentina. ARGENTINA-SVIZZERA 1-0 MINACCIA VERTONGHEN - Il volto nuovo nei Diavoli Rossi è quello di Origi, lanciato dal primo minuto dopo i tre spezzoni nel girone: moduli a specchio per Wilmots e Klinsmann, 4-2-3-1 con il tecnico degli Stati Uniti che sceglie Bradley nel ruolo di trequartista tattico alle spalle di Dempsey. Subito uno spavento per Howard, impegnato dopo 40 secondi da un diagonale di Origi. Usa comunque intraprendenti, nessun timore. Bradley per Dempsey, conclusione centrale di "Deuce". Il Belgio accende e spegne. Break di Vertonghen, è lui a guidare il contropiede prima di aprire per De Bruyne, che stringe da sinistra calciando male con il destro. E' la corsia giusta per spingere, Vertonghen riceve in profondità e mette in mezzo per Fellaini, splendida chiusura di Beasley. Klinsmann perde Johnson per un problema muscolare, sin lì il terzino aveva deluso, dentro Yedlin. Il primo tempo, comunque gradevole, si chiude con un anticipo provvidenziale di van Buyten su cross proprio del nuovo entrato. E' soltanto l'antipasto di una gara destinata a regalare spettacolo nella ripresa e nei supplementari. [[ge:rep-locali:repubblica:90475844]] HOWARD SHOW - L'avvio di secondo tempo del Belgio è tambureggiante. Howard alza sulla traversa un colpo di testa di Mertens, Vertonghen mette in mezzo un cross delizioso che Origi e De Bruyne non impattano, poi il centravanti colpisce la parte alta della traversa con una bella girata aerea. L'assalto prosegue, Vertonghen va per i pali con l'esterno sinistro al volo ma non è fortunato. Stati Uniti in rottura prolungata, Origi è letale quando riesce a muovere la difesa di Klinsmann; strappo in verticale e cross da sinistra, Mertens di tacco, fuori di un soffio. E' passato soltanto un quarto d'ora. Wilmots richiama proprio l'ala del Napoli, dentro Mirallas. Witsel ci prova senza precisione da fuori, Origi ha sul destro il pallone del vantaggio al 27′, dopo una percussione del nuovo entrato; conclusione centrale, Howard si oppone quasi senza volerlo. Le parti si invertono quattro giri d'orologio più tardi. L'assist di Origi è delizioso, Mirallas si presenta a tu per tu con il suo compagno di squadra all'Everton; ha la meglio il piede sinistro del portiere statunitense, si resta sullo 0-0 anche quando tocca ad Hazard provare il destro. Howard mette i guantoni sui tiri di Origi e Kompany, Wondolowski spreca da due passi il match-point su sponda aerea di Jones. Si va al supplementare. Si va da Lukaku. L'URAGANO LUKAKU - Origi, dopo aver sfiancato i suoi avversari, lascia spazio al collega. Terzo minuto dell'overtime, gran lavoro di fisico sulla pressione di Besler e fuga sulla destra; cross per De Bruyne, Gonzalez lo anticipa in spaccata ma non riesce a ritrovare l'equilibrio, permettendo al fantasista di raccogliere palla e infilare il diagonale vincente. Gli Stati Uniti accusano il colpo e non hanno le forze per combattere alla pari con la forza fisica di Lukaku, che in due occasioni impegna Howard così come Mirallas, sempre presente l'estremo statunitense, costretto ad arrendersi in finale di primo supplementare. De Bruyne conduce la transizione sulla sinistra e imbuca per Lukaku, mancino potente nell'angolo, è il gol del raddoppio. Klinsmann si gioca la carta Green e raccoglie i dividendi immediatamente. Bradley alza la testa e vede il taglio del baby del Bayern Monaco, Alderweireld lo tiene in gioco e non riesce ad opporsi. Il destro al volo è sporco ed è questo a vanificare l'intervento di Courtois, il Belgio perde le sue certezze e gli Stati Uniti vanno a un passo dal 2-2 con l'esterno di controbalzo di Jones. L'unica speranza dei Diavoli Rossi è Lukaku, uno contro tre, doppio dribbling e diagonale sinistro, Howard non si fa beffare e regala ai suoi la chance per impattare. Schema su palla inattiva, Bradley pesca Wondolowski che di prima innesca l'inserimento di Dempsey. Courtois è l'unico a capire la situazione in anticipo, sontuosa uscita bassa, il Belgio va a sfidare l'Argentina. E' un Mondiale bellissimo. BELGIO-STATI UNITI 2-1 dts (0-0, 0-0, 2-0) Belgio (4-2-3-1): Courtois 6.5; Alderweireld 5.5, van Buyten 6.5, Kompany 6, Vertonghen 7; Fellaini 6, Witsel 6; Mertens 6 (15′ st Mirallas 6), De Bruyne 7, Hazard 6 (6′ sts Chadli sv); Origi 6.5 (1′ pts Lukaku 7.5). (Mignolet, Bossut, Ciman, Lombaerts, Vermaelen, Dembele, Januzai). All.: Wilmots Stati Uniti (4-2-3-1): Howard 7, Johnson 5.5 (32′ pt Yedlin 7), Gonzalez 6, Besler 5.5, Beasley 6.5; Cameron 5.5, Jones 6; Zusi 6 (27′ st Wondolowski 5.5), Bradley 7, Bedoya 5.5 (1′ sts Green 6.5); Dempsey 6. (Guzan, Rimando, Brooks, Chandler, Beckerman, Davis, Diskerud, Altidore, Johannsson). All.: Klinsmann Arbitro : Haimoudi Reti : 3′ pts De Bruyne, 15′ pts Lukaku, 2′ sts Green Ammoniti : Cameron e Kompany per gioco falloso Recupero : 3′, 3′, 2′, 1′ Argomenti mondiali di calcio 2014 nazionale belgio stati uniti - usa 
Il rogo è scoppiato poco dopo le 21.30 all'interno dell'appartamento in  corso Cavour di Gianluca Paparesta. L'incendio è divampato  nell'abitazione al terzo piano in pieno centro dell'ex assessore e ora  manager del Bari calcio. A dare l'allarme è stata la figlia dell'ex  arbitro che era in casa al momento dell'incidente domestico. Paparesta è  tornato poco dopo. A provocare le fiamme infatti sarebbe stata una  lampada caduta su una tenda, forse a causa del vento. Sul posto sono  intervenute le squadre dei vigili del fuoco e i carabinieri della  compagnia Bari centro. [[ge:rep-locali:rep-bari:90478809]] I vigili del fuoco hanno subito domato il  principio di incendio che ha creato panico tra i residenti. Tre persone  residenti all'interno dello stabile sono rimaste leggermente intossicate  dal fumo, ma niente di grave. Sopralluoghi dei vigili  del fuoco per verificare l'agibilità della struttura. In mattinata, Paparesta è impegnato in una conferenza stampa per la presentazione del nuovo logo della società. 
None Leggi i commenti I commenti dei lettori 
BOLOGNA - Diego Lopez il nuovo allenatore del Bologna. Lo ha ufficializzato il club felsineo, retrocesso quest'anno serie B. Il tecnico uruguaiano, 40 anni ad agosto, è arrivato in Italia nel 1998, a Cagliari, dove ha collezionato 314 presenze e 7 gol, diventando capitano dal 2007 e concludendo la carriera nella stagione 2009-2010. Con la maglia della Celeste (32 presenze e un gol) ha vinto la Coppa America del 1995. Conclusa la carriera da giocatore ha debuttato come allenatore nelle giovanili del Cagliari, prima con i Giovanissimi, poi con la Primavera nella stagione 2011-2012. In prima squadra è stato il vice di Ivo Pulga nella stagione 2012-2013 e nella stagione successiva è diventato capo allenatore. Nel campionato appena concluso è stato invece esonerato e sostituito in panchina ancora da Pulga. Ora il Bologna, ufficializzato il nuovo tecnico e completati gli iter per l'iscrizione al campionato, potrà pensare con tranquillità al mercato. Argomenti serie b bologna fc diego lopez Leggi i commenti I commenti dei lettori 
Sfrattati. La biblioteca di Amedeo Maiuri, il più grande pompeianista attivo nell'area archeologica di Pompei, e gli archeologi del Centro internazionale per gli studi pompeiani, il Cips, devono lasciare i locali occupati dal dicembre 2012 al secondo piano del Palazzo comunale di Pompei. Spiega il direttore del centro, l'archeologo Umberto Pappalardo. "Ho ricevuto dal nuovo sindaco di Pompei, Nando Uliano, una lettera di sfratto a 20 giorni. Sono sorpreso e amareggiato  -  confida Pappalardo - un centro di ricerca internazionale, gestito a titolo gratuito dall'università Suor Orsola Benincasa a favore della comunità cittadina che viene messo alla porta costituisce una grave perdita per Pompei". Le stanze del secondo piano del municipio ospitano il "Fondo Maiuri",  grazie a una convenzione stipulata fra il Suor Orsola Benincasa e il Comune di Pompei, quando era sindaco Claudio D'Alessio. "Un vero e proprio polo culturale di ricerca storica ed archeologica  -  spiega il professore Pappalardo - dal momento che la nostra università conduce anche scavi nell'antica città di Pompei, ed è perciò contemporaneamente il centro di elaborazione degli oggetti e dei dati emersi negli scavi". Commenta lo studioso: "Sarà impossibile andare via in 20 giorni, si tratta di un fondo soggetto a vincolo da parte del ministero per i Beni culturali, per cui devono essere date della garanzie di incolumità sia da parte dell'università che del Comune. Ci sono oggetti di valore storico, per giunta delicati, per i quali va garantito non solo un adeguato trasporto ma anche l'assegnazione di una sede idonea, in termini di dignità e di sicurezza, per la quale anche la Soprintendenza archivistica della Campania dovrà dare la sua approvazione. Vorrà dire  -  afferma il professore Pappalardo - che continueremo a chiamarci Centro studi pompeiani ma saremo altrove. Sì, quasi una beffa in un momento in cui l'attenzione internazionale è concentrata sugli Scavi". Nel frattempo sta per partire un appello da parte di studiosi e archeologici italiani e stranieri per scongiurare l'allontanamento della biblioteca di Amedeo Maiuri dalla città alla quale l'insigne archeologo, scomparso nel 1963, dedicò la vita. Argomenti pompei 
None Leggi i commenti I commenti dei lettori 
Le ragazze di Team SCA hanno trovato la persona ideale per raccontare le storie da bordo del giro del mondo. Ecco chi è la reporter degli oceani Team SCA ha annunciato oggi che sarà l'americana Corinna Halloran l'Onboard Reporter dell'equipaggio tutto femminile della Volvo Ocean Race 2014/15. Corinna avrà dunque il compito di raccontare ai milioni di fan le storie da bordo. Il team ha scelto con un processo di selezione il miglior candidato per uno dei ruoli più impegnativi nel mondo del giornalismo sportivo ed è stata Corinna Halloran, nativa di Newport, nello stato del Rhode Island, che ha anche passato il test della traversata atlantica per aggiudicarsi il ruolo.I suoi compiti a bordo saranno di redarre notizie su base quotidiana, di produrre e inviare alla sede della Volvo Ocean Race foto, video e audio che verranno poi inoltrate ai fan della regata attraverso i media e le piattaforme digitali. “E' un'opportunità fantastica, è un progetto davvero unico e sono onorata di poter raccontare le storie di Team SCA al resto del mondo. Il livello della tecnologia a bordo è incredibile, e mi permetterà di portare quello che accade a bordo a nuovi gruppi di appassionati nel mondo, cercando di trovare nuovi punti di vista per fare in modo che il pubblico possa comprendere la grandezza di questo evento.” ha dichiarato Corinna. Jon Bramley, direttore News and Media della regata ha aggiunto: “Ha grandi capacità e dimostra un grande impegno nel raccontare le storie autentiche della vita di bordo. Gli Onboard reporter sono assolutamente cruciali per noi per cercare di tramettere l'avventura umana e sportiva della Volvo Ocean Race. Sono i nostri occhi e le nostre orecchie in oceano ed è importantissimo trovare le persone giuste per questo ruolo molto difficile. Siamo certi che con Corinna Team SCA ha trovato la soluzione ideale.”Corinna Halloran si incorporerà all'equipaggio, a cui pochi giorni fa è entrata a far parte anche la britannica Libby Greenhalgh. NEWS DAGLI ALTRI TEAM - Al lavoro il nuovissimo team spagnolo, che ha come colonne portanti due dei più famosi velisti di Spagna e della regata Iker Martinez e Xabi Fernandez. Sarà il decimo team iberico a prendere parte alla regata nella sua storia ultra quarantennale. - In Francia, il team con bandiera cinese Dongfeng Race Team si sta preparando per uno degli eventi più importanti della stagione, visto che tutti gli otto velisti titolari saranno presentati la prossima settimana nell'ambito di una cerimonia presso la base di Lorient, in Bretagna, dallo skipper Charles Caudrelier. - Altri due equipaggi, Team Brunel e Team Alvimedica, si stanno godendo qualche momento di riposo fra allenamenti in palestra e un po' di tempo a casa con le loro famiglie. - Fase di preparazione per Abu Dhabi Ocean Racing che scalpita per partire per la prima traversata atlantica da Cascais, in Portogallo, a Newport negli USA, prevista proprio per questo fine settimana. http://www.volvooceanrace.com/en/news/7493_Six-teams-six-updates-Dock-Talk-3.html Leggi i commenti I commenti dei lettori 
None Leggi i commenti I commenti dei lettori 
