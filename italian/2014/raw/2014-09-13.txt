None Leggi i commenti I commenti dei lettori 
TORINO – Stramaccioni, allenatore dell’Udinese, commenta ai microfoni di Sky Sport la sconfitta dei suoi a Torino contro la Juventus per 2-0 . “Avevamo preparato la partita per cercare di contenere l’urto nei primi minuti e avere la gamba per ripartire – ha detto Stramaccioni - Invece la Juventus è stata brava e a noi è venuto a mancare quello che avevamo preparato. Forse la Juve meritava di capitalizzare di più”. GUARDA I GOL DI JUVENTUS-UDINESE “SECONDO TEMPO NOI MEGLIO” – Parlando delle scelte tattiche, Stramaccioni ha aggiunto: “Alla fine del primo tempo avevo messo un uomo in più a centrocampo e fino al gol del 2-0 secondo me stavamo facendo meglio. Peccato per il gol annullato, questione di centimetri ma faccio i complimenti alla Juventus”. [[ge:rep-locali:repubblica:95691931]] “TOGLIERE L’INIZIATIVA ALLA JUVE” – Stramaccioni ha provato a dare un consiglio alle squadre che prossimamente dovranno incontrare la Juve: “Per limitare lo strapotere della Juventus bisogna cercare di togliergli l’iniziativa. Noi stasera non ci siamo riusciti”. Argomenti serie a udinese andrea stramaccioni Leggi i commenti I commenti dei lettori 
Ultimo atto d'orrore della Jihad proclamata dallo Stato Islamico nei confronti di cittadini stranieri tenuti prigionieri dai miliziani che stanno tentando la conquista di Siria e Iraq. L'Is ha decapitato in Siria il terzo ostaggio, lo scozzese David Haines, dopo i due giornalisti americani James Foley e Steven Sotloff. Nel messaggio dei terroristi, viene incolpato il primo Ministro inglese Cameron: "Questo è il prezzo che paghi per la tua promessa di armare i peshmerga contro lo Stato Islamico". Il boia ha mostrato poi la foto del prossimo ostaggio che rischia la vita: Alan Henning, anche lui un cittadino britannico. . Il video . Il video, che dura 2 minuti e 27 secondi ricalca i precedenti, quando il "boia" dell'Is uccise prima James Foley e, dopo due settimane, Steven Sotloff. E anche questa volta la vittima, prima di essere ucciso, si rivolge ai vertici politici del suo paese. Secondo la trascrizione del sito web 'Site', che monitora l'attività dei gruppi terroristi online, rivolgendosi a Cameron, Haines afferma: "Sei entrato volontariamente in una coalizione con gli Usa contro lo Stato Islamico, come ha fatto il tuo predecessore Tony Blair, seguendo la corrente dei nostri premier britannici che non hanno il coraggio di dire no agli americani". A sua volta, anche il carnefice si rivolge a Cameron, dicendogli che l'alleanza con gli Usa porterà solo ad "accelerare la tua distruzione" e trascinerà la Gran Bretagna "in un'altra sanguinosa guerra che non potete vincere". L'appello ignorato della famiglia. La famiglia del cooperante, tenuto in ostaggio dai militanti dello Stato islamico, aveva chiesto proprio oggi di poter entrare in contatto con loro, ma i jihadisti, secondo quanto riporta la famiglia, non hanno mai risposto. "Vi abbiamo mandato un messaggio ma non abbiamo ricevuto risposta. Chiediamo a chi tiene in ostaggio David di entrare in contatto con noi", ha scritto la famiglia all'Is in un comunicato che è stato diffuso dal ministero degli Esteri britannico. Le reazioni in Gran Bretagna e Usa. Il Foreign Office britannico sta "lavorando alacremente per verificare" il video che annuncia la decapitazione dell'ostaggio Gb David Haines, sottolineando - secondo quanto riporta la Bbc - che se il filmato è vero, si tratta di un altro "omicidio ripugnante". E anche David Cameron, primo ministro britannico, ha definito la decapitazione di Haines un vero e proprio atto diabolico. "Faremo di tutto quello che è in nostro potere per far cadere nella polvere questi assassini". Alla durissima condanna formulata dal primo ministro britannico si associa anche il presidente Usa Barack Obama: "Collaboriamo con la Gran Bretagna per assicurare alla giustizia gli assassini di David Haines - ha detto il leader Usa - e per indebolire e distruggere questa minaccia ai popoli dei nostri Paesi, della regione e del mondo". L'Australia. L'Australia ha deciso di fornire appoggio aereo, personale di terra per l'addestramento e finanziamenti agli oppositori dell'Is. "Dobbiamo fermare queste barbarie" Il ritorno del "boia" di origine britannica. Secondo le prime valutazioni ad uccidere David Haines potrebbe essere stato lo stesso "boia" di origine britannica autore della decapitazione di Steven Sotloff e di James Foley. Il rapimento David Haines era stato rapito nel marzo del 2013 mentre si trovava in missione umanitaria in Siria con Acted, agenzia francese per la cooperazione allo sviluppo. Lo Stato islamico ha minacciato di ucciderlo per rappresaglia contro i raid americani in Iraq nel video diffuso qualche giorno fa che mostrava (video) la decapitazione del giornalista Steven Sotloff. [[ge:rep-locali:repubblica:95698965]] Una catena di sangue iniziata con l'omicidio del freelance James Foley, il primo a essere ucciso (video) con la macabra scenografia che l'esercito islamico sta usando. Minacce a Europa e cristiani . Nella sua imponente opera di propaganda e di minacce, l'Is ha mandato in Rete negli ultimi giorni altri due video: "Stiamo preparando cinture esplosive per colpire i paesi alleati di Obama". [[ge:rep-locali:repubblica:95699773]] Argomenti isis - stato islamico gran bretagna siria iraq stati uniti - usa david haines james foley steven sotloff alan henning 
TORINO – Juventus-Udinese 2-0 e prima vittoria in carriera di Allegri contro Stramaccioni . E’ stata anche la prima volta che Allegri ha conquistato due successi nelle prime due gare di campionato. “Credo che la squadra abbia iniziata molto bene – ha commentato Allegri ai microfoni di Sky Sport -, dovevamo cercare di sbloccare la partita perché sapevamo che l’Udinese si sarebbe chiusa. Una volta sbloccata abbiamo avuto a volte pazienza e a volte siamo stati troppo frettolosi. Abbiamo perso un po’ troppi palloni in modo ingenuo e potevamo fare meglio. Nel secondo tempo abbiamo sofferto un po’, però credo che alla fine i ragazzi abbiano fatto una buona partita. Stanno facendo bene, è normale che ci sia qualcosa da migliorare ma sono soddisfatto di quello che c’è nella loro testa”. GUARDA I GOL DI JUVENTUS-UDINESE “TIFOSI VALORE AGGIUNTO” – Parlando della prima davanti al pubblico dello Stadium, Allegri ha aggiunto: “Ero curioso di vedere come si sarebbe svolta la serata. Credo che i tifosi siano un valore aggiunto e secondo me sono stati molto bravi a sostenere la squadra nel momento del bisogno”. [[ge:rep-locali:repubblica:95691931]] “POSSIAMO MIGLIORARE” – Bene gli attaccanti: “Sono molto soddisfatto di come hanno lavorato Tevez e Llorente, così come il ragazzino Coman e anche Morata che è entrato molto bene”, ha spiegato Allegri che poi ha aggiunto: “Credo che questa squadra abbia nelle qualità fisiche e tecniche la possibilità di migliorare ancora: nei tempi di gioco nel saper gestire i ritmi della partita per avere meno spreco di energie. Giocando una volta ogni tre giorni è importante”. “PEREYRA DINAMICO” – Infine un’impressione su Pereyra e sulla sua posizione: “E’ un giocatore dinamico, ha buona qualità tecnica – ha concluso il tecnico juventino -. L’anno scorso a Udine giocava dietro a Di Natale e si buttava negli spazi. Nella Juventus credo che è meglio che faccia la mezzala” Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
Daspo di gruppo per 52 tifosi del Bari per gli incidenti avvenuti dopo la partita giocata oggi a Frosinone e finita con il pareggio ottenuto dai padroni di casa al quarto minuto di recupero. Dopo il fischio finale, i 1.050 tifosi ospiti sono stati fatti salire sui loro mezzi per essere accompagnati in autostrada. Durante il deflusso alcuni sostenitori baresi hanno però cominciato a lanciare dai pullman diversi oggetti dai finestrini. Il conducente dell'ultimo pullman incolonnato, con a bordo 52 tifosi, dopo l'ingresso in A/1 è stato costretto a fermarsi. I tifosi sono quindi scesi dal mezzo e con violenza hanno reciso la rete di protezione dell'autostrada Roma-Napoli creando momenti di panico sull'A1 e causando anche disagi alla circolazione dopo aver invaso l'arteria. Gli agenti della polizia sono riusciti a farli risalire sul pullman, prima di portarli in Questura. Per tutti i cinquantadue è così scattato il "Daspo di gruppo", il divieto di assistere alle manifestazioni sportive. I reati contestati vanno dall'interruzione di pubblico servizio al danneggiamento aggravato della recinzione autostradale, dal lancio pericoloso di oggetti alle lesioni a pubblico ufficiale. Argomenti calcio daspo tifosi 
Ha vinto in casa per due a zero, in trasferta per uno a zero. Ha sei punti ed è in testa alla classifica. Il discorso vale esattamente allo stesso modo per Juve e Roma. Già. stesso rendimento, stessi gol, stessa difesa ancora imbattuta, con Buffon e De Sanctis che si sono finora dovuti limitare all'ordinaria amministrazione. Nei dati di Juve e Roma, nei sei punti conquistati con i successi in trasferta a Verona ed Empoli, con i successi in casa con Udinese e Fiorentina, ci sono tutte le premesse di questo lungo duello tra le squadre designate ad essere protagoniste assolute. Certo, è troppo presto per pensare che la corsa allo scudetto sarà soltanto un affare a due, perché a cominciare dal Napoli in parecchi sono in agguato, ma Juve e Roma hanno già dimostrato di voler fare sul serio, di non voler mollare di un metro o di un centimetro. Con strategie al momento differenti. Perché Allegri, ad esempio, ha chiesto gli straordinari a Tevez, mandandolo in campo anche dopo un infortunio che lo ha tormentato in settimana. Mentre Garcia non solo ha tenuto Totti in panchina, in vista del debutto in Champions, ma ha completato il suo disegno lasciando fuori anche Gervinho e Iturbe, le sue frecce. Insomma Juve e Roma vanno avanti a braccetto, dimostrando di credere moltissimo nella possibilità di trasformare la stagione in uno slalom parallelo, con la corsa allo scudetto e i paletti della Champions. Ma se tutti sapevano come sarebbe stata la Roma, perché bastava continuare sulla strada tracciata da Garcia, ha compito in maniera più netta la 'scoperta' di una Juve che non ha perso niente, ma davvero niente, del suo entusiasmo e della sua grinta. Anche senza Conte, è questo il messaggio delle prime due giornate, la Juve è sempre la stessa Juve, determinata e disponibile a lottare su ogni pallone come se fosse quello decisivo. Una Juve rinforzata dagli arrivi di Evra, di un formidabile Pereyra, una Juve che anche in attacco cerca soluzioni nuove ed è convinta di poter dimostrare quanto sia stato azzeccato l'acquisto di Morata. Ma soprattutto di poter dimostrare quanto sia stata indovinata la scelta di affidarsi ad Allegri. Perché la Juve non è cambiata. E questo è il migliore dei complimenti. Argomenti tackle 
None Leggi i commenti I commenti dei lettori 
TORINO – La Juventus risponde alla Roma e batte 2-0 l’Udinese allo Stadium, raggiungendo i capitolini in testa alla classifica con 6 punti. Ennesima prova convincente dei torinesi dopo l’ottimo esordio contro il Chievo Verona di due settimane fa. La squadra sembra quella dell’anno scorso: domina le partite e vince. L’Udinese ha fatto davvero poco, costretta sempre sulla difensiva e mai pericolosa in attacco. SUBITO L’APACHE – Allegri, privo degli infortunati Vidal e Pirlo e dello squalificato Chiellini, si riaffida al 3-5-2 con alcune novità: Evra prende il posto di Asamoah sull’esterno sinistro e in attacco si rivede dal 1′ Llorente al fianco del recuperato Tevez. Difesa confermata con Caceres, Bonucci e Ogbonna davanti a Buffon. In regia Marchisio; completano il centrocampo l’ex di turno, Pereyra, e Pogba. Modulo speculare per Stramaccioni che, senza l’infortunato Domizzi, schiera Heurtaux, Danilo e Bubnjic davanti a Karnezis; in attacco Di Natale e Muriel; in mezzo al campo Allan, Guilherme e Kone, esterni sono Widmer e Pasquale. La Juve ricomincia da Verona, nel senso che domina la partita come era successo contro il Chievo alla prima giornata. Llorente come al solito difende ogni pallone, Pereyra fa il Vidal e l’intesa tra Evra e i compagni cresce col passare dei minuti. All’8’ siamo già 1-0: azione sulla destra di Pereyra, palla sul fondo a Lichtsteiner che crossa basso; sfera sui piedi di Tevez che fa secco Karnezis con un destro rasoterra. GUARDA I GOL DI JUVENTUS-UDINESE LA JUVE INSISTE – L’Udinese non riesce a ripartire come vorrebbe e sui lanci lunghi la difesa juventina è sempre molto attenta. I padroni di casa insistono alla ricerca del raddoppio e al 29’ Pereyra riceva un assist al bacio da Llorente, ma conclude alto da ottima posizione. Raro break friulano poco dopo con Muriel che corre a sinistra, crossa, ma Di Natale colpisce male di testa, disturbato da Ogbonna. Gli altri tentativi bianconeri sono di Tevez (cannonata alta), di Lichtsteiner (rasoterra sul fondo) e di Pogba al 39’, con Karnezis attento. Il francese ci riprova nel finale, ma ancora una volta il portiere dell’Udinese para. BUBNJIC SEGNA MA NON VALE – A inizio ripresa Stramaccioni presenta Bruno Fernandes al posto di Muriel per avere un centrocampo più folto. Gli ospiti in effetti sono più spavaldi a provano a fare paura a Buffon che in realtà non deve mai intervenire, ottimamente protetto da Caceres, Bonucci e Ogbonna. Poi c’è Marchisio che copre per esempio su Bruno Fernandes in avvio di secondo tempo. Udinese molto pericolosa al 22’. Anzi, i friulani fanno proprio gol con Bubnjic che tocca sottoporta un tiro violento da fuori di Danilo. Per pochi millimetri il difensore pare in offside e infatti il gol viene giustamente annullato. [[ge:rep-locali:repubblica:95691931]] LA CHIUDE MARCHISIO – La rete annullata risveglia la Juventus che cerca il 2-0. Llorente si gira in area ma non trova la porta e poco dopo Tevez calcia forte ma il portiere ospite respinge in tuffo. Stramaccioni fa entrare anche Pinzi al posto di uno spento Guilherme, ma è la Juventus a segnare ancora. Minuto 30’: Tevez appoggia al limite dell’area a Marchisio che controlla e calcia forte col destro. 2-0 e tre punti in cassaforte. L’Udinese infatti non ne ha più e le forze fresche che fa entrare Allegri, Coman, Padoin e Morata, congelano il risultato. Anzi, proprio allo scadere Morata potrebbe bagnare col gol il suo esordio in bianconero, ma Karnezis è bravissimo e para. L’impressione finale è che la Juventus sia la stessa dell’anno scorso, con la stessa fame e soprattutto lo stesso gioco concreto e vincente. Juventus-Udinese 2-0 (1-0) Juventus (3-5-2) : Buffon 6, Caceres 6,5, Bonucci 6,5, Ogbonna 6,5, Lichtsteiner 6,5, Pereyra 6,5 (40′ st Padoin sv), Marchisio 7, Evra 6,5, Pogba 6,5 ,Llorente 6,5 (44′ st Morata sv), Tevez 7 (36′ st Coman sv). (30 Storari 34 Rubinho 2 Romulo 7 Pepe 12 Giovinco 15 Barzagli 22 Asamoah 38 Mattiello. All.: Allegri 7. Udinese (3-5-2) : Karnezis 6, Bubnjic 5,5, Danilo 5,5, Heurtaux 5, Widmer 6, Kone 6 (36′ st Thereau sv), Guilherme 5 (28′ st Pinzi 5,5), Allan 6, Pasquale 5, Muriel 5,5 (1′ st Fernanes 5,5) Di Natale 5,5 (1 Brkic 97 Meret 7 Badu 14 Belmonte 25 Coda 82 Geijo 89 Piris). All.: Stramaccioni 5,5. Arbitro : Damato. Reti : 8′ pt Tevez, 30′ st Marchisio. Angoli : 6-4 per l’Udinese. Recupero : 0′ e 3′. Ammoniti : Pasquale per gioco scorretto. Spettatori 38.500 (paganti 11.184, abbonati 27.033), incasso 1.430.337 euro. Argomenti serie a udinese juventus fc Leggi i commenti I commenti dei lettori 
