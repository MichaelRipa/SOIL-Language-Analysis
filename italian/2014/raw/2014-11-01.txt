PARMA – Roberto Donadoni cercava una scossa a tutti i costi. E’ arrivata in una notte importante, delicata, contro un avversario senz’altro di nome ma di ben poca sostanza. Troppo piatta l’Inter dell’ultimo periodo, troppo affamato il Parma per permettersi un altro passaggio a vuoto. I nerazzurri mettono in mostra tutti i difetti di gioco già evidenziati nelle ultime trasferte e finiscono per soccombere sotto i colpi di un marcatore senz’altro inatteso – difficile immaginare una doppietta di Paolo De Ceglie alla vigilia – e di una formazione entrata in campo concentratissima per portare a casa tre punti vitali dopo sei ko di fila. L’opposto dell’undici di Mazzarri, che inevitabilmente attirerà altre critiche nei confronti di un allenatore che il pubblico interista certamente non ama. GUARDA I GOL DI PARMA-INTER LE LACUNE NERAZZURRE – Sin dal fischio d’inizio si è visto un Parma pronto all’aggressione, totalmente diverso da quello abulico di Torino. Moduli speculari – 3-5-2 contro 3-5-2 – ma atteggiamento totalmente diverso, se si pensa che gli emiliani riescono a rendersi pericolosi specialmente sulle corsie, vincendo praticamente tutti gli uno contro uno. Le assenze contemporanee di Jonathan, Nagatomo e D’Ambrosio rappresentano un alibi troppo fragile per spiegare le difficoltà ospiti, al 5′ il Parma è già avanti. Rispoli si propone bene sull’out di destra, cross che Coda spizza soltanto. Effetto flipper sullo stinco di De Ceglie, comunque puntuale nel taglio sul secondo palo. Il rimpallo è vincente, la chiusura di Obi e Ranocchia è tardiva e il Tardini può festeggiare. La partita di Coda finisce quasi subito, il centravanti mette male un piede portando palla ed è costretto a chiedere il cambio. Cassano, oggi leader non soltanto tecnico ma anche emotivo, si infuria sia con Rizzoli che con i giocatori dell’Inter, che per circa 2 minuti proseguono l’azione nonostante l’infortunio dell’attaccante. Proprio durante questa sorta di superiorità numerica si manifesta l’unica occasione degna di nota del primo tempo interista, con Obi che riesce a colpire di testa in tuffo: Lucarelli allontana la minaccia. [[ge:rep-locali:repubblica:99549583]] MEGLIO IL PARMA – Donadoni ha ben poche alternative in avanti, per Coda entra Ghezzal, non proprio un bomber ma uomo di indubbio sacrificio. Destro di Cassano alla mezz’ora, la deviazione di Vidic spiazza Handanovic, fuori di un soffio. Non c’è sbocco per la manovra interista, il Parma è messo in campo alla perfezione e il solo Kovacic non basta per spaventare Mirante. Nessun cambio all’intervallo, anche se in avvio di ripresa Mazzarri si gioca la carta Hernanes – non al meglio – al posto dello spaesato Obi, a disagio nel ruolo di esterno destro. Donadoni deve rinunciare a Felipe, Santacroce non sporca il foglio e la difesa ducale continua a tenere. L’Inter ha un solo sussulto, a cavallo del 25′. Contropiede guidato da Hernanes che scarica per Icardi, l’argentino cambia fronte e serve Palacio sul lato opposto dell’area. La conclusione seguente è lo specchio del momento dell’ex attaccante del Genoa: pallone che scavalca addirittura le protezioni e finisce direttamente in curva. Lampo di Kovacic, destro dal limite, deviazione che manda il cuoio sul palo. La ripresa nerazzurra nasce e muore qui, dopo la mezz’ora il Parma chiude i conti. Cassano ha la libertà di ricevere ai 18 metri, stoppare, alzare la testa e mandare fuori ritmo un intero reparto con un paio di finte. Destro sul primo palo, Medel ci mette il piede, De Ceglie quasi frana sulla sfera ma il suo tocco è tanto sporco quanto efficace. Pallone fra le gambe di Handanovic e gara in soffitta, nonostante l’esperimento Bonazzoli (classe 1997) tentato da Mazzarri. Si va più vicini al tris che al 2-1: destro di Ghezzal sull’esterno della rete, mancino di De Ceglie che impegna Handanovic e sventagliata di Cassano che lancia Acquah. Il ghanese salta secco Juan Jesus, Rispoli arriva a rimorchio e spara sul portiere sloveno. Finisce 2-0, il Parma aveva troppa fame e l’Inter non ha fatto nulla per non finire sbranata. PARMA-INTER 2-0 (1-0) Parma (3-5-2): Mirante 6; Costa 6.5, Lucarelli 6, Felipe 6 (7′ st Santacroce 6); Rispoli 6.5, Acquah 6.5, Lodi 6.5, Mauri 6, De Ceglie 7.5 (46′ st Gobbi sv); Coda sv (19′ pt Ghezzal 6), Cassano 7. (Coric, Iacobucci, Mendes, Ristovski, Mariga, Souza, Jeraldino, Palladino, Sarr). All.: Donadoni Inter (3-5-2): Handanovic 5.5; Ranocchia 5.5, Vidic 5.5, Juan Jesus 5; Obi 5 (6′ st Hernanes 6), Kuzmanovic 5.5 (28′ st Bonazzoli sv), Medel 5.5 (44′ st Camara), Kovacic 6, Dodò 5; Palacio 5, Icardi 5.5. (Berni, Carrizo, Andreolli, Donkor, Mbaye, Krhin, Puscas). All.: Mazzarri Arbitro : Rizzoli Reti : 5′ pt e 31′ st De Ceglie Ammoniti : Mirante, Costa, Dodò e Lucarelli Recupero : 3′ e 4′ Argomenti serie a parma calcio inter Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
PARMA – Finalmente può sorridere. Roberto Donadoni è al settimo cielo per il successo sull’Inter , il Parma può tornare a respirare. “Quella di stasera non è stata la nostra miglior partita, i ragazzi avevano già fatto prestazioni di spessore in campionato, penso alle partite contro il Milan o contro l’Udinese, senza però raccogliere nulla. Stasera ci siamo riusciti, è il premio giusto per quello che stanno facendo i ragazzi, un successo raccolto con determinazione. Se stiamo compatti con questo spirito di squadra possiamo fare cose egregie. Sono convinto che questa affermazione restituirà un pò di fiducia e di morale a tutto il gruppo". GUARDA I GOL DI PARMA-INTER VITTORIA ANCHE PER LA SOCIETA’ – Dopo la sconfitta di Torino e il deferimento ricevuto da Ghirardi e Leonardi su segnalazione della Covisoc, il Parma aveva bisogno di un successo per allontanare il brutto periodo: Donadoni vuole ripartire dalla vittoria odierna per programmare un futuro in crescendo. “Siamo felici per questa vittoria ma la strada da fare è ancora molta, questo risultato non cambia le nostre motivazioni. Noi però abbiamo sempre pensato di lavorare per migliorare la situazione. La società? Ci ha sempre aiutato e posso assicurare che non è in difficoltà”. [[ge:rep-locali:repubblica:99549583]] "CONTENTO PER DE CEGLIE" - "La doppietta di De Ceglie? Dico sempre ai ragazzi che per segnare bisogna andare dentro l'area. Lui oggi l'ha fatto ed è riuscito a buttarla dentro due volte. Sono contento per lui; ma spero che, anche in questo caso, si tratti soltanto di un inizio", ha proseguito il tecnico del Parma. Che elogia anche Lodi: "Ha giocato molto, molto bene, come tutti i compagni di reparto e come il resto della squadra. Da giocatori come lui, come Lucarelli, come Mirante e come Cassano, che hanno già macinato tanti chilometri in carriera, ci aspettiamo prestazioni di questo genere e anche un grande apporto sotto il profilo morale e dell'esperienza in favore degli altri compagni. Oggi tutti hanno stretto i denti, giocando con impegno encomiabile: la vittoria è di certo meritata. L'infortunio a Coda? Ha avuto un problema al ginocchio, probabilmente non semplice. Speriamo bene: vorrei recuperare lui, come gli altri infortunati, al più presto", ha concluso Donadoni. Argomenti serie a roberto donadoni Leggi i commenti I commenti dei lettori 
DALLA finestra della sua "Biblioteca di confine", al quarto piano della palazzina gialla di via Brambilla 10, don Virginio Colmegna guarda la periferia, la terra di frontiera dove spende le sue giornate da dieci anni, in quella Casa della Carità, che il cardinale Carlo Maria Martini, il 24 novembre 2004, volle lasciare in eredità a Milano, prima di auto-esiliarsi a Gerusalemme. E allora, don Virginio, il bilancio di questo primo decennio com'è? "Il mio cuore è pieno di immagini, emozioni, pensieri, anche di fatica certo, ma non avrei potuto trovare osservatorio migliore di questo per misurare giorno per giorno come cambia la città. Milano oggi soffre ancora fortemente, le periferie sono martoriate, le famiglie in ginocchio per la crisi, la gente ha paura e bisogna capirla, non demonizzarla in questo suo umanissimo sentimento. Siamo nell'epoca dei lupi, non lasciamo la gente spaventata in mano a chi strumentalizza la paura e la usa come capitale politico". È venuto don Luigi Ciotti da Torino per inaugurare il mese di festeggiamenti, verrà il sindaco Giuliano Pisapia, anche il cardinale Angelo Scola e il filosofo Massimo Cacciari sono attesi per la data dell'anniversario. Ma in questa "casa", prima delle celebrità, accogliete i poveri, 130 persone a notte. Oggi chi c'è in prima fila fra i vostri ospiti? "Siamo sempre stati in mezzo alle emergenze. All'inizio ci identificavano con quelli che ospitavano i rom perché ci siamo opposti agli sgomberi violenti, perché abbiamo fronteggiato i leghisti che volevano incendiare la tendopoli di Opera. Oggi metà di quei rom è integrata, vive in autonomia in case che paga con i suoi stipendi. E noi riempiamo l'auditorium di brande per accogliere i profughi siriani. È diventato uno spazio che palpita di storie". L'auditorium? "Il cardinale Martini mi consegnò questa missione sottolineando che la carità non poteva essere distinta dalla cultura. Per questo abbiamo avuto fin dall'inizio uno spazio dove hanno tenuto lezioni grandi nomi della cultura italiana e internazionale. Ma quando c'è stato bisogno di rimboccarsi le maniche e di aprire le porte ai bisognosi, abbiamo messo via le sedie e portato dentro i materassi. Andammo un giorno con Martini e Tettamanzi al Planetario a guardare le stelle, cercando l'ispirazione per un progetto che doveva unire il sogno e la capacità di stare con i piedi sulla terra". Avete più volte lanciato l'allarme perché il bilancio non tornava. Oggi come va sotto il profilo finanziario? "Abbiamo 45 dipendenti, oltre 100 volontari e un bilancio di 3 milioni l'anno, coperto per meno di metà dalle convenzioni con l'ente pubblico. Il Comune è proprietario dei muri, abbiamo un bel rapporto con l'amministrazione. E molti aiuti, soprattutto dalla Fondazione Cariplo. Anche la Diocesi ci sostiene. Ma non basta mai. Qui è forte il tema della gratuità, come testimonianza, ma occorre che tutta la città si senta coinvolta. Il nostro problema della sostenibilità d'impresa è strutturale". In tempi di crisi, il tema del dono e della solidarietà non è vincente. Questi sono anni di chiusura, la Lega ha portato in piazza Duomo migliaia di persone contro gli immigrati. Quelli che voi ospitate ogni sera. "Il linguaggio che i poveri ci insegnano abbraccia tutta l'umanità, contro ogni percorso di esclusione. L'amministrazione di questa città e il clima politico sono cambiati. Ma il degrado, la paura del diverso e la fatica della gente rimangono. E bisogna ascoltare, dare risposte. Servono soluzioni. C'è il problema della casa, ci sono le occupazioni. La linea dev'essere nettamente quella della legalità nella solidarietà. Questo ci chiedono i cittadini che ogni giorno vengono a mangiare nella nostra mensa, i poveri che vengono a fare la doccia da noi e a cambiarsi al guardaroba". Com'è il rapporto con la gente di Crescenzago? "Un rapporto forte, bello. Abbiamo migliaia di iscritti alla biblioteca, le scuole che vengono da noi con i bambini, gli anziani di cui si occupa il senegalese Doudou Khouma, una delle nostre colonne. C'è stata una signora che ha voluto festeggiare qui i suoi cent'anni, annunciando alla sua famiglia il dono di un suo appartamento a una delle nostre famiglie rom. Un bel segnale di integrazione ". Qualche flashback degli ultimi dieci anni. "I quindici bambini che ho visto nascere, come se fossero figli o nipoti miei. I tanti funerali celebrati di persone, volti amati, grandi amici, come Jerry, uno dei nostri primi ospiti. Il suicidio di un senzatetto che avevamo accolto e del quale non sapevamo nemmeno il nome. Il sorriso delle mamme rom a cui abbiamo consegnato le chiavi di casa e che oggi lavorano come donne delle pulizie e mantengono la famiglia, spezzato ogni vincolo con gli sfruttatori criminali. Noi siamo chiari con i rom: le regole vanno rispettate". Ma in tutto questo mare di problemi in cui ogni giorno vi dibattete, le resta anche tempo per dire messa? "Mi sento gioiosamente dentro come prete, non ho altra pastorale che questa. Con l'arcivescovo Scola c'è un grande rapporto di fiducia, credo abbia sentito nelle sue visite precedenti che qui c'è una forte dimensione spirituale e contemplativa. Io qui in via Brambilla ho imparato a pregare tantissimo, anche quando siamo travolti dalle emergenze, anzi, a maggior ragione, quando ci sono situazioni impossibili da risolvere: è la radice di speranza che ci salva ". Il panorama là fuori però è grigio. "Milano come tutte le grandi metropoli deve fare i conti con interi pezzi di territorio che sembrano sfuggire da ogni controllo, le favelas urbane, le aree occupate, la criminalità, lo sfruttamento dei bambini, delle donne, degli storpi. Il dolore, la sofferenza psichica. In mezzo a tutto ciò, noi ci sforziamo di seguire le tracce positive, investiamo sulle buone notizie. Siamo seminatori di speranza". Argomenti interviste milano don virginio colmegna 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
"NON è cambiato nulla". È il leit-motiv del Pd. Passata la buriana giudiziaria, resta l'ostracismo politico all'esperienza de Magistris. Lo ripete anche Venanzio Carpentieri, segretario provinciale. Voi sarete i primi a testare pubblicamente il sindaco reintegrato. De Magistris vi attende lunedì per la prima riunione del Consiglio metropolitano. "Non credo che accadrà nulla di particolare, è la seduta di insediamento ". Però venti giorni fa, quando si votò col sindaco ancora sospeso, infuriava la polemica. Ora si potrebbe recuperare una disponibilità al dialogo? "Noi abbiamo aperto una fase di riflessione per quel che ci riguarda. Ho già incontrato il gruppo dei consiglieri metropolitani nei giorni scorsi, e torneremo a vederci lunedì mattina, prima della riunione. Dobbiamo affinare le proposte che potremo fare in questa fase costituente dell'assemblea. Aggiungo che si deve pensare anche a un regolamento del Consiglio, che per ora non c'è. Però è chiaro che su tutti questi temi non c'è nulla di precostituito, andiamo in aula e vediamo come si sviluppa il ragionamento ". Insomma lei non confida troppo nel fattoche, conilrientrodideMagistris, esista oggi di fatto una maggioranza di 13 consiglieri di centrosinistra su 25 componenti il Consiglio metropolitano. "Siamo in una fase in cui una logica maggioritaria non è neanche richiesta. Sentiremo l'opinione di tutti, vedremo chi condivide di più le nostre idee, chi meno. Semmai mi preoccupano i tempi. Questo statuto dovrebbe essere approvato entro fine anno, proposto dal Consiglio e approvato dalla Conferenza dei sindaci, e non sarebbe male che se ne discutesse un po' anche nei territori". Voi dite che non è cambiato nulla. Anche le dimissioni dei quattro consiglieri Pd a Napoli sono ancora nel suo cassetto? "È stata una iniziativa in salita, i numeri non erano dalla nostra. Ma le responsabilità restano". Vuol dire che anche la raccolta firme ha avuto il merito di svelare chi voleva chiudere con de Magistris e chi invece no? "È chiaro che alcuni sono venuti allo scoperto". Hanno vinto anche loro, con la sentenza del Tar. Fino al punto da dimenticare che un procedimento penale è ancora in corso, con una condanna che ora andrà in appello. C'è anche questo dietro la vostra prudenza? "No, sul dato giudiziario non entriamo, è una cosa che non pesa sulla nostra valutazione, che è tutta politica ". E politica è la dichiarazione con cui la vostra Assunta Tartaglione ha ribadito che non si fanno alleanze con chi appoggia il sindaco arancione. Esiste ancora questo veto? "Naturalmente. È un'esigenza di coerenza. D'altronde bisognerà vedere cosa succede davvero al Comune. Per ora è nato un nuovo gruppo, che viene dato vicino al Pd, ma nessuno di loro, per quanto ne sappia, ha aderito ". Allude al gruppo nato intorno a Pasquino e Lebro? Ma ci sono anche altre forze, tipo Sel, che sono nell'orbita del sindaco. "Vediamo cosa accadrà davvero con questo rimpasto di cui si parla. Certo se la collaborazione di qualcuno diventasse organica..." Questo qualcuno si chiamerebbe fuori dalle regionali? "Non potrebbe essere altrimenti". Argomenti interviste politica interviste napoli venanzio carpentieri 
PARMA - "Il 2-0 fa vedere tutto storto ma non è così: è vero che non abbiamo fatto la partita che volevamo fare e quando prendiamo gol ci innervosiamo, ma abbiamo colpito un palo con Kovacic e avevamo messo Palacio davanti al portiere”. Walter Mazzarri cerca di guardare il lato positivo: il tecnico dell’Inter non dispera per il ko del Tardini . ”Facciamo fatica a fare gol, anche perché giochiamo sempre con gli stessi uomini e quando serve il cambio di marcia ci areniamo. Non riusciamo a fare il salto di qualità. So cosa dovrò dire ai ragazzi domani ma non intendo certo farlo davanti alle telecamere, per noi ora conta ritrovare i tanti infortunati, ho dovuto inserire anche due Primavera oggi”. GUARDA I GOL DI PARMA-INTER TROPPI IMPEGNI – Il mister interista prova a difendere Palacio. ”Sentivo parlare male di Higuain, un altro campione che è venuto dal Mondiale e segnava poco. E’ stato fermo tanto, la caviglia non va benissimo e ora paga anche quello. Paghiamo i tanti impegni, se dico che è la quinta partita giocata ogni due giorni mi dicono che mi aggrappo a qualcosa, proviamo a pensare alla prossima. Nelle altre gare avevamo giocato bene, oggi siamo entrati in campo spavaldi e abbiamo subito concesso gol. Ci serve il salto di mentalità, è il lavoro di quest’anno. Quando cambi modulo, se non dai ai giocatori linee preordinate è normale non avere l’organizzazione precisa. Hernanes? Non so se si è rifatto male, oggi ho dovuto forzare perché c’era la necessità, siamo in una situazione difficile, eravamo in emergenza”. [[ge:rep-locali:repubblica:99549583]] Argomenti serie a inter walter mazzarri Leggi i commenti I commenti dei lettori 
