None Leggi i commenti I commenti dei lettori 
BARCELLONA – Neppure l’aria di Champions spezza il grande equilibrio che regna quest’anno tra Barcellona e Atletico Madrid. Per la quarta volta in stagione, dopo il doppio confronto in Supercoppa di Spagna (0-0 e 1-1) e l’andata a Madrid in Liga (0-0) le due squadre finiscono il confronto in parità e rimandano ogni discorso alla sfida di ritorno, in programma tra 8 giorni al Vicente Calderon. [[ge:rep-locali:repubblica:82505670]] ATLETICO IN DIFFICOLTA’ SOLO NEL FINALE – L’1-1 stavolta fa, comunque, sorridere l’Atletico che potrà giocare almeno per un risultato in più al ritorno, lo 0-0. Un risultato, per la verità, praticamente impossibile da gestire quando di fronte ti trovi Messi e compagni. Il punteggio penalizza la bella prova dei catalani, costantemente all’attacco, ma premia l’ottima organizzazione difensiva degli uomini di Simeone che solo negli ultimi 20’ sono andati veramente in affanno contro il forcing finale degli avversari. SIMEONE SCHIERA IL 4-4-2 – Schierato col 4-4-2, con Villa accanto a Diego Costa, l’Atletico ha provato a mettere in difficoltà il Barcellona inizialmente con il pressing alto. E, in effetti, ha sorpreso i catalani che hanno rischiato subito di subire il gol dell’ex da Villa che non ha trovato lo specchio da favorevole posizione su lancio di Arda Turan. PIQUE’ S’INFORTUNA DOPO SOLI 12’ – Col passare dei minuti i catalani hanno inevitabilmente preso possesso del centrocampo ma hanno dovuto fare i conti con i raddoppi di marcatura, spesso anche duri, dei Colchoneros che hanno finito per concedere ai rivali solo tre azioni pericolose, non sfruttate da Iniesta, Messi e Bartra, subentrato dopo appena 12’ a Piqué, ricaduto male sul bacino dopo un contrasto aereo. L’ATLETICO PERDE DIEGO COSTA – Ben più pesante è stata, al 29’, la perdita dell’Atletico che ha visto Diego Costa, già recuperato in extremis da un problema al ginocchio, accusare un sospetto stiramento al bicipite femorale della coscia destra. Un infortunio che, molto probabilmente, lo terrà fuori anche dalla gara di ritorno. Simeone è passato al 4-2-3-1 inserendo l’ex juventino Diego e l’Atletico ha mantenuto un costante equilibrio. Non solo: nel finale di tempo ha ripreso coraggio e ha di nuovo spaventato Pinto con un destro velenoso di Villa. DIEGO GELA IL CAMP NOU – Nella ripresa il Barcellona ha faticato a cambiare passo e, al 57’, si è fatto sorprendere da Diego che si è inventato un eurogol infilando l’incrocio con uno strepitoso esterno destro a giro che si è infilato sotto l’incrocio alla sinistra di Pinto. NEYMAR SALVA IL BARCELLONA – Martino ha rimescolato le carte in tavola togliendo Fabregas e inserendo un’altra punta, Sanchez. Ma la mossa che gli ha consentito di pareggiare è stata quella di spostare a sinistra Neymar: alla prima occasione il brasiliano si è fatto trovare la posto giusto su un lancio col contagiri di Iniesta e con un preciso destro in diagonale ha superato Courtois. Spinto dal pubblico del Camp Nou il Barcellona ha insistito ma nel finale è stato fermato dal portierone belga, reattivo su due conclusioni da fuori di Iniesta e Messi. Ora la qualificazione i blaugrana dovranno andarsela a prendere a Madrid. BARCELLONA-ATLETICO MADRID 1-1 (0-0) Barcellona (4-3-3): Pinto 6; Dani Alves 6.5, Pique’ sv (11′ pt Bartra 6.5), Mascherano 6.5, Jordi Alba 6; Xavi 6, Busquets 6, Fabregas 5.5 (21′ st Sanchez 5.5); Neymar 7, Messi 6.5, Iniesta 7.5. In panchina: Olazabal , Adriano, Song, Sergi Roberto, Pedro Rodriguez. Allenatore: Martino. Atletico Madrid (4-4-2): Courtois 7.5; Juanfran 6.5, Godin 7, Miranda 7, Filipe Luis 6.5; Arda Turan 6 (30′ st Rodriguez sv), Gabi 6.5, Tiago 7, Koke 6; Villa 5.5 (24′ st Sosa 5), Diego Costa 5.5 (29′ pt Diego 7.5). In panchina: Aranzubia, Alderweireld, Insua, Mario Suarez. Allenatore: Simeone. Arbitro : Bryck (Germania) 5.5. Reti : 9′ st Diego, 26′ st Neymar. Note : serata fresca, terreno in condizioni perfette. Ammoniti: Koke, Gabi, Arda Turan, Juanfran, Iniesta, Jordi Alba, Diego, Sosa. Angoli: 7-1 per il Barcellona. Recupero: 5′; 3′. Spettatori: 79.921. Leggi i commenti I commenti dei lettori 
"La Morgante ha un'idea della cultura che non è la mia. Avremo molto da discutere". Duro attacco dell'assessore alla Cultura Flavia Barca alla collega del Bilancio. Dopo una giunta fiume in Campidoglio. Una riunione, che in molti definiscono agitata e che continuerà la discussione sul bilancio anche domani. Forte lo scontro di visioni su come elaborare la manovra 2014 e in particolare sui tagli da effettuare ai vari assessorati. Al centro della discussione tra il sindaco e i suoi assessori, una prima bozza di bilancio portata dalla Morgante, che non avrebbe convinto tutti i presenti. "Stiamo lavorando - commenta l'assessore alle Politiche sociali Rita Cutini - c'è molto lavoro da fare". La giunta, iniziata questo pomeriggio, è proseguita senza sosta fino a tarda sera.  Annullate intanto tutte le riunioni del sindaco previste per domani in Campidoglio: Marino avrebbe dovuto incontrare, sempre per discutere del bilancio, prima la sua maggioranza e poi i presidenti dei municipi e le parti sociali. 
MANCHESTER – Si chiude in parità la sfida dell’Old Trafford tra Manchester United e Bayern Monaco, che rinviano il discorso qualificazione alla gara di ritorno del quarto di Champions, in programma tra otto giorni all’Allianz Arena. A masticare amaro sono soprattutto gli uomini di Guardiola, padroni del campo per gran parte del match ma incapaci di colpire, se non dopo aver subito per primi lo schiaffo degli avversari. È Vidic, il migliore tra i suoi, ad illudere i tifosi di casa, ma bastano otto minuti a Schweinsteiger per riequilibrare le sorti del confronto. Al di là del risultato, le brutte notizie per il Bayern arrivano proprio dal suo marcatore, espulso nel finale, e da Javi Martinez, che salteranno la gara di ritorno per squalifica. [[ge:rep-locali:repubblica:82505717]] BAYERN IN CONTROLLO – Guardiola sceglie Muller come terminale offensivo del suo 4-2-3-1, con il dinamico Kroos sulla linea di trequarti al posto di Gotze. Valencia e Welbeck, invece, sono i due esterni d’attacco scelti da Moyes, a supporto di Rooney nel tridente dei Red Devils. La tattica, però, lascia il tempo che trova, perché il Bayern macina gioco senza sosta, schiacciando lo United nella propria metà campo e sfiancandolo col possesso palla prolungato (all’intervallo, il dato dirà 73% di controllo del pallone per i bavaresi) ma di palle-gol se ne vedono poche. WELBECK DIVORA IL GOL DEL VANTAGGIO – Solo Robben, con un sinistro a giro dei suoi, riesce ad impegnare severamente De Gea, anche perché la difesa di casa, ben orchestrata da Vidic, si mostra attenta e quadrata. Paradossalmente, l’occasione più nitida è l’unica creata dallo United, ma Welbeck non sa approfittare dello scivolone di Boateng, perché Neuer non si fa ingannare dal suo “cucchiaio” e respinge, in uscita. SCHWEINSTEIGER RISPONDE A VIDIC – Più volitivo lo United nella ripresa, con l’inserimento di Kagawa per Giggs, anche se il Bayern è tutt’altro che arrendevole. Ci vuole un calcio piazzato per punire i tedeschi: sul corner di Rooney, Vidic è libero di colpire con una splendida torsione aerea, infilando il pallone là dove Neuer proprio non può arrivare. Guardiola corre ai ripari inserendo Mandzukic, scelta che dà i suoi frutti dopo solo 8’ dal vantaggio dei Red Devils: Ribery innesca Robben sul fronte destro, il cross dell’olandese è perfetto per la testa del croato che vede Schweinsteiger con la coda nell’occhio e lo serve per il destro in corsa che vale l’1-1. GUARDIOLA PERDE DUE PEDINE – Sarà un altro subentrato, Gotze, a propiziare l’occasione che potrebbe valere il successo del Bayern, ma Robben spara a lato di pochissimo sul suggerimento del compagno. Nonostante la pressione bavarese, la stanchezza ha il sopravvento e non ci saranno più rischi concreti per le due porte; le ultime emozioni del match arrivano dal taschino dell’arbitro: prima il giallo al diffidato a Javi Martinez, poi la seconda ammonizione a Schweinsteiger, privano la gara di ritorno di due grandi protagonisti, complicando ulteriormente il compito del Bayern, contro uno United tutt’altro che dimesso. MANCHESTER UNITED-BAYERN MONACO 1-1 (0-0) MANCHESTER UNITED (4-2-3-1): De Gea; Jones, Ferdinand, Vidic, Buttner (29′ st Young); Giggs (1′ st Kagawa), Fellaini, Carrick; Welbeck (40′ st Hernandez), Rooney, Valencia. In panchina: Lindegaard, Nani, D. Fletcher, Januzaj. Allenatore: Moyes BAYERN MONACO (4-2-3-1): Neuer; Rafinha, Martinez, Boateng, Alaba; Schweinsteiger, Lahm; Robben, Ribery, Kroos (29′ st Gotze); Muller (18′ st Mandzukic). In panchina: Starke, Van Buyten, Shaqiri, Hojbjerg, Pizarro. Allenatore: Guardiola ARBITRO : Carballo (Spa) RETI : 13′ st Vidic, 21′ st Schweinsteiger ANGOLI : 6-4 per il Bayern RECUPERO : 1′; 4′ AMMONITI : Valencia, Schweinsteiger, Mandzukic, Martinez ESPULSO : al 44′ st Schweinsteiger per doppia ammonizione SPETTATORI : 75.000 circa. Argomenti champions league manchester united bayern monaco Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
La brezza ritarda, barche in acqua solo nel pomeriggio e 2 prove per classe. A fine qualifiche, sono 38 i velisti azzurri di 26 scafi promossi alla flotta Gold (pur se tra alti e bassi). Adesso si apre la caccia alle Medal Race. VIDEO: intervista a Martina Grael (la manda papà Torben): vi piace il suo stile in copertina? Solo dopo pranzo a Palma è il momento dei velisti che sognano le Olimpiadi. La brezza tra i 10 e i 12 nodi (120-130° la direzione) si distende e consente due prove per classe, alcune tre, e chiude i due giorni di qualifica. Da mercoledi le flotte di 8 classi olimpiche su 10 (fanno eccezione i 470 e i windsurf RSX femminili, che contano meno di 50 scafi), saranno divise in Gold, Silver, e per i Laser Standard anche Bronze. Solo la prima flotta, i migliori, continuano a lottare per i primi posti e la top-10 che vale le Medal Race di sabato. La giornata della Squadra Nazionale allestita dal Direttore Tecnico Michele Marchesini si chiude tra luci e ombre, ma con un bilancio numericamente positivo: 26 barche e 38 velisti sono promossi in Gold, tra i migliori di ogni classe. Per una squadra mediamente molto giovane e di esperienza internazionale decisamemte ridotta, si può parlare di buon segnale. Anche se appaiono ancora pochi, tra i nostri, quelli in grado di competere per i quartieri altissimi. Conferme arrivano dal Nacra 17, il cat misto che ha già dato buoni responsi in passato, e si rivede un ispirato Gio Coccoluto nel Laser. Tutto sommato è notevole la promozione in Gold del baby Mattia Camboni, all’esordio in Coppa del Mondo e già una spanna sopra gli avversari italiani. In compenso si rivedono sui loro livelli C&C, Conti e Clapcich. Ci sono altri tre giorni e ancora tanto da capire. Certo, in tutte le classi i superbig sono al comando (fa eccezione la sorpresissima spagnola nell’acrobatico 49er, con Diego Botin e Pablo Turraldo al primo posto) o nei dintorni. E nel 49er FX brilla la classe di Martina Grael, figlia d'arte di papà Torben (nella nostra copertina) Finn (92 equipaggi, 5 prove disputate) – 4 azzurri promossi in Gold Giornata impegnativa per i Finn, che portano a termine ben tre prove: nella classifica generale provvisoria, dominata dal francese Thomas Le Breton, Filippo Baldassari è 18° (27-8-13-15-3), appena davanti a Michele Paoletti 19° (23-17-5-10-7), e Giorgio Poggi 23° quindi Enrico Voltolini 34°, tutti in Gold fleet a partire da domani. 470 uomini (78 equipaggi, 5 prove disputate) – 3 equipaggi azzurri promossi in Gold Emanuele ed Enzio Savoini salgono fino alla 17 popsizione (29-12-7-16-3), mentre anche Giulio Desiderato-Andrea Trani guadagnano posizioni e sono 28. In Gold anche Francesco Rebaudi-Matteo Ramian, 36, mentre al comando sono i finlandesi Lindgren. 470 donne (47 equipaggi, 4 prove disputate) Giornata da dimenticare purtroppo per le azzurre Francesca Komatar-Sveva Carraro, che scivolano al 23° posto (14-2-39-38) superate anche da Elena Berta e Giulia Paolillo, che grazie a un sesto nell’ultima prova risalgono fino al 18° posto (DSQ-15-23-6) nella classifica che ha nelle francesi Lecointre-Defrance le leader. 49er (79 equipaggi, 6 prove disputate) – 4 azzurri promossi in Gold Classifica corta e regate molto intense per i 49er, con gli azzurri Dubbini-Dubbini che si aggiudicano una prova e salgono fino al 22° posto (11-23-20-20-1-5 i parziali). Questi i risultati degli altri azzurri: Andrea e Alessandro Savio sono al 24°, Ruggero Tita-Giacomo Cavalli 25, Stefano Cherin-Andrea Tesei 39 e Jacopo Plazzi-Umberto Molineris 41. 49er FX (50 equipaggi, 5 prove disputate) – 1 equipaggio azzurro in Gold Giornata positiva per l’equipaggio Azzurro formato da Giulia Conti e Francesca Clapcich, che grazie alle due prove disputate oggi (3-5) salgono al 12° posto e sono comodamente in Gold fleet (5-11-12-3-5 i parziali), mentre le giovani Lavinia Tezza e Paola Bergamaschi passano invece in Silver. In testa alla classifica le brasiliane Grael-Kunze. Laser Standard (144 equipaggi, 5 prove disputate) – 6 azzurri promossi in Gold L’Azzurro Giovanni Coccoluto continua nel suo momento positivo ed è settimo (2-3-13-4-10, e in Gold fleet entrano anche Marco Benini (18), Francesco Marrai (19), Enrico Strazzera (21), Marco Gallo (23) e Alessio Spadoni (23). Al comando della classifica, non a caso, il fenomenale brasiliano Robert Scheidt. Laser Radial (96 equipaggi, 4 prove disputate) – 3 azzurre promosse in Gold Le giovani Azzurre Joyce Floridia e Claretta Tempesti continuano a brillare e sono rispettivamente al 14° (21-5-7-10) e al 17° posto (8-5-17-12) in classifica generale, seconda e quarta tra le Youth. In Gold anche Laura Cosentino, attualmente al 22° posto, mentre l’olandese Brouwmeester è saldamente al comando. RS:X uomini (72 equipaggi, 5 prove disputate) – 1 azzurro promosso in Gold Grazie a una giornata quasi perfetta, il francese Le Coq balza al comando della classifica delle tavole a vela uomini. Il giovane Mattia Camboni chiude questa prima fase delle regate al 23° posto (13-12-9-10-28), terzo youth, ed entra in Gold fleet. RS:X donne (56 equipaggi, 4 prove disputate) Due le prove disputate oggi anche per le ragazze delle tavole a vela, con l’Azzurra Flavia Tartaglini che in classifica generale è ottava (7-2-14-12), mentre Laura Linares, oggi ottima seconda in una delle due prove, è undicesima (13-16-13-2) e Veronica Fanciulli è 23ma nella graduatoria guidata dalla cinese Chen. Nacra 17 (73 equipaggi, 5 prove disputate) – 4 equipaggi azzurri promossi in Gold Molto bene gli equipaggi Azzurri, a partire da Federica Salvà e Francesco Bianchi e Vittorio Bissaro e Silvia Sicouri, entrambi con una vittoria di giornata all’attivo. Nella classifica generale che vede in testa i francesi Cammas-De Turckheim, Salvà-Bianchi sono quarti (2-11-1-17-1), Bissaro-Sicouri ottavi (9-9-7-1-6) e Zandonà-Zappacosta decimi (8-2-5-13-16). Entrano in Gold fleet anche Porro-Banti (26). Con le nuove flotte divise in Gold e Silver (per i Laser anche Bronze) le regate proseguono con le fasi finali fino a venerdi. In palio (per chi dimostra di poterselo permettere) ci sono i primi 10 posti di ciascuna classe, che danno diritto a disputare il rush finale di sabato, le Medal Stage (dovrebbero essere previste due Medal Race a punteggio doppio, anche se la dinamica non è ancora stata del tutto chiarita). CLASSIFICHE COMPLETE QUI (CON I PIAZZAMENTI DEGLI ALTRI ITALIANI) VIDEO INTERVISTA CON MARTINA GRAEL Leggi i commenti I commenti dei lettori 
None Leggi i commenti I commenti dei lettori 
"Non so nemmeno io come ho fatto a sopportare il dolore che avete intuito in quelle foto. Comincio a rendermene conto solo adesso. Ma mi sento di dire che la vita è meravigliosa, mi sta andando tutto bene, un giorno più bello dell'altro. Non so nemmeno io perchè mi succede questo. Ma so che è fantastico". Lo ha detto Lucia Annibali, premiata oggi pomeriggio a Palazzo Montani Antaldi dal circolo della stampa di Pesaro, in una sala stracolma e tanta gente rimasta fuori a seguire la cerimonia dagli schermi. GUARDA LE IMMAGINI / IL VIDEO "Ma lei non ha meriti per ricevere il premio - l'ha presentata provocatoriamente il primario di chirurgia dell'ospedale di Parma Edoardo Caleffi , che sta seguendo il suo recupero - lei ha solo subìto. Ma vi assicuro che dimostrerà strada facendo tutti i requisiti per meritare questo riconoscimento". E' stata una cerimonia di grande emozione, con il video autoprodotto che mostra immagini di Lucia felice, con le amiche, in vacanza, alle cene e alle feste, e poi in ospedale, con il viso bendato, la pelle 'mangiata' dall'acido, gli occhi che non si aprono. E poi pian piano la rinascita, fino al Cavalierato al Quirinale con il presidente Napolitano che le fa il baciamano, il tutto sulle note di 'Happy', la canzone-tormentone di Pharrell Williams. Caleffi si è definito il secondo padre di Lucia, perchè "è rinata dopo il 16 aprile scorso, è passata in questa culla (il letto nel reparto grandi ustioni di Parma; ndr), si è sottoposta aduna lunga serie di inserzioni di pelle, di grasso, di fattori di crescita. E poi è uscita, con la sua faccia, è andata ad un convegno a Parma zittendo una platea di 300 ragazzi, è ritornata alla vita sociale e questo grazie non alla sua pelle ma al suo cervello. Ora Lucia fa anche da 'cavia' ai congressi medici, sa che dovrà sopportare altro malessere ma sa anche di poter contare su due angeli custodi, io e il colonnello dei carabinieri Giuseppe Donnarumma. E lei, quando si guarda allo specchio, si vede così: un leone". La Annibali ha ringraziato il medico, "una persona che per me rappresenta tutto perchè migliora anche dentro la vita delle persone", e la giornalista del Corriere della Sera Giusy Fasano, che ha scritto un libro su di lei, di imminente uscita. Michelle Hunziker, volto dell'associazione Doppia difesa contro la violenza sulle donne, ha inviato un messaggio: "Spero di conoscerti presto, Lucia e grazie per il coraggio che hai dimostrato, sei una grande donna che non è stata a piangersi addosso ma ha reagito". Argomenti aggressioni con acido lucia annibali 
