NATAL - Il Camerun mette definitivamente alle spalle la polemica relativa ai premi, che aveva reso burrascosa la partenza dei Leoni indomabili per il Brasile. Ma il ct tedesco Finke rassicura: "Abbiamo trovato una soluzione, non si possono giudicare delle persone che non hanno le stesse condizioni di altre". "LA QUESTIONE NON CI HA DISTURBATO" - Ciò che conta, dunque, è che la questione sia stata superata: "Bisogna rispettare certe cose  -  aggiunge Finke -, In Africa abbiamo delle tradizioni, certi rapporti fra le federazioni e i governi e vanno rispettati. Non è come in Francia o Germania, e comunque abbiamo trovato una soluzione, che è quello che per me conta alla fine, tutto questo non ci ha disturbato". "NON ABBIAMO SOLO IL FISICO" - Molti hanno paragonato il Camerun alla Germania, forse proprio per la nazionalità del commissario tecnico. Ma Finke non ci sta: "Mi sono sentito dire che i giocatori del Camerun sono i tedeschi d'Africa, che vincono ma che non sanno giocare a calcio, che è tutta una questione fisica, di corsa, di resistenza  -  racconta  -  ma non credo sia cosi'. Le cose sono cambiate e così come anche la Germania gioca bene a calcio, anche il Camerun è un'altra cosa, non più solo fisico". "ETO'O E' IL NOSTRO MOTORE" - La stella del Camerun è ovviamente Eto'o. Il ct Finke parla del suo attaccante: "E' la dinamo del nostro motore, sono contento che sia a disposizione". Infine, molti danno come favorita una selezione sudamericana, l'allenatore tedesco conclude così: "Anche il Camerun ha qualcosa da dire e farsi rispettare". Argomenti nazionale camerun mondiali di calcio 2014 volker finke 
Assalti senza sosta ai turisti. Oggi in sette ore sono stati denunciati alla polizia sette scippi e rapine a turisti arrivati in città, un colpo all'ora. Una violenza che non si arresta, come ricostruto da Repubblica nell'inchiesta pubblicata ieri. In alcuni casi ad entrare in azione sono stati due ragazzi su uno scooter nero che, quindi, sarebbero autori di più rapine. Le denunce parlano di assalti avvenuti in centro città. Una ragazza tedesca di 23 anni è stata sorpresa alle spalle in via Alloro dai rapinatori in scooter. Le hanno portato via una collana in oro. Oro e macchina fotografica sono stati portati via anche a una connazionale di 35 anni che passeggiava in piazza Massimo. Nello stesso luogo, ma ad un orario diverso, è stata presa di mira un'altra donna tedesca. Anche a lei è stata portata via la borsa. Alla Stazione centrale e in corso Vittorio Emanuele, invece, sotto le grinfie dei rapinatori sono finiti un uomo e una donna inglesi. Ai due turisti sono stati rubati una macchina fotografica e una collana in oro. Infine, anche una ragazza di Misterbianco, in vacanza a Palermo, è stata vittima dei banditi. Qualcuno sull'autobus, in via Roma, è riucito a rubarle dalla borsa il portafogli. Argomenti turisti rapine scippi palermo 
None Leggi i commenti I commenti dei lettori 
None Leggi i commenti I commenti dei lettori 
ROMA - Il padel italiano esce dai circoli e dai campi di periferia ed entra nel grande sport. Cresce l'interese per questo nuova discipliona, cresce il numero dei giocatori e cresce il livello tecnico tanto da poter sfidare le nazioni pioù forti. Nasce in questi giorni la prima nazionale italiana di padel. Nel proseguo dell'attività di sviluppo e promozione della disciplina sportiva del Paddle, Il nuovo Comitato della Federazione Italiana Tennis guidatro dal responsabile Gianfranco Nirdaci, insediatosi definitamente agli inizi di quest'anno è in questi giorni al lavoro per organizzare la prima spedizione azzurra ai prossimi Campionati  del Mondo per nazioni che si svolgeranno a Palma di Maiorca dal 20 al 26 ottobre. La massima competizione per squadre, vedrà la partecipazione record di 18 squadre maschili e 16 femminili e la presenza delle forti nazionali spagnola, argentina, messicana e brasiliana, oltre alle squadre europee di Francia, Portogallo, Germania. Per l'occasione il Comitato, ha organizzato quattro raduni, che si svolgeranno nell'arco dei prossimi quattro mesi, per mezzo dei quali verranno valutati i più forti atleti nazionali e selezionati i sette rappresentanti maschili e sette femminili che rappresenteranno la squadra nazionale Italiana. Il primo raduno è stato fissato per il giorno 23 giugno e vedrà la partecipazione di 16 atleti maschili che si alleneranno nei due campi di paddle presso lo Sporting Club Due Ponti di Roma. Ecco i primi 16 convocati: Serafino Maurizio, Sinisi Giuseppe, Albertini Alberto, Spanò Isidoro, Pupilio Stefano, Agnini Roberto, Pupillo Alessandro, Verde David, Anticoli Fabrizio, Catenacci Francesco, Burzi Enrico,Palmieri Saveri, Toccini Gianmarco, Severini Luca e i due tennisti professionisti "convertiti" al padel, Cipolla Flavio e Santopadre Vincenzo. Nel corso dei mesi successivi verranno effettuati gli altri raduni che permetteranno al commissario tecnico Gustavo Spector e al responsabile tecnico del Comitato, Roberto Agnini di scegliere i quattordici atleti (tre coppie maschili e tre femminili titolari oltre due riserve), che vestiranno la maglia azzurra ai prossimi mondiali. Argomenti padel Leggi i commenti I commenti dei lettori 
