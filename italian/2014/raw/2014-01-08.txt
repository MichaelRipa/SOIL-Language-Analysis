None Leggi i commenti I commenti dei lettori 
FIRENZE - Un passaggio del turno da dedicare a Giuseppe Rossi. La Fiorentina batte in scioltezza il Chievo Verona per 2-0 negli ottavi di finale di Coppa Italia e ora se la vedrà contro la vincente di Catania-Siena. Sotto gli occhi di Giuseppe Rossi che ha rinviato di un giorno la sua partenza per il Colorado dove si sottoporrà all’ennesima visita medica per comprendere al meglio l’entità dell’infortunio rimediato al ginocchio destro contro il Livorno, la formazione viola corre pochissimi rischi, giocando una gara attenta e senza sbavature. Buone notizie dalle cosiddette “riserve” per Vincenzo Montella con la società che dovrà comunque intervenire sul mercato per rimediare all’assenza del “Pepito” nazionale. TURNOVER DA ENTRAMBE LE PARTI - Dopo le fatiche del campionato, Montella e Corini mandano in campo solo alcuni dei titolari inamovibili affidandosi alle seconde linee. Il 4-3-2-1 viola vede tra le novità più importanti l’inserimento in difesa di Compper (ottima la sua gara) e l’inedito tridente d’attacco Joaquin-Rebic-Wolski, con il cambio tattico di fascia Roncaglia-Tomovic. Corini, invece, si affida a un propositivo 4-3-3 con Estigarribia e Sestu in appoggio a Paloschi. Panchina per i vari Thereau, Pellissier, Dramè, Frey. Nemmeno convocato Puggioni, al suo posto tra i pali Silvestri. JOAQUIN-REBIC GIOIA VIOLA - Primo tempo di stampo viola al Franchi con qualche sporadico acuto clivense. Parte subito con la testa giusta la squadra di Vincenzo Montella che cerca immediatamente di chiudere l’undici di Corini nella propria metà campo. Il Chievo non fa una piega e con ordine e dedizione si impegna a non lasciare varchi ai viola e a pressare puntualmente il portatore di palla. E’ una partita a scacchi dove ogni movimento è figlio di attenzione e concetrazione e dove i padroni di casa sono sempre pronti a fare la prima mossa. Tocca, però, aspettare il 20′ per vedere la prima conclusione in porta, quando Fernandez ci prova dal limite con scarsi risultati. E’ più preciso, dall’altra parte, Paloschi, ma Neto devia in angolo la conclusione sul primo palo dell’ex milanista. Poi, alla mezz’ora, con il Chievo in 10 (Pamic costretto a farsi medicare a bordo campo per una botta al naso che lo costringerà ad uscire poco dopo) i viola passano in vantaggio con una rasoiata dal limite di Joaquin. E’ il gol che spezza gli equilibri in campo è che innervosisce i clivensi (tre ammoniti in 10′). In pieno recupero, sugli sviluppi di una punizione dai 20 metri battuta da Borja Valero e deviata sulla traversa da Silvestri, Rebic di testa raccoglie il pallone ribattuta dal legno alto e a porta vuota firma il raddoppio. DOPPIO ROSSO CESAR-AMBROSINI - Nella ripresa ci si aspetta un Chievo più propositivo e desideroso di rimonta, invece, ci si ritrova con una Fiorentina per nulla appagata del doppio vantaggio e vogliosa di ulteriori gioie. Solo la traversa, al 3′, nega a Mati Fernandez la gloria personale. Corini prova allora a gettare nella mischia Thereau, ma il possente attaccante francese viene facilmente neutralizzato da un impeccabile Compper. Al 24′ i sogni di rimonta dei clivensi tramontano definitivamente: sotto di due gol, gli uomini di Corini restano addirittura in 10 per l’espulsione per somma di ammonizioni di Cesar. Poco più tardi Silvestri blocca in due tempi una conclusione da fuori di Roncaglia, prima di volare e deviare con i pugni su un gran destro a giro del solito Mati Fernandez dal limite. Al 39′ Ambrosini, già ammonito, guadagna anzitempo gli spogliatoi, ristabilendo la parità numerica. Nel finale doppia occasione per il Chievo con Estigarribia e Radovanovic: Neto è attento e in entrambe le occasioni respinge con i pugni evitando affanni inutili. Sono le ultime emozioni di un match non dai ritmi elevatissimi. Fiorentina-Chievo 2-0 (2-0) FIORENTINA (4-3-3): Neto 6.5; Roncaglia 6.5, Rodriguez 6, Compper 7 (36′st Vecino sv), Tomovic 6; Fernandez 6.5, Ambrosini 6, Borja Valero 6.5; Wolski 5.5 (24′st Pizarro 6), Rebic 6.5 (19′st Matos 5.5), Joaquin 6.5. In panchina: Munua, Savic, Empereur, Lezzerini, Capezzi, Vargas, Vecino, Olivera, Iakovenko, Ilicic. Allenatore: Montella CHIEVO (4-3-3): Silvestri 6; Sardo 5.5, Dainelli 5.5, Cesar 5, Pamic 6 (40′pt Drame’ 5.5); Radovanovic 5.5, Bentivoglio 5, Hetemaj 5.5; Sestu 5 (8′st Thereau 5.5), Paloschi 5 (26′st Frey 5.5), Estigarribia 6. In panchina: Squizzi, Claiton, Papp, Bernardini, Lazarevic, Mbaye, Pellissier Allenatore: Corini ARBITRO : Irrati di Pistoia RETI : 29′pt Joaquin, 47′pt Rebic NOTE : serata fredda, terreno in buone condizioni. Espulsi al 23′st Sardo per doppia ammonizione; al 39′st Ambrosini per doppia ammonizione. Ammoniti: Radovanovic, Cesar, Ambrosini, Borja Valero, Hetemaj. Angoli: 7-2 per la Fiorentina. Recupero: 2′; 3′. Argomenti fiorentina chievo coppa italia Leggi i commenti I commenti dei lettori 
NEW YORK - New York sarà il ventunesimo Stato americano a legalizzare l'uso della marijuana per scopi terapeutici. La svolta era nell'aria, e ora ad annunciarla ufficialmente è stato il governatore Mario Cuomo, nel corso del tradizionale discorso programmatico di inizio anno. Cuomo non ha deluso le attese. Ha sottolineato come "la marijuana può aiutare ad alleviare i dolori e a rendere più efficace il trattamento di alcuni tumori", come ormai ampiamente dimostrato dalla scienza medica. "Sulla scia di molti altri Stati - si è impegnato - vareremo quindi un programma che permetterà a 20 ospedali dello Stato di New York di prescriverla". Cuomo ha quindi cercato di rassicurare tutti coloro che si dicono scettici e contrari di fronte alla svolta: non lasceremo nulla al caso e controlleremo costantemente il programma per valutare la sua efficacia, ha detto. Ma ormai tutto è deciso. Il decreto è atteso per le prossime settimane, ma il governatore vuole fare in fretta. Ed è un'accelerazione che arriva nel momento in cui in tutti gli Stati Uniti impazza il dibattito e infuriano le polemiche sulla legalizzazione delle droghe leggere, dopo che il Colorado e lo Stato di Washington hanno autorizzato l'uso della cannabis anche per fini ricreativi, rilasciando licenze per l'apertura di veri e propri 'coffee shop' in stile Paesi Bassi. La legge di Cuomo non arriva così lontano. Anche se in passato il governatore si è già pronunciato a favore della depenalizzazione del reato di possesso di stupefacenti per chi detiene per uso personale fino a 15 grammi di marijuana. Gli ultimi sondaggi, del resto, dicono come oramai la maggioranza degli americani (circa i due terzi) sia a favore della legalizzazione della marijuana, come testimonia anche l'esito degli ultimi referendum popolari tenutisi in alcuni Stati. E anche New York segue la tendenza nazionale, con l'82% dei cittadini favorevoli alla marijuana curativa. Un dato che ha spinto Cuomo ad andare fino in fondo su un terreno difficile nonostante si sia entrati in un anno elettorale. Il piano Cuomo in particolare è quello di consentire a 20 ospedali dello Stato la possibilità di prescrivere marijuana ai pazienti con cancro, glaucoma o altre malattie che rientrano in alcuni standard definiti dal Dipartimento della Sanità. La norma è quindi molto più restrittiva rispetto a quelle di Colorado o California, dove la marijuana curativa è disponibile anche per chi ha problemi non gravi, come dei semplici mal di schiena. Dietro la svolta di Cuomo - spiegano alcuni osservatori - c'è forse anche la crescente popolarità del nuovo sindaco di New York, il liberal Bill de Blasio. Argomenti new york marijuana terapeutica andrew cuomo 
ROMA - Nell'ultima giornata del girone di andata del massimo campionato di volley spicca la prima sconfitta stagionale al tie break della capolista Macerata. La squadra allenata da Alberto Giuliani cade a Piacenza al termine di una partita spettacolare e a tratti di alto livello tecnico. Completato anche il quadro dei quarti di finale di Coppa Italia in programma mercoledì 29 alle ore 20.30. La sconfitta di Trento in casa contro Verona e la vittoria di Modena su Cuneo mette di fronte Diatec ed emiliani. I piemontesi si accontentano dell'ultimo posto utile e andranno a giocarsi la difficile qualificazione a Macerata. Vittoria al quinto set per Vibo che affronterà la Copra, seconda della classe. Perugia, sconfitta da Città di Castello nel derby umbro, ospiterà Verona. In coda successo di Ravenna al quinto set sull'Andreoli Latina. Il primo atto dei tre confronti previsti a gennaio tra Piacenza e Macerata premia la Copra capace di partire a razzo e poi farsi rimontare. Il tie break e un'alternanza di emozioni che suggella il buon momento dei padroni di casa. In evidenza Kaliberda e Vettori con 18 punti. Il tedesco è prezioso soprattutto nei primi due set, poi cresce l'opposto azzurro. In casa Lube bene Zaytsev con 24 punti (due muri e quattro ace), top scorer, seguito da Kurek con 19 punti. Passo falso di Trento e prova di forza di Verona che espugna il palazzetto dei campioni d'Italia. Gli scaligeri guidati in panchina da Andrea Giani iniziano il nuovo anno con una vera e propria impresa. Gli ospiti sfruttano la buona serata di Zingel e Ter Horst insieme capaci di totalizzare nove (5 Zingel e 4 Ter Horst) dei 14 block vincenti complessivi per portare a casa l'intera posta in palio. Il centrale australiano, con uno score personale di 15 punti (due ace), e Ter Horst (14 punti) sono un punto di riferimento per il regista Boninfante mvp del match. Miglior realizzatore della Calzedonia è White con 16 punti. Top scorer della serata Sokolov con 17 punti (due muri e due ace). Il primo derby in serie A1 tra Città di Castello e Perugia illumina la neo promossa spinta dai 24 punti del belga Van Walle e 16 di Fromm. I padroni di casa giocano meglio a muro con dieci block vincenti contro i quattro della squadra guidata da Kovac. Nella Sir Safety in evidenza Petric con 18 punti. L'atteso e delicato confronto tra Modena, con l'esordio di Bruninho in regia, e Cuneo finisce a favore dei gialloblù. Funziona subito bene l'intesa tra l'alzatore brasiliano e Bartman con il giocatore polacco che realizza 28 punti. La squadra allenata da Piazza punta buona parte del proprio gioco offensivo su Rouzier (20 punti) e Antonov (18 punti), ma non basta. Il successo al tie break di Vibo contro Molfetta proietta i calabresi in coppa Italia. Ai pugliesi non è sufficienti un Sabbi capace di mettere a terra 27 palloni per tornare a casa con qualche punto in più. I giallorossi si affidano all'esperienza di Cisolla, migliore dei suoi con 21 punti. Finale al quinto set pure tra le due ultime della classe con Ravenna che supera Latina, sempre sola in coda. Risultati undicesima giornata : Copra Elior Piacenza-Lube Macerata 3-2, Casa Modena-Bre Lannutti Cuneo 3-1, Altotevere Città di Castello-Sir Safety Perugia 3-1, Tonno Callipo Calabria Vibo Valentia-Exprivia Molfetta 3-2, Diatec Trentino-Calzedonia Verona 1-3, Cmc Ravenna-Andreoli Latina 3-2. Classifica : Lube Macerata 30 punti, Copra Elior Piacenza 25, Trentino Diatec 22, Sir Safety Perugia 19, Calzedonia Verona 18, Casa Modena 16, Tonno Callipo Calabria Vibo Valentia 14, Bre Lannutti Cuneo 13, Exprivia Molfetta 12, Altotevere Città di Castello 11, Cmc Ravenna 10, Andreoli Latina 8. Quarti di finale Coppa Italia (mercoledì 29, ore 20.30) Lube Macerata-Bre Lannutti Cuneo, Sir Safety Perugia-Calzedonia Verona, Copra Elior Piacenza-Tonno Callipo Calabria Vibo Valentia,, Diatec Trentino-Casa Modena Argomenti volley macerata volley Leggi i commenti I commenti dei lettori 
Il "giorno del giudizio" è arrivato: oggi il Tar deciderà sulla querelle elettorale che da quasi quattro anni tiene con il fiato sospeso il governatore Roberto Cota e finalmente si chiarirà se il Piemonte deve tornare al voto in anticipo. L'udienza per il ricorso presentato da Mercedes Bresso per la falsità della lista dei Pensionati per Cota di Michele Giovine è fissata alle 11 e mezza del mattino, ed è stata calendarizzata dai giudici amministrativi come 24 esima su 25. Ma dato che il ricorso elettorale è governato da principi di urgenza (anche se sembra un paradosso, dato che la vicenda si trascina da così lungo tempo) la sentenza dovrebbe essere pronunciata in giornata. Quella che si preannuncia ancora una volta è una battaglia tutta giuridica, giocata da un lato sulla equipollenza dall'altro sulla prova di resistenza. La prima questione riguarda infatti se sia necessario che il Tar aspetti la pronuncia di un giudice civile sull'accertamento del falso commesso da Giovine, oppure se basti, come già indicato dal Consiglio di Stato, la sua condanna in via definitiva a 2 anni e otto mesi per il reato penale di falso. La prova di resistenza riguarda invece l'interesse di Mercedes Bresso ad avere una pronuncia da parte dei giudici amministrativi in quanto seconda esclusa: in questo caso il duello è tutto numerico, sulla base dei voti presi dall'ex zarina e da quelli ottenuti da Cota. La differenza fra i due candidati era stata di 9372 voti. La lista Pensionati per Cota ne aveva raccolti 27 mila 797. Ma ora i legali del centro destra chiedono che il Tar cancelli anche i voti raccolti dalla lista dei pensionati per Bresso, di Luigina Staunovo, che aveva avuto 12 mila 564 preferenze, e che però si basava su dichiarazioni di autentiche false (l'autenticatore, Marco Di Silvestro aveva infatti patteggiato una condanna a 6 mesi). I legali del centrosinistra ribattono che i colleghi della controparte non hanno però mai fatto ricorso al Tar contro la lista della Staunovo e che quindi i giudici non potranno pronunciarsi sul punto. "Devono essere decurtati dal risulto elettorale del centrosinistra i 12.564 voti delle liste della Staunovo Polacco  è la tesi del centro destra  portando il differenziale dei voti tra la Bresso e Cota a più 21.850 preferenze in favore del presidente. Se anche poi si seguisse il ragionamento della Bresso e si decurtassero le 15.765 preferenze conseguite dalla lista "Pensionati per Cota" nella circoscrizione di Torino, il differenziale risultante tra centrodestra e centrosinistra segnerebbe comunque 6.085 voti in più a favore di Roberto Cota". "Cade così la maschera del falso perbenismo della sinistra piemontese  aggiungono  La Bresso, che per quasi quattro anni si è eretta a paladina della legalità, in realtà non ha fatto altro che tentare di gettare il Piemonte in un clima di incertezza e di instabilità, facendosi gioco della Giustizia, esclusivamente per obiettivi ed ambizioni personali". "Sono ridicoli  è la replica di Bresso  se è così, che ci sono più liste false, a maggior ragione le elezioni sono nulle. Sia io che Cota siamo delle vittime, perché non potevamo sapere che le raccolte delle firme fossero false, ma questa non è una giustificazione, ma una spinta in più a tornare al voto". 
CHILECITO  – Lo spagnolo Carlos Sainz, al volante di un Buggy, ha vinto la 4/a  tappa della Dakar nella categoria auto, percorrendo gli 868 km, da San  Juan a Chilecito in 5 h 20’32”. Al secondo e terzo posto due Mini,  quelle del francese Stephane Peterhansel, a 6’04”, e del rappresentante  del Qatar Nasser Al-Attiyah, a 8’58”. Sainz è passato, così, al comando  della classifica generale, con 2’06” di vantaggio sull’altro spagnolo  Nani Roma (Mini) e 6’56” su Al-Attiyah. MOTO: TAPPA A PEDRERO GARCIA, IN VETTA SEMPRE BARREDA – Nelle moto si è  imposto lo spagnolo Juan Pedrero Garcia (Sherco), davanti al cileno  Francisco Lopez Contardo (Ktm), secondo a 29”, e all’altro spagnolo Marc  Coma (Ktm), 3/o a 3’10”. Al comando della classifica c’è ancora un  spagnolo, il pilota della Honda Joan Barreda, che però ha ridotto il  vantaggio su Coma, ora staccato solo di 3’10”. Argomenti dakar 2014 Leggi i commenti I commenti dei lettori 
None Leggi i commenti I commenti dei lettori 
Il Tribunale ordina di «dare immediata esecuzione» al dissequestro dei beni disposto con la sentenza del 18 dicembre scorso che ha chiuso il processo sul riciclaggio di denaro in alcuni locali del lungomare con 11 assoluzioni, 6 condanne e l’esclusione dell’aggravante della finalità mafiosa per tutti gli imputati ai quali era contestata. Con il dispositivo letto in udienza, il collegio presieduto da Rosa Romano aveva deciso di confiscare esclusivamente la somma di oltre otto milioni di euro ritrovata nel corso di una perquisizione in casa di Mario Potenza, storico contrabbandiere di Santa Lucia morto prima della conclusione del processo di primo grado, oltre A una valigetta e alcuni documenti. Per tutti gli altri beni, a cominciare dai ristoranti del gruppo facente capo ai fratelli Marco, Massimiliano e Carmine Iorio (condannati a 5 anni il primo e 4 anni gli altri due per reimpiego ma limitatamente ai capitali investiti da Bruno Potenza nel ristorante «Donna Margherita» e con esclusione della finalità mafiosa) era stata ordinata la restituzione ai proprietari. Il provvedimento era rimasto però ineseguito, così la difesa (gli avvocati Sergio Cola e Andrea Imperato per Marco Iorio, Ernesto Palmieri e Marco Pietroluongo per Massimiliano, Bruno Botti e Marco Pietroluongo per Carmine) ha presentato istanze al Tribunale per chiedere di dare attuazione alla disposizione contenuta nel dispositivo. Con l’ordinanza depositata ieri in cancelleria, i giudici evidenziano che «il dissequestro deve ritenersi immediatamente esecutivo, pur essendo la sentenza soggetta ad impugnazione», ordinano di dare «immediata esecuzione» al provvedimento e conferiscono la delega alla polizia giudiziaria del centro Dia di Napoli, che ha condotto le indagini coordinate dai pm Sergio Amato ed Enrica Parascandolo. Il 30 giugno 2011, quando scattò il blitz che portò in carcere i fratelli Iorio (e vide l’emissione del divieto di dimora a Napoli per il superpoliziotto Vittorio Pisani, ex capo della squadra mobile, imputato di favoreggiamento e infine assolto da tutte le accuse il 18 dicembre scorso) i locali furono affidati all’amministrazione giudiziaria. Alcuni ristoranti sono da alcuni mesi in regime di fitto di ramo d’azienda in base al contratto, della durata di sei anni rinnovabili per altri sei, stipulato da altri imprenditori napoletani. Altri due sono stati invece venduti. Tutti i contratti sono pienamente legittimi, le ricadute di carattere civilistico dovranno adesso essere valutate dalle parti alla luce della sentenza del Tribunale e al dissequestro dei beni. Intanto, dopo una lunga detenzione fra carcere e arresti domiciliari, il 23 dicembre scorso è tornato libero Marco Iorio. Prima di lui era toccato ai fratelli Massimiliano e Carmine. Ora il Tribunale è atteso da un altro snodo: il deposito delle motivazioni della sentenza. 

