TRENTO - Continua il momento nero per Sassari. La squadra di Sacchetti incassa a Trento la 6/a sconfita consecutiva tra campionato e coppa e si fa raggiungere dalla Dolomiti al 4° posto in classifica. Gara decisa nel terzo quarto dopo un primo temo equilibrato. Il match winner è stato Tony Mitchell (24 punti alla fine) che, prendendo per mano la squadra, le ha consentito di piazzare un parziale di 24-0 dal quale il Banco non si è più ripreso. Ma nella squadra di Boscaglia va sottolineata anche l'ottima prova di Owens (24 punti). Ai sardi non è servito chiudere con ben 5 uomini in doppia cifra (Dyson il migliore con 15 punti). GUARDA IL VIDEO DI SASSARI-TRENTO DUE QUARTI IN FOTOCOPIA - Eppure la gara inizia bene per Sassari che, dopo aver sbloccato il risultato con Lawal, impone il suo ritmo ai bianconeri costringendo Buscaglia all'immediato time out sul 2-8. I primi segni di vivacità arrivano a 3' con il gancetto marchio di fabbrica di Owens che porta Trento al -3. Keaton Grant si fa sentire su tutti i 28 metri di lunghezza del campo e alla fine del primo quarto, con la bomba di Davide Pascolo, il punteggio è sul 20-20. [[ge:rep-locali:repubblica:103023533]] BALDI ROSSI TIENE IN PIEDI TRENTO - Quattro tiri dalla distanza di Logan inaugurano il secondo periodo (11 in fila per lui). Sassari riprende da dove aveva cominciato e costruisce il break che porta al 29-36 con il facile appoggio di Todic. La buona notizia per Trento sono i 5 punti siglati da Baldi Rossi fino a questo momento, un altro giocatore rispetto alle precedenti partite. Grant e Sanders con i loro canestri tengono sul 44-47. TRENTO, AVVIO DI RIPRESA TRAVOLGENTE - Due schiacciate di Owens (una su spettacolare alley-oop di Mitchell) e la bomba dello stesso Mitchell danno a Trento il primo vantaggio sul 51-47 in avvio di ripresa. I due continuano a duettare ed i bianconeri volano, addirittura +12. Sassari dopo 5' non ha ancora segnato. Il parziale diventa di 24-0, una prestazione offensiva incredibile che porta il punteggio sul 68-47 prima del lay up di Chessa che sblocca i sardi dopo ben 7 minuti di digiuno. Alla fine è 35-8 il parziale del terzo periodo, da non crederci: 79-55 il punteggio sul tabellone. SASSARI S'ARRENDE - Sassari esce totalmente dal match. I ragazzi di Sacchetti sbagliano anche le conclusioni aperte che tanto hanno contraddistinto il loro gioco in questo avvio di campionato. L'Aquila è sul velluto. Gli ultimi 5 minuti sono una passerella per i giocatori trentini che uno ad uno lasciano il campo fra gli applausi dei 3500 sugli spalti. Finisce 104-82, una serata storica per il basket trentino. DICHIARAZIONI POST PARTITA - Ovviamente soddisfatto il tecnico di trento Buscaglia: "Le partite con squadre di questo livello sono quelle in cui abbiamo la possibilità di misurare dove siamo, soprattutto dal punto di vista della difesa e dell'intensità che siamo capaci di mettere nell'arco dei 40 minuti. Nella prima metà gara non siamo andati benissimo. Nell'intervallo poi abbiamo capito bene le cose che dovevamo riuscire a fare meglio, e lì è nato un grande terzo periodo, in cui per cinque minuti siamo stati intensi, carichi di energia, i lunghi sono stati bravi a rimbalzo e poi siamo riusciti a coinvolgere il pubblico del PalaTrento regalandoci davvero una grande gioia". Di ben altro umore Romeo Sacchetti:  "Nel terzo quarto ci hanno preso a pallate. Sembrava quasi giocassero a pallavolo, ci avranno fatto sei schiacciate in un quarto. Nel primo periodo, finché siamo riusciti a tenere Owens, non siamo andati male. Poi quando si è acceso in campo aperto, ha cominciato a farci male. E non ha più smesso. Come uscire da questo brutto momento? Ci dovrò pensare, ora come ora dopo una prestazione del genere non saprei. C'è un limite a tutto. Come quei dieci minuti di oggi non ce n'erano stati finora" TRENTO-SASSARI 104-82 (20 -20, 44-47, 79-55) Dolomiti Energia Trento: Forray 6, Grant 16, Mitchell 24, Pascolo 7, Owens 24: Sanders 10, Spanghero 5, Baldi Rossi 10, Armwood 2, Flaccadori ne. All: Buscaglia. Banco di Sardegna Sassari: Dyson 15, Logan 14, Devecchi 11, Todic 9, Lawal 13; Sacchetti 4, Sosa 10, Brooks ne, Mbodj 4, Chessa 0, Formenti 2, Vanuzzo ne. All.: Sacchetti Arbitri : Paternico', Lo Guzzo, Morelli. Note - Tiri liberi: Trento 9/12, Sassari 15/18. Tiri da tre punti: Trento 9/19, Sassari 11/31. Rimbalzi: Trento 41, Sassari 26. Uscite per cinque falli: nessuno. Spettatori : 3.460. Argomenti basket basket serie a sassari basket trento basket Leggi i commenti I commenti dei lettori 
VERONA - Il Chievo si ferma, l'Inter riparte. Roberto Mancini può finalmente festeggiare il primo successo in campionato dal suo ritorno sulla panchina nerazzurra: stavolta i suoi non si limitano a un ottimo primo tempo come contro l'Udinese, tenendo alta la concentrazione fino al fischio finale. Un successo all'insegna di una ritrovata solidità difensiva, merito anche dell'inserimento di D'Ambrosio al posto del sempre distratto Dodò. Il tecnico non voleva rischiare passi falsi e i cambi effettuati con la squadra già in doppio vantaggio e in superiorità numerica lo dimostrano: troppi passi falsi in questa prima parte di stagione, per risalire la classifica servono punti. Le lunghezze dal terzo posto, attualmente occupato dal terzetto Lazio-Genoa-Sampdoria, sono soltanto sei, con i romani attesi proprio a San Siro domenica sera: il campionato dell'Inter potrebbe essere iniziato stasera. SUBITO KOVACIC - La gara col Chievo, rigenerato dalla cura Maran e reduce da cinque risultati consecutivi, non era delle più facili. A scardinare il fortino clivense ci ha pensato Mateo Kovacic, schierato nominalmente a ridosso delle punte ma libero di svariare tra centrocampo e attacco. Un suo inserimento, su sponda aerea di Icardi, ha aperto le danze al 19': decisiva l'azione di "confusione" di Guarin a centro area, con il colombiano che prova un tacco che in un colpo solo manda a vuoto Gamberini e Cesar. I padroni di casa, orfani degli squalificati Frey e Zukanovic, erano andati vicinissimi al gol con Paloschi, velocissimo su un tiro svirgolato di Izco ma incredibilmente impreciso al momento di concludere di testa, agevolando la parata di Handanovic. Molto meno semplice il compito del portiere a 10' dalla fine del primo tempo. Meggiorini ha ancora negli occhi la rovesciata vincente di Cagliari e ci riprova, esaltando i riflessi dello sloveno, bravissimo nel distendersi in tuffo. [[ge:rep-locali:repubblica:102987070]] RANOCCHIA CHIUDE I CONTI - L'Inter amministra con sicurezza i ritmi del match ma rischia grosso in chiusura di tempo. Il cross di Sardo ha una traiettoria beffarda, per Handanovic il pallone è destinato fuori ma scende di colpo sulla traversa. Da annotare anche un errore di Massa, che grazia una durissima entrata di Cesar ai danni di Kovacic: c'erano gli estremi per il rosso diretto, il fischietto di Imperia opta per il giallo. Maran già in coda di frazione passa ad un inedito 3-4-1-2, chiamando Izco al sacrificio sulla fascia destra e spostando Birsa alle spalle delle due punte. E' l'ex Milan a guidare la transizione al 3' della ripresa, tocco per Paloschi che conclude in controtempo, fuori di un soffio. Ma l'Inter, per una volta, sembra davvero consapevole dei propri mezzi. Sono i difensori nerazzurri prima a spaventare Bizzarri - i diagonali di Nagatomo e D'Ambrosio non trovano i pali per questione di centimetri - e poi a colpirlo. Cross proprio dell'ex granata, a centro area c'è Ranocchia che con una girata mancina di prima intenzione spolvera l'angolino e fa 0-2. Il Chievo accusa palesemente il colpo e finisce addirittura in 10: dove non potè il calcione di Cesar, riesce la lingua di Botta. L'argentino, appena entrato, viene espulso per proteste. Mancherebbero 18 minuti più recupero ma c'è ben poco da aggiungere, eccezion fatta per il destro di Guarin messo in corner da Bizzarri e per i cambi, già citati, di Mancini: fuori Kuzmanovic e Icardi, dentro Dodò e M'Vila. Servivano i punti per iniziare una rincorsa europea che si preannuncia lunga e non semplice, non era il caso di rischiare più di tanto. CHIEVO-INTER 0-2 (0-1) Chievo (4-4-2): Bizzarri 6; Sardo 5, Gamberini 6, Cesar 5, Biraghi 5.5; Birsa 5.5 (19' st Botta 5), Izco 6, Radovanovic 5.5, Hetemaj 6; Paloschi 5.5 (19' st Maxi Lopez 5.5), Meggiorini 6 (40' st Pellissier sv). (Bardi, Seculin, Dainelli, Edimar, Bellomo, Cofie, Lazarevic, Mangani, Schelotto). All.: Maran Inter (4-3-1-2): Handanovic 6.5; D'Ambrosio 6.5, Ranocchia 6.5, Juan Jesus 6.5, Nagatomo 6.5; Guarin 6, Medel 6, Kuzmanovic 6.5 (30' st Dodò sv); Kovacic 6.5 (36' st Osvaldo sv); Palacio 6, Icardi 6 (31' st M'Vila). (Carrizo, Andreolli, Campagnaro, Donkor, Mbaye, Vidic, Krhin, Obi, Bonazzoli). All.: Mancini Arbitro : Massa Reti : 19' pt Kovacic, 10' st Ranocchia Ammoniti : Cesar, Izco, Meggiorini e Handanovic Espulso : Botta Recupero : 1' e 3' Argomenti inter serie a roberto mancini Leggi i commenti I commenti dei lettori 
LATINA - Una prodezza su punizione di Viviani risolleva il Latina e inguaia sempre più il Varese che perde (1-0) di misura lo scontro salvezza al Francioni e resta da solo al penultimo posto in classifica. Un successo meritato quello dei laziali che hanno cercato con maggior insistenza i 3 punti contro una squadra, invece, scesa in campo con l'esclusiva intenzione di strappare lo 0-0. PETAGNA ACCENDE LA PARTITA - Dopo un'ora senza grossi brividi, con Bastianoni impensierito solo da un paio di conclusioni da lontano di Viviani e Sbaffo, la gara s'accende grazie all'ingresso di Petagna che per due volte spaventa il portiere ospite, prima con un sinistro in diagonale e poi con un destro di poco a lato. VIVIANI, PUNIZIONE GIOIELLO - L'episodio che decide la sfida arriva al 74': Viviani calcia intelligentemente una punizione dal limite sotto la barriera e inganna Bastianoni. Sulle ali dell'entusiasmo i nerazzurri insistono ma mancano in contropiede con Doudou il raddoppio. Il Varese esce fuori solo nel finale ma chiama in causa Di Gennaro con un colpo di testa centrale di Miracoli. Davvero troppo poco per meritare il pari. LATINA-VARESE 1-0 (0-0) Latina (4-2-3-1): Di Gennaro 6; Almici 7, Brosco 6, Dellafiore 7, Rossi 6.5; Bruno 6, Viviani 6.5; Crimi 5.5 (14'st Doudou 6.5), Sbaffo 5.5 (35'st Bruscagin sv), Pettinari 5; Paolucci 5 (14'st Petagna 5.5). In panchina: Farelli, Cottafava, Ashong, Ricciardi, Sforzini. Allenatore: Breda. Varese (4-4-2): Bastianoni 5; Fiamozzi 5.5, Borghese 6, Rea 6, Luoni 6; Zecchin 6.5 (15'st Rivas 6), Corti 6.5, Capezzi 5.5, Falcone 5.5 (33'st Lupoli sv); Neto Pereira 5.5 (20'st Scapinello 5.5), Miracoli 5. In panchina: Perucchini, De Vito, Forte, Barberis, Simic, Petkovic. Allenatore: Bettinelli. Arbitro : Manganiello di Pinerolo 6. Rete : 29'st Viviani. Note : spettatori: 842 paganti, 2200 abbonati. Incasso di 24.900 euro. Ammoniti : Sbaffo, Capezzi, Zecchin, Borghese, Fiamozzi, Rossi, Bruno. Angoli : 8-4. Recupero : 1', 4'. Argomenti serie b latina calcio varese calcio Leggi i commenti I commenti dei lettori 
None Leggi i commenti I commenti dei lettori 
ROMA - E' Andrea Pirlo il miglior giocatore dello scorso campionato di Serie A. Il centrocampista della Juventus è stato scelto da una giuria qualificata formata da giocatori, allenatori, arbitri e giornalisti e premiato nel corso del Gran Galà del Calcio organizzato dall'Aic. "Ringrazio i miei compagni e i colleghi che mi hanno votato, sono molto contento", le sue prime parole. Come miglior portiere è stato eletto Gigi Buffon, che l'ha spuntata su Handanovic e Reina. "Continuo a giocare fino a quando mi reputo competitivo. Sono molto autocritico, non avrei problemi a rendermi conto di non essere all'altezza della situazione. Onestamente - ha aggiunto Buffon, 37 anni il 28 gennaio - quel momento non è ancora arrivato. Quando arriverà ne prenderò atto e saluterò tutti". Miglior terzino sinistro è stato invece lo juventino Kwadwo Asamoah, mentre a destra l'ha spuntata Darmian del Torino. I più votati tra i difensori centrali sono stati Andrea Barzagli e Mehdi Benatia. "Lo scorso anno io personalmente, ma anche tutta la squadra, abbiamo ottenuto grandi risultati, peccato non aver vinto. Ringrazio in particolare Castan che oggi ha bisogno di sostegno. Questo premio è grazie a lui e Balzaretti, anch'esso alle prese con diversi problemi, giocatori incredibili che mi hanno fatto crescere", commenta il marocchino da Monaco di Baviera. Tutto juventino il centrocampo con Pirlo, Pogba e Vidal, con il cileno che ha scherzato sul paragone Allegri-Conte: "Meglio non dire niente..." accompagnato da un sorriso. In attacco un trio delle meraviglie con Tevez, Immobile e Higuain. L'attaccante della Juve, riguardo alle dichiarazioni del fratello, che in settimana aveva preannunciato un suo ritorno al Boca Junior, ha spiegato: "Non è vero. Mio fratello è tifoso del Boca e quello è il suo pensiero, ma io ho un contratto di due anni con la Juventus e quindi penso di rimanere qui". Come miglior giovane della serie B è stato scelto invece il difensore dell'Empoli Daniele Rugani, mentre la migliore giocatrice della massima serie del calcio femminile è stata eletta Melania Gabbiadini, sorella di Manolo e capitana della Nazionale. Miglior arbitro della Serie A non poteva che essere Nicola Rizzoli, il fischietto della finale dei Mondiali brasiliani. Questa la squadra dei sogni scelta nel corso del Gran Galà del calcio (sette undicesimi dei premiati più l'allenatore sono della Juve... ma anche Rugani dell'Empoli è di proprietà del club torinese), visti i record ottenuti dalla squadra allenata lo scorso anno da Conte. Buffon; Asamoah, Barzagli, Benatia, Darmian; Pirlo, Pogba, Vidal; Tevez, Immobile, Higuain. All. Conte. A proposito di Conte, ha parlato nel suo nuovo ruolo da ct: "Voglio instaurare un rapporto di collaborazione con gli allenatori di Serie A, perchè essendo io lo scorso anno dall'altra parte, so cosa pensano gli allenatori di club. Vorrei non tenere molto distinte la Nazionale con i venti club di serie A". A proposito delle differenze tra allenare un club e la Nazionale, Conte ha risposto: "Mi manca vedere i giocatori giorno del giorno e lavorarci sopra, ma comunque esperienza professionale importante per menel sintetizzare la mia idea di calcio in pochi giorni". Sulla mancata visita alla Juve: "I rapporti sono normali. Noi per motivi di situazioni logistiche ancora non siamo riusciti ad andare alla Juventus - ha detto durante il Processo del lunedì -. Abbiamo dato massima disponibilità da parte nostra, penso che con il nuovo anno verrà fatta la visita a Vinovo. In questa settimana contiamo di andare da Parma, Cesena e Sassuolo. Poi con la Juventus completeremo il giro. La Juventus è anche la squadra più impegnata in questa fase di stagione". La frecciata al ct è arrivata dal suo ex presidente, Andrea Agnelli: "Un difetto di Conte? Forse è un po' permaloso, quando gli si dice che qualcosa non va come dice lui. Un pregio? E' sicuramente la tenacia". La difesa direttamente dall'attuale presidente del ct, Carlo Tavecchio: "Per il momento di Conte conosco solo i pregi. Sei partite, cinque vittorie e un pareggio. Meglio di così non si può". Argomenti serie a andrea pirlo gianluigi buffon Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
VERONA - Un primo passo verso l'Europa. Roberto Mancini sorride dopo il successo di Verona , la sua Inter sta provando a risalire la china dopo un brutto avvio di stagione. "E' una vittoria importante, possiamo avvicinarci alle zone alte e la squadra prende sempre maggiore confidenza col passare dei giorni. Il Chievo gioca bene ma non abbiamo subito gol, facendo tutte le cose che dovevamo fare. Non era una partita semplice per noi. Vogliamo essere una squadra che va avanti, a costo di rischiare qualcosa. Stiamo migliorando molto in difesa, stare alti e recuperare la palla il prima possibile è importante per noi". MODULO OBBLIGATO - Dopo aver provato il 4-3-3 nelle primissime uscite, Mancini si è "arreso" al rombo di centrocampo: il tecnico spiega perché. "Al momento questo è uno dei pochi sistemi di gioco che possiamo adottare, ovviamente possiamo fare qualche esperimento come Dodò intermedio ma ritengo che una squadra con due ali sia più pericolosa e messa meglio in campo: al momento siamo questi e non c'è molto altro da fare, non ho giocatori di ruolo sulle corsie. L'alternativa è metterci o una punta come Palacio o un terzino. I ragazzi stanno facendo quello che viene detto in allenamento". Domenica sera, contro la Lazio, l'Inter potrebbe accorciare non poco la classifica in chiave europea. "Non so se con la Lazio sarà una prova di maturità, vincere vorrebbe chiudere l'anno con due successi e per il morale non sarebbe male, è anche vero che dobbiamo continuare a migliorare sotto tanti aspetti". [[ge:rep-locali:repubblica:102987070]] LA CRESCITA DI ICARDI E KOVACIC - Il tecnico nerazzurro analizza le prestazioni dei due gioielli interisti: Icardi e Kovacic. "Agli attaccanti chiedo di partecipare al gioco, oggi per Icardi non era facile, contro una squadra che concedeva pochi spazi. Mauro è un ragazzo giovane che ha grandi qualità, stiamo lavorando per farlo crescere ancora di più. Guarin è più centrocampista di Kovacic, ha più fisico ed esperienza: Mateo può diventare un grandissimo intermedio e un giocatore completo ma è ancora giovane e deve migliorare in alcuni aspetti del gioco, penso ai contrasti. Oggi gli ho chiesto di attaccare gli spazi laterali quando le punte si abbassavano. Per il gioco che fa i calcioni li prenderà sempre". La chiusura è per Medel, ancora titolare davanti alla difesa. "Medel corre tantissimo, ho una squadra con due attaccanti, una mezzapunta e un centrocampista come Guarin: ho bisogno di qualcuno che dia copertura. Con l'Udinese siamo andati in difficoltà quando Gary è rimasto da solo in mediana, per noi è un giocatore molto importante in questo momento, anche se ovviamente potrebbe velocizzare di più il gioco". Argomenti inter serie a roberto mancini Leggi i commenti I commenti dei lettori 
