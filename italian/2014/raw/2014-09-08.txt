None Leggi i commenti I commenti dei lettori 
NAIROBI - I soldati della missione dell' Unione Africana in Somalia (AMISOM) hanno abusato sessualmente e sfruttato donne somale nelle loro basi a Mogadiscio. Lo afferma Human Rights Watch (HRW) in un rapporto pubblicato oggi. I Paesi che forniscono truppe e mezzi militari, l' Unione Africana (UA), oltre che i donatori di AMISOM devono urgentemente affrontare questi abusi e rafforzare le procedure interne in Somalia per fare giustizia. Il rapporto di 71 pagine, " The Power These Men Have Over Us ": documenta lo sfruttamento sessuale e l'abuso delle donne somale e delle ragazze su due basi AMISOM nella capitale somala. Secondo il rapporto, i soldati, con l'aiuto di intermediari somali, hanno utilizzato una serie di tattiche, compresi gli aiuti umanitari, per costringere le persone più vulnerabili ad attività sessuale. Hanno anche violentato o aggredito sessualmente le donne che cercavano assistenza medica o acqua nelle basi AMISOM. Human Rights Watch ha intervistato separatamente 21 donne e ragazze, le quali hanno raccontato di essere state stuprate da militari ugandesi e burundesi in servizio nei reparti militari dell'Unione Africana. Hanno abusato di donne sfollate. L'UA e AMISOM - si legge nel documento di HRW - dovrebbero promuovere una cultura di "tolleranza zero" rispetto attività illecite nelle loro basi. Le due istituzioni internazionali - sosriene ancora HRW - devono stabilire o rafforzare gli strumenti e individuare gli organismi con la responsabilità di affrontare questi abusi e un organo inquirente indipendente. Human Rights Watch ha condotto una ricerca in Somalia, Uganda e Burundi. Tutte le donne somale e le ragazze intervistate provenivano da comunità sfollate dal centro-sud della Somalia. Inoltre, sono stati intervistati oltre 30 testimoni, osservatori stranieri, militari e funzionari dei paesi che forniscono truppe. La ricerca si è concentrata sugli incidenti a Mogadiscio, dove soldati ugandesi e burundesi sono presenti. Non si esclude affatto la possibilità che simili abusi si sono verificati anche altrove. L'effetto degli esodi massicci. Anni di conflitto e di carestia in Somalia hanno spostato decine di migliaia di donne e ragazze dalle loro comunità, e dalle loro reti di sostegno familiari e di clan. Senza possibilità di impiego e le risorse di base, molte di loro devono affidarsi completamente all'assistenza esterna e sono costrette in situazioni di sfruttamento e di abuso per sostenere se stesse e i loro figli. Il Consiglio per la pace e la sicurezza dell'Unione Africana ha schierato le truppe a sostegno della pace in Somalia fin dal 2007, nel quadro di un mandato del Consiglio di sicurezza delle Nazioni Unite, con l'obiettivo di proteggere i funzionari di infrastrutture e di governo somalo e per contribuire a fornire assistenza umanitaria. Da allora, il mandato, le dimensioni, e la presenza geografica di AMISOM sono aumentati costantemente. La forza schierata comprende personale militare proveniente dall'Uganda, Burundi, Kenya, Etiopia, Gibuti, e Sierra Leone. Sesso in cambio di cibo. Alcuni soldati hanno sfruttato la povertà delle donne e la mancanza di cibo per fare sesso. E' di una giovane donna di nome Kassa D. la testimonianza di un episodio avvenuto nel maggio del 2013. Lei si era introdotta, con l'aiuto di un interprete somalo, nel campo base di AMISOM. "Ero preoccupata", ha detto. "Ma avevo fame e non potevo tornare indietro. Dopo aver avuto un rapporto sessuale con un soldato ugandese, che ha pagato l'interprete con 10 dollari". Insomma, l'evidenza suggerisce che lo sfruttamento sessuale non è un segreto nelle basi di AMISOM a Mogadiscio, si legge ancora nel rapporto di Human Rights Watch. Le donne e le ragazze sono entrate nei campi attraverso cancelli sorvegliati e in zone teoricamente protette. "La leadership militare e politica AU deve fare di più per prevenire, identificare e punire gli abusi sessuali da parte loro truppe", ha dichiarato Daniel Bekele, direttore per l'Africa di Human Rights Watch. "C'è dunque una nuova crisi alimentare che si profila nei campi per sfollati di Mogadiscio, tanto che le donne sono sempre alla disperata ricerca di cibo e di medicine. Ma nessuno è tenuto a vendere il proprio corpo per sopravvivere". Rapporti senza preservativo. Soldati dell'AMISOM hanno sottoposto donne e ragazze ad altri abusi con gravi rischi per la salute, dice ancora il documento di Human Rights Watch. Diverse donne hanno riferito di essere state schiaffeggiate  dai soldati con i quali hanno fatto sesso che si rifiutavano di indossare il preservativo. Altre donne intervistate hanno dichiarato di non aver mai denunciato gli abusi perché temevano ritorsioni da parte dei loro aggressori, dalle autorità e dal gruppo di ribelli islamici di Al-Shabaab, oltre che come castigo da parte delle loro stesse famiglie. I paesi che forniscono truppe di AMISOM sono i principali responsabili per la condotta delle loro forze in Somalia. Questi paesi hanno, in misura diversa, gli strumenti legali per far fronte alla cattiva condotta delle truppe in campo attraverso gli investigatori militari e, nel caso dell'Uganda, attraverso l'invio di una corte marziale in Somalia per istruire processi e comminare condanne nei casi accertati. Il silenzio e la complicità. Tuttavia, i paesi che forniscono truppe non hanno fornito le risorse necessarie per indagare sulle accuse o fatto le indagini, menpo che mai hanno perseguito i responsabili dello sfruttamento sessuale e degli abusari, denuncia Human Rights Watch. Solo un caso di stupro, in cui la vittima era un bambino, è davanti al tribunale militare di Uganda a Kampala. La leadership di AMISOM ha adottato alcune misure per affrontare la violenza sessuale e di genere. Tuttavia, insiste HRW, dovrebbe essere fatto di più per garantire che questi sforzi facciano giustizia per le vittime. I donatori internazionali, in particolare le Nazioni Unite, Unione Europea, Stati Uniti e Regno Unito dovrebbero sostenere una maggiore supervisione indipendente della condotta delle truppe dell'UA e il personale civile e garantire che essi non siano complici di abusi commessi dalle forze AMISOM, conclude il rapporto di Human Rights Watch. "L'UA non può più chiudere gli occhi davanti agli abusi, se non altro per non minare la credibilità della missione" 

None Leggi i commenti I commenti dei lettori 
ROMA – Iniziano nel migliore dei modi le qualificazioni ad Euro 2016 di Spagna, Inghilterra e Russia. Le Furie Rosse dimenticano la figuraccia mondiale travolgendo per 5-1 la Macedonia. Gli uomini di Hodgson saltano brillantemente in trasferta (0-2) l’ostacolo Svizzera mentre la squadra di Capello rifila un poker (4-0) al Liechtenstein. Colpo della Slovacchia di Hamsik che passa (0-1) in Ucraina mentre la Svezia di Ibrahimovic non va oltre l’1-1 in Austria. LA SPAGNA SI RITROVA – La Spagna prende subito il comando del gruppo C con una prestazione autorevole. Sblocca il risultato al 15’ Sergio Ramos che trasforma un rigore concesso per un fallo ai danni di Silva. Raddoppia 2’ dopo Paco Alcacer con un destro dentro l’area su assist di Juanfran. La Macedonia torna in partita al 28’ grazie a Ibraimi che trasforma un altro rigore, stavolta conquistato da Trajkovski (fallo di Juanfran), ma a chiudere definitivamente le speranze degli ospiti pensa in pieno recupero di primo tempo Busquets con un gran tiro da fuori area. Nella ripresa gli uomini di del Bosque dilagano con un diagonale di sinistro di Silva (50’) e poi (91’) con un destro ravvicinato di Pedro. [[ge:rep-locali:repubblica:95331171]] HAMSIK TRASCINA LA SLOVACCHIA – A quota 3 accanto alla Spagna nel girone c’è la Slovacchia che passa a Kiev grazie a un gran gol da fuori area di Mak su assist di Hamsik. Inutili gli assalti dell’Ucraina che, può, comunque, recriminare per un gol, apparso regolare, annullato in mischia al 92’ al portiere Pyatov. Male, invece, la Bielorussia salvata solo nel finale (78’) da Dragun che rimedia all’iniziale vantaggio del Lussemburgo con Gerson (42’). SUPER WELBECK, SVIZZERA KO – L’Inghilterra rovina a Basilea l’esordio ufficiale di Petkovic sulla panchina della Svizzera. L’eroe della serata è Welbeck, autore di una doppietta. L’attaccante dell’Arsenal sblocca il risultato al 58’ sfruttando un contropiede innescato da Rooney e rifinito da Sterling dopo un errore in mediana di Inler. Poi chiude i conti, in pieno recupero, con un destro su assist di Lambert. Nello stesso girone impresa dell’Estonia che supera per 1-0 nel finale la Slovenia. Rimasta in 10 per l’espulsione al 79’ di Stevanovic, la squadra di Katanec capitola all’86’: l’interista Handanovic compie due prodezze sulle conclusioni di Vunk e Kams ma nulla può sul successivo tap-in di Purje, entrato da appena 1’. Infine la Lituania liquida per 2-0 San Marino passando a Serravalle grazie alle reti di Matulevicius (5′) e Novikovas (36′). [[ge:rep-locali:repubblica:95331189]] LA RUSSIA CALA SUBITO UN POKER – Nel girone G comincia nel migliore dei modi il cammino della Russia. La squadra di Fabio Capello travolge  4-0 il Liechtenstein, che vanta tra le proprie file (e nell’inedito ruolo di difensore centrale) l’ex attaccante di Arezzo, Verona, Ternana e Siena Mario Frick. Il gol del vantaggio lo sigla Ignashevich su punizione deviata da Buchel. Il Liechtenstein non è fortunato e incassa il 2-0 su un altro autogol, ancor piu’ clamoroso: Dzagoev scappa via, Jehle compie un altro grande intervento ma Burgmeier infila goffamente la palla nella propria porta. Al 53′ la Russia triplica grazie a Kombarov che traforma un rigore. Cala il poker, infine, Dzyuba con un comodo tap-in a porta vuota dopo una respinta di Jehle su tiro di Kokorin. [[ge:rep-locali:repubblica:95331193]] VUCINIC FA FELICE MONTENEGRO – Oltre alla Russia vince Montenegro che piega con un gol per tempo la Moldova. Apre (45’) l’ex juventino Vucinic con un perfetto colpo di testa all’incrocio su calcio d’angolo, raddoppia al 73’ Tomasevic con un tocco da due passi a porta vuota su cross dalla destra di Nikolic. Parte, invece, con il freno a mano la Svezia, bloccata sull’1-1 dall’Austria. Succede tutto nei primi minuti a Vienna. All’iniziale vantaggio (7’) di Alaba su rigore (fallo di mano di Larsson), gli scandinavi rispondono al 12’ con un destro sottomisura di Zengin. Argomenti qualificazioni euro 2016 Leggi i commenti I commenti dei lettori 
