La telenovela Lazaar si è chiusa al fotofinish. Il marocchino arriva in rosanero con la formula del prestito oneroso. Nelle prossime ore sarà a Palermo e si metterà subito a disposizione di iachini che però difficilmente lo farà esordiere lunedì contro l'Empoli. L'affare, già incardinato da giorni, si è sbloccato solo nell'ultima ora di mercato quando il varese ha deciso di accettare l'offerta di Perinetti: prestito oneroso con diritto di riscatto per i rosanero che pagano subito 250 mila euro per il cartellino del giocatore. Salatato invece il trasferimento di Bacinovic al Modena. La società emiliana avrebbe, infatti, voluto anche Troianiello. Il giocatore napoletano ha però rifiutato il trasferimento e l'affare è definitivamente tramontato. Va invece in prestito a Perugia Giulio Sanseverino. Stessa formula per il passaggio di Ignacio Lores Varela al Bari 

None Leggi i commenti I commenti dei lettori 
None Leggi i commenti I commenti dei lettori 
ROMA - Hernanes all'Inter e Osvaldo alla Juve sono gli  ultimi botti di un mercato che nella giornata conclusiva della sessione  invernale non ha regalato grandi sorprese. Per la chiusura dei due  affari si attendeva solo l'ufficialità che è puntualmemte arrivata,  mentre sul fronte Vucinic-Guarin non ci sono stati colpi di scena. Il  capitolo relativo al colombiano, in realtà, non è da considerare del  tutto chiuso, visto che il mercato turco resta aperto fino a lunedì 3  febbraio e il Galatasaray potrebbe tentare un nuovo assalto al  centrocampista.  A movimentare le ultime ore di mercato ci ha provato la Lazio che,    dopo la partenza di Hernanes, ha tentato l'assalto a Jonathan Biabiany del Parma. L'accordo tra i due club era già stato raggiunto, ma l'esterno francese ha preferito rimanere in Emilia. HERNANES E' NERAZZURRO, BELFODIL AL LIVORNO - Dopo aver inseguito invano Vucinic e Nani per il reparto avanzato, Erick Thohir ha regalato a Mazzarri l'atteso rinforzo per il centrocampo. Per Hernanes i nerazzurri, alla fine, hanno deciso di assecondare in toto la  richiesta di Lotito: alla Lazio vanno 3 milioni di euro subito e 17 a  fine stagione. Il brasiliano si è legato all'Inter fino al 2018. In uscita l'ipotesi Galatasaray non riguarda solo Guarin , con il quale si sta affrontando il discorso relativo al rinnovo del contratto, ma soprattutto Ranocchia . Il difensore piace a Mancini e nelle prossime ore si continuerà a trattare: l'accordo tra i due club è vicino. Belfodil ,  conteso da Livorno, Catania e Bologna, ha scelto il club amaranto:  all'Inter il presidente Spinelli verserà 400mila euro per il prestito  oneroso fino al termine della stagione. Chivu , nel frattempo, ha dato l'addio al calcio giocato: ricoprirà un incarico dirigenziale nella federazione romena. OSVALDO ALLA JUVE: RISCATTO DA 19 MILIONI - Prestito gratuito con alcuni bonus legati al rendimento  dell'attaccante e un diritto di riscatto a fine stagione di 19 milioni  di euro, pagabili in tre anni: è questa la formula del trasferimento di  Pablo Daniel Osvaldo dal Southampton alla Juve. "Ancora  non ci credo, essere qui è un sogno", ha dichiarato l'ex bomber della  Roma che dovrà darsi molto da fare per ritagliarsi un po' di spazio  nella squadra di Conte. In attacco, con le conferme di Vucinic , Quagliarella e Giovinco , il tecnico bianconero ha solo l'imbarazzo della scelta. LAZIO, KAKUTA IN PRESTIO DAL CHELSEA - Fallito l'acquisto di Biabiany, la Lazio si è assicurata Gael Kakuta , 22enne attaccante francese, che arriva in biancoceleste in prestito dal Chelsea. ROMA, TOLOI E' IL SOSTITUTO DI BURDISSO - Con la partenza di Burdisso , passato al Genoa, a Garcia mancava un difensore per completare la rosa e il club giallorosso ha scelto Rafael Toloi .  Il brasiliano arriva dal San Paolo in prestito oneroso (500mila euro)  con diritto di riscatto fissato a 5,5 milioni di euro. Ufficializzato  anche il 19enne difensore serbo Petar Golubovic , proveniente dall'OFK Belgrado, e girato al Novara fino a giugno. In uscita Marquinho ,  dopo un lungo tira e molla, ha accettato la serrata corte del Verona.  Sfumata invece in extremis l'operazione che avrebbe dovuto portare  sempre all'Hellas il difensore croato Jedvaj . NAPOLI, ARMERO AL WEST HAM E CANNAVARO AL SASSUOLO - Il Napoli, oltre a formalizzare l'acquisto dell'esterno sinistro Ghoulam , ha lavorato soprattuto sul fronte cessioni. Armero è passato in prestito al West Ham, mentre Paolo Cannavaro ha accettato la corte del Sassuolo: l'ormai ex capitano degli azzurri  approda in Emilia a titolo temporaneo con diritto di riscatto. Con il  difensore partenopeo il club neroverde ha portato a termine una vera e  propria rivoluzione per tentare di raggiungere la salvezza sotto la  guida tecnica del neo allenatore Malesani. IL MILAN SI FERMA A TAARABT, UFFICIALE DIAKITE' IN VIOLA - Nessun colpo last minute in stile Galliani per il Milan. Dopo la firma del marocchino Taarabt , poteva essere Biabiany il  rinforzo dell'ultima ora per Seedorf, ma il no di Saponara al Parma ha  fatto saltare la trattativa con i ducali. Non ha lasciato niente al caso  la Fiorentina che, dopo Matri e Anderson , ha ufficializzato anche l'arrivo in prestito dal Sunderland di Modibo Diakitè , consegnando a Montella un'alternativa in più per la difesa. ALTRE OPERAZIONI - Doppia operazione sull'asse  Parma-Sampdoria. In gialloblu approda a titolo definitivo l'attaccante  Nicola Pozzi mentre in blucerchiato, con la stessa formula, arriva  Stefano Okaka . Guarente si trasferisce dal Catania al Chievo, mentre i clivensi cedono Sestu in prestito alla Sampdoria. Il Verona, oltre a Marquinho, ha chiuso anche per Ivan Pillud , esterno classe 1987 del Racing Club  de Avellaneda, e per l'attaccante Michael Rabusic dallo Slovan Liberec. Al fotofinish trovato l'accordo tra Lazio e Genoa per il ritorno di Sculli in rossoblu. Il Bologna ha ingaggiato i l centrocampista Ibson Barreto da Silva dal Corinthians. ESTERO: BERBATOV AL MONACO, MITROGLOU AL FULHAM - All'estero il Monaco ha ingaggiato in prestito Berbatov per sostituite Falcao e il Fulham, per colmare il vuoto lasciato dal bulgaro, ha prelevato Kostas Mitroglou dall'Olympiacos per 14,5 milioni di euro. Il 31enne centrocampista  svedese dello Spartak Mosca, Kim Kallstrom , vestirà invece la maglia dell'Arsenal fino al termine della stagione, mentre Federico Macheda è passato in prestito dal Manchester United al Birmingham. Argomenti calciomercato Leggi i commenti I commenti dei lettori 
AVELLINO – Sfiora il colpaccio al ‘Partenio’ di Avellino il Latina nell’anticipo della 23esima giornata di Serie B (1-1). Le due matricole terribili del campionato cadetto si sono affrontate a viso aperto e per lunghi tratti della gara, caratterizzati dallo sterile possesso dei padroni di casa, e’ stata l formazione laziale a fare la partita grazie ad una arcigna diga a centrocampo e alle incursioni del duo Jonathas-Paolucci. COTTAFAVA DI TESTA PORTA AVANTI IL LATINA – L’ex Siena, subito schierato da Breda, ha fatto la differenza con sapienti suggerimenti e sfiorando direttamente la rete al 31′, negatagli da un intervento in extremis di Fabbro, e al 25′ della ripresa, quando ha fallito l’occasione del raddoppio grazie ad un miracoloso anticipo di Peccarisi. Pochi minuti prima (17′ st) a portare in vantaggio i neroverdi era stato Cottafava di testa. CIANO IN PIENO RECUPERO SALVA L’AVELLINO, SEMPRE TERZO – Il Latina ha resistito poi agli attacchi dei lupi biancoverdi, premiati però per la loro tenacia in pieno recupero, quando al 46′ st Ciano trova lo spiraglio giusto per pareggiare. Due minuti più tardi Castaldo va vicinissimo al colpo da tre punti. Grazie a questo risultato la squadra di Rastelli resta al terzo posto a quota 38, mentre quella pontina sale al quinto con 34 punti, sempre piu’ vicino alla zona di vertice. AVELLINO – LATINA 1-1 (0-0) AVELLINO (3-5-2): Terracciano 6; Fabbro 6 (20′ st Ciano 7), Peccarisi 5.5 (27′ st Millesi 6), Pisacane 6; Zappacosta 6, D’Angelo 6 (36′ st Biancolino 6.5), Arini 5.5, Schiavon 6, Bittante 6; Castaldo 5, Galabinov 5. (Seculin, Angiulli, De Vito, Togni). All. Rastelli. LATINA (3-5-2): Iacobucci 6; Brosco 6.5, Cottafava 7, Esposito 6; Ristovski 6.5 (31′ st Milani 5.5), Morrone 6, Bruno 6 (33′ st Ricciardi sv), Gerbo 6 (29′ st Crimi 6), Alhassan 6.5; Jonathas 5, Paolucci 6.5. (Tozzo, Bruscagin, Viviani, Cisotti, Laribi, Ghezzal). Allenatore: Breda. ARBITRO: Cervellera di Taranto. RETI : 17′ st Cottafava (L), 46′ st Ciano (). AMMONITI : Schiavon, Gerbo, Brosco, Jonathas, Paolucci. ANGOLI : 5-3 per il Latina. RECUPERO : pt 1′, st 4′. SPETTATORI : 8000 circa, di cui 500 ospiti, incasso non comunicato. Argomenti serie b avellino calcio latina calcio Leggi i commenti I commenti dei lettori 
ROMA - E' morto l'ex deputato del Pdl, Giorgio Stracquadanio, 54 anni. Era malato da tempo. Editorialista del quotidiano Il Tempo e di Libero, è stato anche membro della Giunta per le Elezioni al Senato. Da tempo era passato a Scelta civica. Conosciuto per la sua forza polemica è ricordato come l'inventore della dizione "metodo Boffo" quando, nel 2010 propose di attuare contro Gianfranco Fini lo stesso trattamento mediatico che portò Dino Boffo alle dimissioni di Avvenire dopo una feroce campagna de Il Giornale. Altra frase che creò polemiche a non finire fu quella su l'Aquila, definita "città morente indipendentemente dal terremoto". Recentemente se l'era presa con i suoi ex compagni di partito definendo Brunetta e la Santanché "cornacchie starnazzanti" "Grande dolore per la scomparsa dell'amico Giorgio Stracquadanio. Politico appassionato e uomo dalla rara intelligenza e sensibilità. Alla moglie Tina e a tutti i familiari la mie più sentite condoglianze", ha detto Renato Brunetta, presidente dei deputati di Forza Italia. Dello stesso tenore il suo collega al Senato Paolo Romani. "Il gruppo di Forza Italia al Senato - ha detto Romani - partecipa commosso al dolore della famiglia Stracquadanio per la morte del caro amico Giorgio. Di lui ricorderemo sempre l'entusiasmo e l'impegno, manifestati pienamente nella sua appassionata attività parlamentare". Anche dall'Ncd, per bocca del capogruppo Maurizio Sacconi giungono parole di cordoglio. "Il Nuovo centrodestra - ha detto Sacconi - partecipa del grande dolore di tutte le persone che hanno avuto modo di conoscere e stimare la passione civile e politica di Giorgio Stracquadanio, generosamente impegnato in tutte le battaglie di libertà di questi anni. Mancheranno a tutti la sua ironia e la sua forza polemica orientate alla liberazione delle persone come delle imprese da ogni forma di oppressione nel nome di Stato di diritto in cui ha sempre creduto". Il portavoce di Scelta Civica Denedetto Della Vedova ha invece affidato a Twitter il suo ricordo. "Stracquadanio - ha scritto sul social network - è stato un ragazzo, un uomo e un politico appassionatamente generoso. In tutto quello che ha fatto. Ciao Giorgio". Leggi i commenti I commenti dei lettori 
ROMA – Due vecchie conoscenze del calcio italiano come Zlatan Ibrahimovic e Pierre-Emerick Aubameyang guadagnano le luci della ribalta nel venerdì sera dedicato agli anticipi di campionato, rispettivamente in Francia e in Germania. LIGUE 1: IBRA FA VOLARE IL PSG CON IL SUO 18° CENTRO – Il Paris Saint Germain supera 2-0 il Bordeaux nella gara valida per la 23/a giornata di Ligue1. Dopo aver chiuso in parita’ il primo tempo, al 14′ della ripresa è proprio il centravanti svedese a portare in vantaggio l’undici di Laurent Blanc, firmando il suo 18° gol personale, così da consolidare lo status di capocannoniere del campionato. Al 43′ Alex fissa il punteggio sul 2-0 per i parigini (a metà della seconda frazione esordio per Cabaye, entrato in campo al posto di Pastore), che in classifica rafforzano il primato portandosi a quota 54 punti,  sei in piu’ del Monaco di Claudio Ranieri, che giochera’  sabato in casa del Lorient (in attesa del testa a testa al vertice del prossimo turno). BUNDESLIGA: AUBAMEYANG RIPORTA IL SORRISO AL BORUSSIA – Anche la Bundesliga manda in scena nel fine settimana il 23° turno, aperto dall’affermazione del Borussia Dortmund in casa del fanalino di coda Braunschweig, battuto 2-1 grazie ad un gol per tempo di Aubameyang che consente ai gialloneri di gustare un successo che mancava da quattro incontri. In vantaggio al 31′, gli ospiti sono raggiunti al 9′ della ripresa dalla rete di Kessel. La squadra vice campione d’Europa, pero’, si riporta avanti al 20′, ancora con Aubameyang su assist di Marco Reus. In classifica la squadra di Juergen Klopp rimane al terzo posto solitario, a quota 36, a una sola lunghezza dal Bayer Leverkusen, di scena a Stocarda sabato, mentre il lanciatissimo Bayern Monaco (50 punti) riceve domenica l’Eintracht Francoforte. LIGA SPAGNOLA: GRANADA PASSA A VIGO CON IL FIATONE – Il Celta Vigo passa a Granada per 2-1 nell’anticipo della 22/a giornata della Liga. Al 28′ Cabral porta in vantaggio il Celta Vigo, al 41′ El Arabi pareggia per il Granada, con gol partita al 43′ della ripresa di Fernandez. In classifica il Celta Vigo si porta a quota 25, scavalcando proprio il Granada. Argomenti calcio francese calcio tedesco paris saint germain borussia dortmund zlatan ibrahimovic Leggi i commenti I commenti dei lettori 
