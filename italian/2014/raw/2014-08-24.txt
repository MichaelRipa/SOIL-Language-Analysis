None Leggi i commenti I commenti dei lettori 
None Leggi i commenti I commenti dei lettori 
ROMA – Nessuna sorpresa stavolta, dopo il ko di venerdi’ del Chievo e la “batosta” interna rimediata ieri dal Palermo. Non steccano infatti le squadre di serie A che domenica sera fanno il loro debutto ufficiale, nel terzo turno di Coppa Italia, a una settimana dall’inizio del massimo campionato. E così guadagnano il quarto turno della competizione Lazio, Verona, Udinese, Sampdoria, Cesena, Genoa ed Empoli, proseguendo nel loro cammino. LAZIO SETTEBELLEZZE, KEITA FA DOPPIETTA – Il punteggio più roboante è quello della Lazio, che bagna l’esordio con la goleada (7-0) al Bassano Virtus, club di Lega Pro, tra le mura amiche dell’Olimpico e al quarto turno troverà il Varese). Gli spettatori mancano ancora (solo circa 8 mila i presenti) ma il lavoro del neoallenatore Pioli si inizia a vedere. Soprattutto nel secondo tempo, quando i biancocelesti (col lutto al braccio per la morte del cantautore Aldo Donati) cambiano marcia grazie all’ingresso di Candreva per Anderson. L’esterno azzurro, 30″ dopo esser entrato, piazza il diagonale dell’1-0, su passaggio di Keita e velo di Djordjevic. La Lazio, quindi, dilaga: all’8′st e’ Keita, servito in area dopo una triangolazione tra Parolo e Candreva, a calciare di potenza in rete, poi al 14′ st tocca a De Vrij, su assist di Candreva, a bagnare con un gol il debutto ufficiale in biancoceleste. Quindi e’ ancora Keita (24′ st) a deliziare i presenti con un cucchiaio di sinistro, che vale la doppietta personale. Il pubblico saluta con affetto il ritorno in campo del campione del mondo Klose, al posto di Djordjevic. Al 35′ st il tedesco, servito in profondita’ da Candreva, si fa parare il tiro da Rossi, Parolo e’ il piu’ lesto e calcia in porta, trovando anche lui il gol all’esordio. Cosi’ come Basta che, al 42′ st, infila dalla distanza. E in pieno recupero arriva anche la zampata di Klose che realizza il 7-0 finale, sull’ennesimo assist di Candreva. [[ge:rep-locali:repubblica:94408417]] IL TRIS DI EDER METTE LE ALI ALLA SAMP, ORA IL BRESCIA – Tutto facile anche per la Sampdoria che supera 4-1 il Como al ‘Ferraris’. A trascinare i blucerchiati e’ il brasiliano Eder, autore di una tripletta e capace anche di sbagliare un calcio di rigore. Partenza-sprint degli uomini di Mihajlovic che nei primi tredici minuti vanno a segno due volte: sblocca Eder, che servito da Okaka non sbaglia da pochi passi, raddoppio di Gabbiadini con un bel rasoterra diagonale che batte Falcone infilandosi nell’angolino opposto. Il Como reagisce e alla mezz’ora accorcia le distanza grazie ad un calcio di rigore per fallo di Regini su Fietta: dagli undici metri Le Noci tiene vive le speranze degli ospiti superando Da Costa. Il secondo tempo vede la squadra lombarda sfiorare il pari con Simone Ganz che a tu per tu con Da Costa in contropiede angola troppo il tiro che termina di poco a lato del palo opposto. La Sampdoria chiude la gara con Eder (11′ st), che poco dopo conquista un penalty ma si fa parare il tiro da Falcone. Al 28′ arriva il riscatto per il numero 23 blucerchiato con la tripletta personale con un preciso rasoterra. I doriani affronteranno nel prossimo turno il Brescia, che ha piegato in extremis il Latina con la rete dell’Airone Caracciolo all’86′. UDINESE SUL VELLUTO GRAZIE AL POKER DI DI NATALE – A proposito di bomber, c’è la firma di Antonio Di Natale sul 5-1 con cui l’Udinese si sbarazza della Ternana al ‘Friuli’. La squadra di Andrea Stramaccioni comincia ufficialmente la sua stagione con una vittoria facile facile, un vero e proprio show del capitano, che sigla quattro gol in meno di 80 minuti, uno piu’ bello dell’altro. Dopo il tris nella prima frazione (19′, 29 e 43′), spettacolare il quarto, con un bellissimo pallonetto al 30′ della ripresa a scavalcare Brignoli. Il quinto gol lo lascia a Thereau, che si incarica di battere dal dischetto il rigore procurato da Pinzi. Rete della bandiera per gli umbri siglata da Ceravolo al 34′ del primo tempo. CESENA E GENOA VINCONO DI MISURA – Nei sedicesimi l’Udinese trovera sulla sua strada il Cesena, che ha prevalso di misura sulla Casertana (Lega Pro) al ‘Manuzzi’ capitalizzando il colpo di testa vincente di Guido Marilungo al 35′ del primo tempo. Affermazione di misura anche per il Genoa, che accede al quarto turno di Coppa Italia passando 1-0 sul campo del Lanciano, formazione che milita nel campionato di Serie B. Il gol partita arriva al 32′ pt: l’arbitro concede un rigore per l’atterramento in area di Falque, Pinilla dal dischetto non sbaglia. La squadra abruzzese di D’Aversa non ci sta e cerca il pareggio con Thiam e Turci, poi nella ripresa anche con Thiam (un paio di occasioni per lui), mentre tra i rossoblu’ l’insidia numero 1 e’ sempre il cileno Pinilla, nel finale di gara vicino al gol in altre due occasioni. EMPOLI E VERONA AVANTI A FORZA TRE – Il Grifone contenderà un posto negli ottavi all’Empoli neopromosso in A. I toscani liquidano con un perentorio 3-0 L’Aquila con una doppietta di Tavano (19′ pt, con un tiro che colpisce traversa e palo, prima di entrare, e 35′ st) e un gol di Verdi, che sblocca il match al 10′ pt con un preciso diagonale. Con lo stesso punteggio il Verona di Andrea Mandorlini elimina la Cremonese: al ‘Bentegodi’ apre il “solito” Toni, poi salgono in cattedra i greci, con le marcature di Moras e Christodoulopoulos. Sulla strada dell’Hellas, ora, il Perugia. Argomenti ss lazio cesena calcio empoli calcio genoa sampdoria udinese hellas verona coppa italia Leggi i commenti I commenti dei lettori 
Il mercato del Napoli cova sotto la cenere. La priorità è il preliminare di Champions. Rafa Benitez ha un chiodo fisso: espugnare il San Mames e regalare ai tifosi la qualificazione ai gironi di Champions. L'impresa non è semplice: l'1-1 dell'andata favorisce l'Athletic Bilbao, ma il tecnico spagnolo è convinto di giocarsi le sue chance. LE SCELTE DI FORMAZIONE. Tre i possibili cambi rispetto alla sfida d'andata. Ghoulam può sostituire Britos sulla fascia sinistra, in mediana Inler insidia Gargano per una maglia da titolare, mentre Mertens, tra i migliori al San Paolo, potrebbe vincere il ballottaggio con Insigne. Benitez avrà ancora altri due giorni per decidere l'undici titolare. Scalpita per la convocazione Juan Camilo Zuniga: il colombiano sta ritrovando la forma migliore e potrebbe partire per Bilbao assieme ai compagni. Non ci sarà soltanto De Guzman che domani sarà presentato ufficialmente al centro tecnico di Castel Volturno. TENTAZIONE SANDRO. Il brasiliano del Tottenham è tornato nel mirino della società azzurra. Il tecnico degli Spurs, Mauricio Pochettino, l'ha spedito in tribuna anche per la sfida contro il Qpr. Il sintomo è chiaro: Sandro lascerà l'Inghilterra. Napoli è una soluzione gradita e il diesse Bigon ci sta pensando. Il giocatore avrebbe le caratteristiche giuste per il centrocampo del Napoli. E' forte fisicamente e ha senso della posizione. Protegge il reparto arretrato e si integrerebbe bene con De Guzman. La trattativa con lo Zenit San Pietroburgo è fallita, quindi la società azzurra potrebbe tentare il colpo in extremis strappando le migliori condizioni. Il giocatore guadagna circa 3 milioni di euro, ma ha voglia di rilanciarsi, quindi potrebbe fare un sacrificio. Il Napoli, a dire il vero, non ha neanche mollato Lucas Leiva, profilo che piace molto a Benitez. E' stato proprio lui ad acquistare il brasiliano dal Gremio nel 2007, quando era sulla panchina del Liverpool. Resta sullo sfondo Marouane Fellaini, ma tutto dipenderà dai tempi di recupero dopo l'infortunio alla caviglia. Argomenti ssc napoli 

None Leggi i commenti I commenti dei lettori 
LOS ANGELES - Un uomo, le cui generalità non sono state rese note, è stato fermato dalla polizia di Los Angeles in relazione alla serie di sparatorie avvenute nel giro di un'ora nell'area della San Fernando Valley, in cui tre persone sono state uccise e altre quattro sono state ferite. Secondo quanto riferisce la polizia, i tre episodi sono collegati tra loro. Il sospetto è stato preso in custodia dagli agenti delle squadre  speciali Swat (Special Weapons And Tactics), dopo che l'uomo era rimasto barricato all'interno di una  casa per circa un'ora. Alcuni testimoni hanno raccontato di avere visto due uomini sulla scena  di due delle tre sparatorie, a bordo di un suv color oro; la polizia non  è però sicura se sia coinvolta una seconda persona nelle sparatorie. Nella prima sparatoria è stata presa di mira una famiglia di cinque persone che stava andando a messa a San Fernando: una ragazza di 20 anni ha perso la vita, il padre e la madre sono rimasti feriti e sono in condizioni critiche, due bambini hanno riportato ferite lievi. Circa 40 minuti più tardi la polizia di Los Angeles ha risposto a una chiamata che segnalava colpi d'arma da fuoco in un parco a Sylmar: qui è stato trovato morto un uomo di età compresa tra i 20 e i 30 anni. Un quarto d'ora dopo, a meno di dieci chilometri di distanza, una donna sulla cinquantina è stata uccisa da un colpo di pistola alla testa mentre era all'interno di un'auto. La polizia sostiene che le vittime siano state colpite a caso,  poiché negli attacchi è stata usata la stessa arma e poiché in tutti e  tre i casi i proiettili sono stati sparati dall'interno di un'auto. E sta cercando di appurare se ci sia qualche legame con un episodio avvenuto qualche giorno fa. Argomenti los angeles swat 
È finita in goleada, come del resto era previsto, ma Sampdoria-Como per i  blucerchiati non è stata una passeggiata. Almeno per un’ora, prima che uno  scatenato Eder mettesse le cose a posto e schiantasse i lombardi con una  tripletta. Alla fine 4-1, da pronostico quando una squadra di serie A ne  affronta una di Lega Pro, con i giocatori prima e Ferrero poi a prendersi gli  applausi della Sud. Pratica Coppa Italia archiviata, prossimo turno a Marassi  contro il Brescia. Mihajlovic ha schierato la formazione prevista, Da Costa  portiere di coppa e Salamon al fianco di Gastaldello. E mentre il tridente  iper collaudato Gabbiadini-Okaka-Eder ha subito funzionato alla  grande, dietro sono stati presto scricchiolii. Tempo un quarto d’ora e  Samp già sul 2-0, prima con Eder, servito dal solito, irresistibile  Okaka, poi con Gabbiadini, dribbling secco sull’avversario e  diagonale rasoterra da fuori area nell’angolino. Pareva una festa e invece  le distrazioni difensive davanti a un Como tarantolato hanno  fatto riaprire il match: fallo in area di Regini su Fietta e rigore  segnato senza problemi da Le Noci. In più, occasioni da una parte  e dell’altra, e Sampdoria che ha dimostrato la superiorità di  due categorie solo dalla metà campo in su. Il primo tempo tra l’altro si  è chiuso con l’infortunio all’inguine di Gabbiadini, costretto  alla staffetta con Sansone. Oggi saranno valutate le condizioni  della punta, che in infermeria si aggiunge a Bergessio. Se i primi 45  minuti avevano fatto venire qualche brivido alla Sud, i primi dieci della  ripresa potevano costare carissimi. Ma prima Casoli con un tiro a giro tutto  solo appena dentro l’area, poi Ganz (figlio d’arte) in volata davanti a Da  Costa dopo “assist” di Regini non hanno centrato nemmeno la porta. Dopo la  grande paura (e la disperazione di Ferrero sugli spalti), ci ha pensato  ancora Eder con un gran destro sotto l’incrocio a far tornare la partita  nella normalità. Per il brasiliano però tripletta rimandata, perché dopo  essersi procurato un rigore si è fatto parare il tiro dal dischetto da  Falcone, doriano in prestito al Como. Niente di grave, poco dopo Soriano per  il brasiliano e 4-1 finale, per la soddisfazione, stavolta, di  Ferrero. Fronte mercato: la gara impacciata di Salamon ha dimostrato che in difesa i  due rinforzi chiesti con insistenza da Mihajlovic servono eccome. E  allora prosegue l’estenuante caccia a Balanta, ma i problemi logistici  per arrivare al colombiano del River Plate hanno fatto salire  le quotazioni di Romagnoli, il giovane della Roma che Rudi Garcia vorrebbe  tenere con sé ma che ormai andar via in prestito. Insomma ormai è uno sprint  ma il romanista ha messo la freccia. Senza dimenticare poi un uomo di  esperienza, uno che sappia essere leader in un gruppo di agnellini. Qui i  nomi sono tre: Silvestre dell’Inter, Stendardo dell’Atalanta, Lisandro Lopez  del Lisbona (molto più giovane degli altri due, ma considerato già maturo).  Il tempo stringe. Sampdoria-Como 4-1 Sampdoria (4-3-3): Da Costa; De  Silvestri, Salamon (31’ st Cacciatore), Gastaldello, Regini; Soriano,  Palombo, Obiang (23’ st Krsticic); Gabbiadini (42’ pt Sansone), Okaka,  Eder. Como (3-5-2): Falcone; Ambrosini, Giosa, Marchi; Rolando (20’  st Cristofori), Cristiani, Comentale (1’ st Ardito), Fietta, Casoli;  Le Noci, Ganz. Arbitro : Pairetto. Reti : pt 7’ Eder, 13’ Gabbiadini, 33’  rig Le Noci, st 11’ e 28’ Eder. Note : ammoniti Fietta, Regini. Spettatori  8089. 
