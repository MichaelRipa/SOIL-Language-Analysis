MARTEDI' 28 Cielo :  fra poco nuvoloso e nuvoloso, poi aumento delle nubi dal tardo pomeriggio fino a coperto nella notte con la possibilità delle prime precipitazioni, nevose dai 400-600 metri di quota sulle Alpi Marittime. Venti :  fra Nord Ovest e Nord Est 5-15 nodi, localmente 20; diverrà depressionario dalla serata, con la stessa intensità. Mare : mosso, localmente molto mosso al mattino al largo del Golfo di Genova. Temperature : in lieve calo. [[ge:rep-locali:rep-genova:76995059]] MERCOLEDI' 29 Cielo :  coperto con piogge e neve a quote molto basse, vicine alla costa e anche sulla costa fra Capo Vado e il Genovesato orientale; precipitazioni abbondanti su Alpi Marittime e Appennino di Levante. Vento : depressionario 15-25 nodi, localmente 30-40 sotto raffica. Mare : mosso o molto mosso sulla costa, agitato al largo. Temperature : in forte calo. GIOVEDI' 30 Cielo : molto nuvoloso o coperto con piogge diffuse e nevicate ancora a quote basse; possibile prime schiarite dal Ponente estremo tra pomeriggio e sera. Vento : depressionario 15-25 nodi al mattino, in rotazione fra Nord e Nord Est dal pomeriggio. Mare : mosso o molto mosso, anche agitato al largo. Temperature : stazionarie su valori bassi. EVOLUZIONE Venerdì 31 e sabato 1 : schiarite effimere alternate a passaggi nuvolosi, localmente associati a precipitazioni, anche nevose nel medio entroterra; mare mosso o stirato e localmente molto mosso al largo; vento fra Nord e Nord est 5-15 nodi, localmente 20; temperature in lieve aumento. ------------------ Bollettino di Achille Pennellatore (Meteo Portosole Sanremo-Assonautica Imperia) Argomenti previsioni liguria previsioni genova neve liguria neve genova achille pennellatore 
ROMA - La doppia risposta del Monaco. La squadra di Ranieri dopo lo shock per il gravissimo infortunio di Falcao batte il Marsiglia per 2-0 nel posticipo della 22^ giornata della Ligue 1: i gol portano le firme di Germain e Riviere. La seconda risposta è per il Psg, fermato sabato sull'1-1 sul campo del Guingamp, ed ora avanti solo tre lunghezze sulla squadra del principato. RISULTATI 22^ GIORNATA VENERDI ' Lille           - Rennes                    1-1 SABATO Guingamp        - Paris Saint Germain       1-1 Ajaccio         - Sochaux                   1-1 Montpellier     - Nizza                     3-1 Nantes          - Reims                     0-0 Valenciennes    - Lorient                   1-1 Tolosa          - Bastia                  rinviata DOMENICA Lione           - Evian                     3-0 Bordeaux        - Saint Etienne             2-0 Monaco          - Marsiglia                 2-0 Argomenti calcio francese ligue 1 Leggi i commenti I commenti dei lettori 
Aquilani-Genoa finisce 3 a 3. La prima tripletta in carriera del centrocampista della Fiorentina (4 gol in questa stagione e tutti segnati a Perin), non rovina il compleanno a Gasperini. È il più bel Genoa della stagione, la partita con l'Inter ha tracciato il solco. È una squadra in crescita che non si pone limiti e vuole capire sino a dove può arrivare. "Siamo una squadra duttile che si deve adattare agli avversari. Abbiamo giocato un'ottima partita, ma occorrono altre verifiche per capire se l'Europa può diventare un obbiettivo anche perché ci sono diverse squadre davanti", spiega Gasperini. Sin dalle prime battute è chiaro che in campo non c'è il Genoa passivo e che aspetta solo di subire il gol come quello che era sceso in campo a Torino contro la Juventus e all'Olimpico con la Roma. Ora Gasperini ha gli elementi per potersela giocare e infatti quella che va in campo è una squadra aggressiva, che pressa i portatori di palla in ogni zona del campo e soprattutto propositiva. La formazione è quella annunciata, con Burdisso e De Ceglie subito in campo e con Konate, più portato alle volate in campo aperto, preferito a Fetfatzidis. Il modulo è però anomalo. C'è la difesa a tre (De Maio, Burdisso eMarchese), ma il centrocampo, evento assai raro con Gasperini, è formato da cinque giocatori (Antonini, Bertolacci, Matuzalem, De Ceglie e Antonelli). La particolarità viene dall'attacco che è composto da due soli giocatori che però si schierano come se fossero tre, nel senso che se Gilardino, ovviamente, fa la punta centrale, Konate resta largo a destra come in un tridente. Lo scopo è sfruttare quel buco che resta a sinistra per proiettarci a turno Antonelli, De Ceglie e anche Marchese. [[ge:rep-locali:rep-genova:77002587]] Non molla un metro il Genoa e nel gioco delle coppie che si formano in campo, il compito più difficile tocca ad Antonelli che se la deve vedere con il velocissimo Cuadrado, che poi, a inizio ripresa, Montella sposterà a sinistra, invertendogli la posizione con Joaquim. Il Genoa non pensa solo a difendersi e lo dimostra presto: sull'invito in profondità di Konate per Gilardino è provvidenziale la diagonale di chiusura di Roncaglia che lo mura in calcio d'angolo. Al 27', su calcio di rigore, la rete che fa cadere l'imbattibilità di Neto, imbattuto da 5 partite. È minimo il contatto tra Antonelli ed il portiere brasiliano, ma l'arbitro Tommasi non ha dubbi ed indica il dischetto. Gilardino trasforma calciando sotto la traversa alla sinistra del portiere, proprio sotto la Fiesole, quella che per 4 stagioni era stata la sua curva, e non esulta. Il vantaggio del Genoa dura soltanto sei minuti: c'è infatti un altro rigore, anche in questo caso molto dubbio (De Maio appoggia una mano sulla spalla di Ambrosini che si lascia cadere) e Aquilani segna il primo dei suoi tre gol. Un primo tempo pirotecnico regala un altro gol genoano e il nuovo pareggio viola. Al suo gol Antonini (pescato sul filo del fuorigioco da Matuzalem al quale la palla era carambolata addosso dopo un contrasto con un difensore viola) esulta alla Batistuta. Corre verso la telecamera e urla: "Ti amo!". Il pareggio della Fiorentina, al 42', è irregolare: Ambrosini da terra gioca infatti insistentemente la palla (ma il regolamento non lo consente) e nel mischione finisce per fornire l'assist ad Aquilani. Nella ripresa, pronti via, c'è un gol di Aquilani annullato per fuorigioco (dubbio), al quale ed il Genoa risponde con un colpo di testa di Konate che si stampa sul palo interno. Aquilani (12') timbra per la terza volta, ma la deviazione di Burdisso che va in spaccata per provare a stopparlo, è decisiva. Il meritatissimo pareggio è di De Maio su corner di Fetfatzidis allungato di testa da Antonini. Argomenti fiorentina genoa gasperini aquilani gilardino de maio 
FIRENZE – Pari e tanta rabbia al Franchi. La Fiorentina non va oltre il 3-3 contro il Genoa nel posticipo della 21/a giornata e perde la ghiotta occasione di avvicinare ad una sola lunghezza la terza piazza del Napoli che vale un posto in Champions. Ai viola non basta la tripletta di Aquilani, i rossoblù rispondono con Gilardino, Antonini e Di Maio. Gli uomini di Montella, quindi, devono accontentarsi del -3 da Higuain e compagni. Se la gode, invece, il Grifone che esce dal Franchi a testa alta consapevole di aver fatto una buona gara e di aver fermato un'altra big dopo il successo di sette giorni fa contro l'Inter. SUPER AQUILANI, MA TANTI ERRORI TOMMASI  - La Fiorentina non riesce a godersi un Alberto Aquilani in formato extra-large. L'ex milanista vive una serata di completa ispirazione dimostrando di essere la vera bestia nera della formazione ligure: quattro i suoi gol in questa serie A, tre messi a segno questa sera, il primo siglato al Ferraris proprio contro i rossoblù all'andata. Ottima anche la prova dell'eterno Ambrosini, impalpabile, invece, Matri. C'è da dire, però, che i viola questa sera hanno dovuto vedersela anche con un Tommasi non al meglio della forma. Il direttore di gara ha prima assegnato un rigore più che generoso agli ospiti, poi ha fatto giocare in occasione del gol di Antonini leggermente al di là dei difensori viola, quindi ha annullato una rete ad Aquilani per un fuorigioco che non c'era. GENOA VIVACE E PROPOSITIVO - Gasperini ringrazia e porta a casa, perché questo punto vale oro per le casse rossoblu. Un punticino che serve a guadagnare ulteriore vantaggio sulla zona retrocessione. Al di là degli errori arbitrali, in campo si è visto un Genoa voglioso, sicuro dei propri mezzi e che non è mai apparso intimorito dal blasone dell'avversario. Antonini sembra essere tornato quello degli anni d'oro al Milan, Gilardino sta vivendo una seconda giovinezza (anche se questa sera ha lavorato molto per gli inserimenti di Bertolacci) e gli innesti di De Ceglie e Burdisso hanno dato maggiore freschezza a due reparti spesso in difficoltà. L'argentino è apparso ancora imballato, come del resto l'ex juventino, ma è anche vero che per loro era l'esordio in maglia rossoblu e molti meccanismi devono essere ancora oliati. IL MATCH - Al Franchi Fiorentina e Genoa giocano un calcio veloce e dai ritmi sostenuti che molte volte mette in difficoltà il direttore di gara. Capita così che da una valutazione errata di Tommasi nasca il rigore che porta in vantaggio i liguri con Gilardino che segna il gol n. 9 in campionato. Passano 4′ e il fischietto di Bassano del Grappa "compensa" con un altro penalty, questa volta per i padroni di casa (Ambrosini cinturato da De Maio) che vanno a segno dal dischetto con Aquilani. La reazione rossoblu è immediata e dopo 60" Antonini, a tu per tu con Neto, non sbaglia per il nuovo vantaggio del Grifone. Nel finale di tempo Aquilani recupera palla all'interno dell'area di rigore e con un rasoterra dagli undici metri infila Perin per la seconda volta. Nella ripresa sono ancora gli ospiti a rendersi pericolosi per primi con un colpo di testa di Konatè che si stampa sul palo. 2′ più tardi, però, è nuovamente Alberto Aquilani a far esplodere il Franchi. L'ex milanista raccoglie un pallone servitogli da Joaquin e da dentro l'area scarica un diagonale sul quale Perin non può nulla (decisiva una leggera deviazione di Burdisso). Sarebbero state quattro le reti del n. 10 viola se Tommasi non ne avesse annullata una per fuorigioco inesistente. Sopra di un gol, la squadra di Montella abbassa i ritmi e poco dopo la mezz'ora De Maio riscatta l'errore nel primo tempo infilando il tap-in vincente sugli sviluppi di un corner con la marcatura che chiude il match. Inutile nel finale l'assalto viola. FIORENTINA-GENOA 3-3 (2-2) FIORENTINA (4-3-3): Neto 5; Roncaglia 5.5, Compper 5, Savic 5.5, Pasqual 5.5; Aquilani 8 (29′ st Anderson sv), Pizarro 6, Ambrosini 6.5 (10′ st Mati Fernandez 5); Cuadrado 6 (37′ st Matos sv), Matri 5.5, Joaquin 6 In panchina: Lupatelli, Rosati, Venuti, Bakic, Wolski, Vargas, Ilicic, Iakovenko, Rebic. Allenatore: Montella GENOA (3-4-3): Perin 5.5; De Maio 6, Burdisso 6, Marchese 5.5 (16′ st Fetfatzidis 6.5); Antonini 6.5, Bertolacci 6, Matuzalem 6, Antonelli 5.5; Konatè 6 (37′ st Cofie sv), Gilardino 6, De Ceglie 6 (26′ st Stoian 5.5). In panchina: Donnarumma, Bizzarri, Vrsaljko, Motta, Tavares, Portanova, Sturaro, Centurion, Calaio'. Allenatore: Gasperini ARBITRO: Tommasi di Bassano del Grappa RETI : 27′ pt Gilardino (rig), 33′ pt Aquilani (rig), 34′ pt Antonini, 42′ pt Aquilani; 12′ st Aquilani, 33′ st De Maio NOTE : serata fredda, terreno in buone condizioni. In tribuna il ct della Nazionale, Cesare Prandelli. Ammoniti: Cuadrado, De Maio, Bertolacci. Angoli: 8-2 per la Fiorentina. Recupero: 1′; 3′. Argomenti genoa serie a fiorentina Leggi i commenti I commenti dei lettori 
ROMA - Va a Sacha Modolo la settima ed ultima tappa del Tour de San Luis, la San Luis-Terrazas del Portezuelo di 148,1 km. Il velocista della ha preceduto, in uno sprint a ranghi compatti, lo sloveno Peter Sagan (Cannondale) e l'argentino Maximiliano Ariel Richeze. Altri due azzurri tra i primi dieci: sesto Giacomo Nizzolo (Trek Factory) e settimo Manuel Belletti (Androni Giocattoli). La classifica finale della corsa argentina ha visto il trionfo del colombiano Nairo Quintana (Movistar) con 43" di vantaggio sull'americano Phillip Gaimon (Garmin-Sharp) e 2'02" sull'argentino Sergio Godoy (San Luis Somos Todos). Classifica della settima tappa: 1. Sacha Modolo (ITA)           3h 13:28. 2. Peter Sagan (USA) s.t. 3. Maximiliano Richeze (ARG) s.t. 4. Mauro Abel Richeze (ARG) s.t. 5. Jens Keukekeire (BEL) s.t. Classifica generale finale 1. Nairo Quintana (COL)         24h 48:48. 2. Phillip Gaimon (USA) a 43. 3. Sergio Godoy (ARG)                2:02. 4. Julißn Arredondo (COL)            2:54. 5. Enzo Moyano (ARG)                 3:04. Argomenti ciclismo tour san luis nairo quintana sacha modolo Leggi i commenti I commenti dei lettori 
None Leggi i commenti I commenti dei lettori 
PARK CITY - E' la tipica storia di successo di Sundance: giovane aspirante regista cerca di raccogliere i fondi per il suo film che ha scritto su un batterista jazz, e per farlo gira una scena dal copione, in due giorni, con un bravo attore (J. K Simmons) e qualche amico, e lo manda a Sundance. Il corto, intitolato Whiplash , entra nel festival, vince come miglior corto ed è così ben fatto che attrae l'attenzione del Sundance Institute e del produttore Jason Reitman. Un anno dopo, il film dallo stesso titolo, Whiplash , scritto e diretto dal 28enne Damien Chazelle, viene accettato come film di apertura del festival di Sundance e vince sia il Gran premio della giuria che del pubblico, un onore raramente riservato a un unico film. La Sony Pictures Classics lo ha acquistato per quasi tre milioni di dollari dopo poche ore dalla proiezione e il film verrà distribuito quest'estate. Nel cast nuovamente J. K. Simmons nel ruolo del più ambito direttore d'orchestra di una prestigiosa scuola di musica che per ottenere i più alti risultati possibili dai suoi studenti li spinge fino a livelli di abuso crudele. Fra questi sembra prendere di mira lo studente interpretato da Miles Teller, che per assecondarlo fa pratica fino a distruggersi le mani e la mente, e alla fine anche le sue ambizioni di musicista prima di ritrovare in se stesso la forza e la passione. "E' il perfetto film con cui aprire il festival quest'anno," aveva detto Robert Redford presentando il film lo scorso 16 gennaio, "perché esprime tutto quello che questo festival voleva essere nelle sue origini: un festival su un cinema indipendente guidato dalla passione per l'arte". "Io stesso ero un batterista jazz e tanta di questa storia è autobiografica", ci ha detto Chazelle a Park City. "Cercavo di fare cinema anche mentre studiavo musica, e mi sono reso conto che i due campi hanno molto in comune: il 99 per cento di chi ci prova fallisce e viene rifiutato, solo l'uno per cento ce la fa. Volevo fare un film su quanto sia difficile emergere, riuscire a farcela e avere successo. Tanti film su musicisti come Mozart o Charlie Parker sono su persnaggi che alla fine si erano pienamente formati, che ce l'avevano fatta. Io volevo fare un film su qualcuno che magari all'inizio non è un grande musicista, ma che attraverso il suo sangue e sudore almeno si eleva a un certo livello." Il film, aggiunge Chazelle, è stato ispirato da un direttore d'orchestra che lui stesso aveva a scuola: "Alcune delle battute del dialogo sono prese verbatim da lui, ma non era mai violento, stava solo cercando di rendermi un miglior batterista, cosa che sono riuscito a diventare, grazie a lui. Ma non volevo fare un film solo su di lui, volevo porre il dilemma: se il maestro diventa violento, fisicamente e psicologicamente, ma ottiene risultati, è accettabile? A che punto il gioco non vale la candela? Io trovo quello che fa il personaggio di J. K. Simmons assolutamente orribile, e volevo rendere il suo personaggio più orribile possibile, e la musica migliore possibile, per creare quel disagio nel pubblico, per non lasciare al pubblico l'idea che il fine giustifichi i mezzi". Uno dei motivi per cui Teller era stato scelto come protagonista era proprio la sua abilità alla batteria: "Mi piace suonare la batteria, ma a volte nel film suonavo al punto di sentirmi distrutto fisicamente", aggiunge. "Ricordo un particolare giorno in cui Damien voleva che io continuassi a suonare, e mi ci sono buttato dentro, le mani mi facevano male e cominciavano a sanguinare, come nel film, ma lui non diceva mai "cut"! A un certo punto non ce l'ho fatta più e ho smesso, e gli ho chiesto, perché non mi fermavi? E lui mi ha risposto che se avessi voluto, avrei saputo io quando fermarmi! Credetemi, la batteria è uno strumento faticosissimo, sudi e ti fai male molto rapidamente quando suoni a quel livello! Io non sono un attore di metodo, ma per entrare davvero nel mio personaggio e in questa storia ho lasciato che Damien mi spingesse al punto dell'esaurimento, e sono stato sorpreso io stesso di quanta rabbia potesse uscir fuori quando lo fai!". Come si diceva, il perfetto film di Sundance, che quest'anno, grazie a film come questo, ha cercato di controbattere i timori di Robert Redford sul suo carattere commerciale. E almeno in questo film, Sundance ci è riuscito. Argomenti cinema sundance 2014 damien chazelle robert redford j. k. simmons miles teller 
None Leggi i commenti I commenti dei lettori 
None Leggi i commenti I commenti dei lettori 
FIRENZE – La vittoria sull’Inter una settimana fa, il pareggio al Franchi contro la Fiorentina oggi. Gian Piero Gasperini si gode il buon momento dei suoi che oltre ai risultati stanno mostrando anche un buon calcio. “In un campo molto difficile con una squadra forte abbiamo colto un buon risultato, anche per il modo con cui e’ stato ottenuto, perche’ denota una crescita che ci fa ben sperare”. 3-4-3 CAMALEONTICO - C’è chi parla addirittura del sogno europeo. “Non possiamo parlare di Europa, abbiamo bisogno di altre verifiche e ci sono squadra molto preparate e piu’ avanti con i punti. Raggiungiamo prima una tranquilla quota salvezza e poi vedremo dove saremo. La cosa importante per ora e’ che stiamo crescendo sotto il profilo del gioco”. Stasera il suo Genoa e’ stato camaleontico proponendo moduli diversi in base al momento della partita: “Non credo fosse difficile capire come stavamo giocando – continua -, la mia e’ una squadra duttile e abbiamo fatto un’ottima gara, proponendoci col gioco e competendo con la Fiorentina sul possesso palla. Noi dobbiamo essere concreti – spiega – e capaci di interpretare le partite adattandoci agli avversari. Con la nostra rosa facciamo quello che possiamo considerando che non ci sono esterni puri, ma anche oggi abbiamo giocato bene. Vediamo se succedera’ ancora qualcosa in fase di mercato. Il 3-4-3 e’ lo schema di base ma un conto e’ farlo con un attaccante di ruolo e un altro con un esterno difensivo. Avevamo trovato uno schema importante con Kucka da un lato e alcuni giovani dall’altro, che magari alternavano partite buone e altre meno buone, ma purtroppo abbiamo perso Kucka”. DE CEGLIE E MOVIOLA - Poi Gasperini si sofferma su uno dei nuovi acquisti, l’ex juventino De Ceglie: “La sua prova mi ha soddisfatto molto, viene praticamente da un periodo di inattivita’ e puo’ avvertire un po’ di fatica sui 90 minuti, ma stasera e’ stato importante nelle due fasi, sia nel sostenere le due punte Gilardino e Konate’ sia in copertura a centrocampo”. Chiosa finale sulla moviola. “Il rigore su Antonelli? Episodio difficile da decifrare per l’arbitro, io dalla panchina ero distante da giudicare. Rivedendolo magari non c’e’ – ammette onestamente Gasperini -. Ma anche quello per la Fiorentina non so se ci fosse…”. E a chi gli fa notare che “De Maio tira giu’ un giocatore furbo” (Ambrosini, ndr), il tecnico risponde che “si’, magari si puo’ dire in questo modo. E che nessuno dei due episodi ha determinato il risultato”. Argomenti genoa serie a gian piero gasperini Leggi i commenti I commenti dei lettori 
FIRENZE – Il rammarico per non aver saputo sfruttare del passo falso del Napoli è tanto, ma Vincenzo Montella guarda con serenità al pareggio interno contro il Genoa. "Non dobbiamo guardare i risultati degli altri, ma se lo facciamo capiamo quanto sia difficile vincere in Italia anche partite facili sulla carta. E oggi facile proprio non era. Mi è piaciuto lo spirito della squadra. Abbiamo creato tanto, anche se con poca lucidita', ma contro avevamo un avversario difficilissimo da affrontare tatticamente. Avremmo potuto vincere se avessimo sfruttato gli episodi, come quel tiro nel finale di Roncaglia". ATTEGGIAMENTO POSITIVO - Matri è rimasto a secco, ma è stato utilissimo: "Ha fatto un'ottima prestazione per la squadra, ha tenuto palla tra i tre centrali, non è ancora al massimo, ma dava appoggio alla squadra e fisicità in area". Aquilani ha, invece messo a segno una tripletta: "Peccato non abbia fatto il quarto...", scherza Montella che torna su un match difficile da interpretare: "Abbiamo fatto una partita paziente all'inizio, ma era difficile trovare spazi. Non abbiamo, però concesso più di tanto, prendendo i gol su rigore, un rimpallo e da angolo. Mi è piaciuto comunque l'atteggiamento, la voglia di voler vincere sempre". MOSSO LA CLASSIFICA  - Detto che Ilicic avrà i suoi spazi ("Sta crescendo molto ma nel 4-3-3 lo vedo fuori ruolo"), Montella ammette che quelle 'accusè di stanchezza fatte alla squadra durante la settimana servivano a pungolare i viola. "Un po' eravamo stanchi, un po' ho cercato di pungerli nell'orgoglio. Devo fare i complimenti a tutti, abbiamo pagato un po' mentalmente, non fisicamente. Abbiamo comunque mosso la classifica, ci siamo allontanati dall'Inter e abbiamo preso un punto sul Verona. Pensiamo soprattutto a consolidare la classifica  -  conclude Montella -, ma il campionato è ancora lungo". Leggi i commenti I commenti dei lettori 
