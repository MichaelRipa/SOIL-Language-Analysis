None Leggi i commenti I commenti dei lettori 
"Con i pasti a consumo le famiglie torinesi risparmieranno". Parola dell’assessore alle Risorse Educative di Palazzo Civico, Maria Grazia Pellerino, che dopo le polemiche di luglio e lo stralcio degli aumenti delle mense, ha presentato in una riunione di maggioranza le tabelle con tutti i dati. Modifiche saranno approvate dalla giunta della prossima settimana. I ritocchi non mancano, soprattutto per le fasce di reddito medio-alte, ma si tratta di un incremento che oscilla da uno a otto euro al mese per i nidi, da due a sei euro per le materne. Cifre mensili. Da un minimo di 39 nello scalino di reddito più basso fino a 155 in quello più alto per la scuola d’infanzia: lo scorso anno si andava da 39 a 153. Per i nidi da 54 a 548 euro, prima da 53 a 540. "Si tratta di incrementi legati ai coefficienti Istat arrotondati", ha spiegato ai capigruppo di maggioranza e ai consiglieri che hanno partecipato alla riunione. Per le elementari e le medie c’è invece il pasto a consumo che, dopo la sperimentazione negli istituti secondari (circa 8 mila allievi), debutterà in quelli primari, interessando così quasi 30 mila bambini e famiglie. Ed era proprio su questo che si erano innescate le polemiche di luglio perché nella prima delibera, da dove le tariffe sono state poi stralciate, i costi forfettari mensili delle medie, più alte, venivano estese alle elementari, prima più basse. Così, pur pagando a consumo, c’era un aumento. Dalle tabelle mostrate ieri le tariffe, che comprendono il singolo pasto e anche la quota di iscrizione annuale, diminuiscono: si va da 1,50 a pasto per i redditi più bassi a 6,95 per quelli più alti. Costo pasto medio 3,81. L’anno scorso si andava da 1,50 a 7,10 euro. Insomma, dai 20 ai 30 centesimi in meno al giorno. Stesse tariffe per le medie. L’assessore Pellerino ha motivato così il vantaggio per le famiglie: "L’appalto per le mense è andato a regime — spiega — per cui i risparmi per il Comune si sono incrementati e gli effetti si sentiranno anche sulle tariffe sostenute dai genitori per il pasto dei loro bambini". 
None Leggi i commenti I commenti dei lettori 
VICENZA – In 11 contro 10 per 90’ il Latina non riesce a venire a capo del Vicenza al Menti e manca una buona occasione per agguantare in vetta alla classifica il solitario Perugia. Il recupero della prima giornata di serie B arride alla ripescata squadra di Giovanni Lopez che strappa il primo punto della stagione grazie soprattutto alle parate del suo portiere di riserva Vigorito, eroe inatteso della serata. Il n. 22 biancorosso, gettato in campo dopo 10 per sostituire l’espulso Bremec, ha parato un rigore e ha compiuto almeno altri tre interventi decisivi. PAOLUCCI SBAGLIA UN RIGORE – Gli uomini di Beretta partono fortissimo e dopo aver sfiorato il bersaglio con Pettinari si procurano al 10’ la migliore delle occasioni per sbloccare il risultato: Paolucci, lanciato in contropiede, si fa atterrare in area da Bremec che viene espulso dall’arbitro Abbattista. Sul dischetto va lo stesso n. 9 nerazzurro che, però, calcia malamente addosso al neo-entrato Vigorito. L’ex portiere del Cagliari s’esalta e salva ancora la propria squadra, opponendosi d’istinto ad altre tre conclusioni, di Paolucci, Dellafiore e Cottafava. IL VICENZA IN 10 RESISTE FINO IN FONDO – In avvio di ripresa il Vicenza impegna per la prima volta Farelli su punizione con Di Gennaro poi, però, si rinchiude tutto nella propria trequarti a salvaguardia dello 0-0. Il Latina spinge ma trova sempre meno varchi e finisce per rendersi pericoloso solo con una conclusione da lontano di Valiani. Troppo poco per portar via i tre punti dal Menti. Argomenti serie b latina calcio vicenza calcio Leggi i commenti I commenti dei lettori 

None Leggi i commenti I commenti dei lettori 
(ap) NEW YORK - Il buco dell'ozono si sta restringendo, ma l'urgenza è puntata sul riscaldamento globale : è quanto affermano le ultime valutazioni scientifiche presentate al Palazzo di Vetro. Gli esperti hanno spiegato che il piano mondiale sullo strato di ozono dovrebbe permettere un recupero entro il 2050. 
Il suo corpo era in acqua ormai da qualche giorno, in balìa della corrente e dei pesci. Addosso non aveva alcun documento. E' ancora presto per dare un nome alla donna recuperata oggi pomeriggio nel Po all'altezza del Borgo Medievale. L'età indicativa è tra i 50 e i 60 anni. Presenta una carnagione chiara. Quando i vigili del fuoco e gli agenti del 113 l'hanno portata a riva aveva ancora i vestiti addosso: un paio di pantaloni, una maglia bianca e una felpa. Nessun oggetto però che potesse aiutare a far capire chi fosse. Da un primo esame del medico legale, non sembra comunque che il corpo presenti segni di violenza. Sarà però l'autopsia, già fissata per i prossimi giorni, a stabilire con certezza quale sia la causa del decesso della donna. Forse annegata, forse tramortita in seguito a una caduta. Proprio per riuscire a identificare la vittima, la scientifica ha rilevato le sue impronte: da un confronto con la banca dati potrebbe già arrivare una risposta nel giro di qualche ora. Al tempo stesso gli investigatori stanno verificando le tante denunce di scomparsa. Forse qualcuna potrebbe corrispondere al profilo, ma è ancora presto per dirlo con certezza. Tra questi c'è anche una donna sparita lo scorso 3 settembre in zona San Salvario, che però di anni ne ha un'ottantina. Quando si sono perse le sue tracce indossava degli occhiali con una montatura dorata che però non sono stati trovati quando il corpo è stato recuperato. Anche la borsa che avrebbe dovuto avere con sé mancherebbe all'appello. Argomenti torino repubblica cadavere nel po 
None Leggi i commenti I commenti dei lettori 
