ROMA – C’era grande attesa per il big match tra Svezia e Russia, ma nella prima serata del secondo turno di qualificazione per Euro 2016 la sorpresa arriva da Zilina. La Slovacchia, infatti, supera la Spagna 2-1 nello scontro al vertice del girone C e si porta da sola in vetta alla classifica a punteggio pieno. I padroni di casa passano in vantaggio al 17′ grazie ad una punizione del genoano Kucka, che sfrutta una clamorosa incertezza di Casillas. La Spagna preme, ma le prodezze del portiere Kozacik negano agli uomini di Del Bosque il pari. Il gol delle Furie Rosse arriva all’82′ con Paco Alcacer che, entrato qualche minuto prima al posto di David Silva, scatta sul filo del fuorigioco e sigla l’1-1. Sembra finita qui, ma un contropiede micidiale della Slovacchia porta alla rete decisiva di Stoch, che mette al tappeto la Spagna. UCRAINA CORSARA IN BIELORUSSIA, MACEDONIA VINCE IN RIMONTA – Sempre nel girone C si sblocca l’Ucraina, corsara per 2-0 a Borisov contro la Bielorussia: all’82′ una sfortunata autorete di Martynovich porta in vantaggio gli ospiti, poi nel finale chiude i conti Sydorchuk. Incredibile vittoria della Macedonia sul Lussemburgo per 3-2. Al 20′, sull’approssimativo rilancio del portiere avversario, la palla arriva sui piedi di Trajkovski, che si invola verso l’area lussemburghese, si beve un paio di difensori e insacca. Nel finale di tempo gli ospiti ribaltano completamente la situazione: prima il pari di Bensi (39′) su una splendida punizione, poi il raddoppio di Turpel (44′) che gela il pubblico di Skopje. Nella ripresa, al 66′, rigore per la Macedonia e Jahovic non sbaglia. Al 92′ completa la rimonta Abdurahimi con una perla da fuori. GRUPPO E: INGHILTERRA SUL VELLUTO, BENE LITUANIA E SLOVENIA – San Marino fa quel che può, ma nel tempio del calcio di Wembley deve inchinarsi all’Inghilterra. La squadra di Hodgson si impone per 5-0, anche se impiega più del previsto a sbloccare i l risultato.  A portare in vantaggio l’Inghilterra, al 24′, è Jagielka con un colpo di testa su calcio d’angolo.  Al 42′ Rooney raddoppia su rigore e nella ripresa Welbeck,  Townsend e l’autorete di Della Valle completano la cinquina. Ancora un ko per la Svizzera di Petkovic: a Maribor monologo elvetico per gran parte della gara, ma il dominio si rivela sterile e al 79′, al primo vero affondo, la Slovenia si guadagna un rigore che Novakovic trasforma. Successo di misura anche per la Lituania sull’Estonia: l’episodio chiave al 75′, complice un’incertezza del portiere estone Pareiko che consente a Mikoliunas di segnare la rete che vale i tre punti. GRUPPO G: PARI TRA SVEZIA E RUSSIA, MONTENEGRO NON NE APPROFITTA – Un punto per parte. Si chiude sull’1-1 il match clou del girone G di qualificazione a Euro2016 tra Svezia e Russia. Ancora alle prese con il fastidio al tallone, Ibrahimovic – premiato per il record di gol in nazionale – si accomoda in panchina. Alla Russia bastano dieci minuti per sbloccare il risultato: lo firma Kokorin, che approfitta dell’indecisione della difesa scandinava e insacca da fuori con il destro. Due minuti dopo Rizzoli giudica da rigore l’intervento di Smolnikov su Durmaz: Larsson, però, si fa ipnotizzare da Akinfeev. Il pari svedese arriva al 49′, quando Toivonen devia in rete da pochi passi dopo l’assist di Durmaz dalla destra. Del pari non approfitta il Montenegro, bloccato sullo 0-0 in Liechtenstein. Tante le occasioni create da Jovetic e compagni, ma la palla non vuole entrare. A completare il quadro, il successo dell’Austria per 2-1 in Moldova. Al 12′ Janko si procura il rigore e dal dischetto Alaba non sbaglia. Poco meno di un quarto d’ora dopo Dedov pareggia i conti, sempre dagli undici metri. Nel secondo tempo l’Austria si riporta avanti con un’incornata di Janko, che però nel finale viene espulso. Argomenti calcio qualificazioni euro 2016 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
La condanna a tre anni di reclusione è stata chiesta dal pm Roberto Penna per il sindaco di Salerno, Vincenzo De Luca, nel processo che, in Tribunale a Salerno, lo vede imputato per peculato per le vicende del termovalorizzatore. Insieme a De Luca sono imputati il capo staff Alberto Di Lorenzo e il dirigente del settore lavori Pubblici, Domenico Barletta, per i quali il pm Pena ha chiesto la condanna alla stessa pena. Il processo, che si sta celebrando riguarda la nomina di Alberto Di Lorenzo a project manager per il termovalorizzatore di Salerno da realizzarsi in località Cupa Siglia nel capoluogo salernitano, che nel 2008 era nelle competenze di Vincenzo De Luca in quanto commissario e incaricato dal governo. Il coordinamento del gruppo di lavoro in un primo momento fu affidato a Lorenzo Criscuolo (all'epoca capo ufficio tecnico comunale). Il 18 febbraio 2008, quattro giorni dopo la nomina di Criscuolo "venne nominato - ha detto il pm Penna - senza alcuna giustificazione Di Lorenzo". Secondo il pm, "la nomina di Di Lorenzo a project manager era illegale, dannosa, inutile e illecita". Sempre secondo l'accusa "Di Lorenzo non aveva neppure i titoli quando gli fu conferito quell'incarico". Nel corso della requisitoria, davanti alla seconda sezione penale del Tribunale di Salerno (presidente Ubaldo Perrotta; a latere Sorrentino e Cantillo), il pm ha sottolineato che "Di Lorenzo non avrebbe potuto incassare 20mila euro lordi come acconto sul compenso, che sarebbe lievitato a un massimo di 510mila euro nel caso in cui fosse stato realizzato il termovalorizzatore, la cui spesa complessiva si aggirava sui 358 milioni di euro". Il processo proseguirà il prossimo 20 novembre, quando la parola passerà agli avvocati difensori degli imputati. Argomenti de luca provincia salerno termovalorizzatore 
Due persone sono disperse dopo che il torrente Scrivia è esondato questa sera poco dopo le 21 nell'abitato di Montoggio, nell'entroterra di Genova. Alcune auto sono state travolte dalla piena;sul posto i soccorsi, ma secondo il 118 sarebbero due le persone di cui non si hanno notizie. A Genova il torrente Bisagno pochi minuti dopo le 23 ha superato gli argini nella zona di Borgo Incrociati sotto la spinta di un fortissimo temporale che dura da oltre un'ora e che sta calando di intensità sul centro città ma non ancora in Valbisagno, la zona più fragile: è sotto controllo il torrente Fereggiano, nel quartiere di Marassi, che il 4 novembre del 2011 esondò provocando sei vittime. Il torrente è uscito dagli argini anche nella zona più a monte di Piazzale Adriatico e di via Adamoli e Giro del Fullo, dove molte auto parcheggiate sono state trascinate via dalla forza dell'acqua di un fortissimo temporale. Per via di una vera e propria tempesta di fulmini interi quartieri sono al buio, in particolare Marassi e Molassana, mentre la luce va e viene nel centro storico e nel levante cittadino. Dal Comune si segnala che la situazione è di "fortissima criticità" e si invitano i cittadini a non usare l'auto e a lasciare i piani bassi delle case nelle aree più esposte agli allagamenti. La località dove sono bloccate le auto dalle acque dello Scrivia è Carpi Inferiore (Montoggio sorge in corrispondenza della confluenza dei torrenti Laccio e Pentemina dai quali ha poi origine lo Scrivia). Da quanto si apprende, le auto coinvolte sarebbero una decina di cui due avevano l'acqua alle portiere: all'interno almeno cinque persone, tre in una macchina e due nell'altra. Al momento due persone risultano disperse. Sul posto anche  i sommozzatori dei vigili del fuoco insieme alle altre squadre di soccorso. L'intero paese di Montoggio è in blackout. Secondo la testimonianza dei residenti, l'acqua del torrente Scrivia ha raggiunto il primo piano delle case. Alcune auto, spinte dalla forza dell'onda di piena, sono incastrate tra le mura delle case. Il buio rende difficile capire l'entità di quanto sta succedendo e il temporale, autorigenerante, non si sta esaurendo. A Genova si registrano allagamenti e disagi un po' ovunque, mentre è in corso una riunione dell'Unità di crisi della protezione civile presenti il sindaco Marco Doria e l'assessore Gianni Crivello. Si attende una decisione sulla chiusura delle scuole per domani mattina. Argomenti genova montoggio maltempo torrente scrivia 
None Leggi i commenti I commenti dei lettori 
None Leggi i commenti I commenti dei lettori 
ROMA - "Landini vuole occupare le fabbriche, noi vogliamo aprirle". Matteo Renzi, ospite a Virus su RaiDue, torna sul tema del lavoro. "Io vedo con terrore quello che sta succedendo in molte parti d'Italia", afferma. "Se qualcuno pensa che siccome c'è un po' di tensione nelle fabbriche io non vado, si sbaglia", osserva il premier, spiegando di volerle girare "una per una" e di voler "parlare con i lavoratori". Oggi, aggiunge, "io sono terrorizzato da Terni dove, nonostante abbiamo fatto di tutto, la negoziazione non è stata accettata dai sindacati né dall'azienda" e all'Ast è partita la procedura di licenziamento per 537 persone . "Noi lavoriamo nei prossimi tre mesi prima che accada l'irreparabile". Il presidente del Consiglio - che prolunga la sua presenza in studio di circa 40 minuti ("colpa del conduttore Porro") - difende il Jobs Act e non esclude l'uso della fiducia anche alla Camera, dove dispone di una solida maggioranza: "Vedremo i tempi del dibattito. Se si fa in fretta, non ce ne sarà bisogno". Un'ipotesi, quella della fiducia a Montecitorio, conto cui si sono già pronunciati vari esponenti della minoranza del Pd . [[ge:rep-locali:repubblica:97744751]] Renzi parla poi della riduzione fiscale, obiettivo fondamentale dei prossimi sei mesi: "Introdurre un tetto agli stipendi, dal punto di vista macroeconomico  porta noccioline, ma per chi prende 1.200, 1.300 euro al mese e grazie a  quel taglio si è visto finanziare - almeno in parte - gli 80 euro in  busta paga, è un segnale. Gli 80 euro - aggiunge il premier - sono considerati dai critici la  mancia elettorale di Renzi, ma è arrivata dopo le elezioni europee. Mi pare offensivo nei confronti degli italiani". "La riduzione delle tasse? Gli 80 euro devono essere considerati come un abbattimento del cuneo fiscale di 10 miliardi di euro per le famiglie". Il presidente del Consiglio prospetta una delle riduzioni più grandi nella storia della Repubblica. "Il nostro sistema di tassazione è tra i più alti e tra i più incasinati, la vera sfida dei prossimi mesi sarà la semplificazione fiscale". "Spero di poter introdurre la tassa unica per i Comuni entro due anni". E auspica che una Italia "rimpicciolita e rannicchiata" possa riprendere a crescere. Da "Servizio Pubblico" risponde l'ex segretario Bersani. Dice che "non darà mai una coltellata a Renzi". Ma non ne condivide le priorità. "La prima riforma che il governo dovrebbe portare avanti è la lotta all'evasione fiscale per poter abbassare le tasse, e non il Jobs act. Sono stupito che nel dibattito non ci sia questa constatazione: ciò che ci separa davvero dall'Europa è che noi abbiamo il record della pressione fiscale e il record dell'infedeltà fiscale. Se aumento la fedeltà abbasso poi la pressione fiscale". "Questa è la prima riforma da fare - conclude - non le regole sul lavoro". Renzi spiega che il risparmio privato in tre anni e mezzo è passato da 3mila 500 miliardi di euro a 3mila e 900: "Nonostante la crisi crescono i risparmi, la gente ha paura. Se ricreiamo la fiducia, allora le cose si cambiano". Poi rivendicato l'intervento sugli stipendi pubblici: "Il tetto, 240 mila euro, lo abbiamo messo noi, dopo 20 anni che se ne parlava". Sui magistrati, il premier ribadisce la sua posizione: "A me non interessa se i magistrati ce l'hanno con me: io non ce l'ho con i magistrati perché, come mi dice la Costituzione, ne rispetto l'autonomia e indipendenza. Se però lei dice che ridurre le ferie è un attentato alla democrazia si faccia vedere da uno bravo, il problema è suo, non mio". Sul fronte internazionale, Renzi prefigura una più ampia partecipazione del nostro Paese nella lotta allo Stato islamico: "Per ora l'Italia interviene con un supporto logistico, dando armi ai curdi. Un maggior coinvolgimento è questione di settimane con armi migliori e interventi nelle aree dei paesi confinanti. Saremo molto duri". Argomenti jobs act fisco matteo renzi Leggi i commenti I commenti dei lettori 
