
L'autista del pm torinese Antonio Rinaudo, noto soprattutto per le inchieste sui movimenti antagonisti e sui No Tav, è stato malmenato in serata da tre uomini incappucciati che lo avrebbero apostrofato chiamandolo "servo dei servi". E' stato trasportato in ambulanza all'ospedale Mauriziano dove è stato medicato. Sull'accaduto indaga la polizia. Le condizioni dell'uomo - che nella collutazione si è difeso - non sono preoccupanti. L'aggressione è avvenuta poco dopo le ventuno sotto l'abitazione dello stesso autista che ha un passato come carabiniere. Per ora non è arrivata alcuna rivendicazione e gli inquirenti lasciano aperta qualsiasi ipotesi anche se la pista battuta con maggiore attenzione è quella dei movimenti anarco insurrezionalisti e degli antagonisti. Rinaudo, con Andrea Padalino, è il magistrato della procura torinese che sta seguendo i casi più delicati di episodi di violenza legati alla protesta No Tav della Valsusa. "L'aggressione è un fatto davvero grave e inquietante. Come noto - scrive il senatore Si Tav Stefano Esposito sul suo profilo facebook - ho sempre denunciato i violenti che si nascondono dietro la bandiera No Tav. Credetemi, spero che gli autori di questa aggressione non abbiano nulla a che fare con questa frangia, siano essi anarchici o autonomi. Me lo auguro sul serio". "Esprimo la mia solidarietà all'autista del pm Antonio Rinaudo - ha commentato Sergio Chiamparino al suo arrivo al Palaisozaki per l'avvio della campagna elettorale con Matteo Renzi - Sarebbe auspicabile che da parte di chi ha a cuore la democrazia italiana ci fosse una peesa di  posizione molto forte di fronte  a questi episodi di lotta che stanno acquisendo forme molto violente". L'aggressione subita dall'autista del pm Rinaudo, il magistrato torinese noto per le inchieste su antagonisti e No Tav, "è un gravissimo atto di violenza che condanniamo fermamente". Lo affermano il candidato alla presidenza della Regione Piemonte del Movimento 5 Stelle, Davide Bono, e i parlamentari grillini Marco Scibona, Alberto Airola, Laura Castelli e Ivan Della Valle, che esprimono solidarietà e vicinanza all'uomo aggredito. "E' evidente - sostengono - che ci troviamo di fronte ad un gesto assolutamente in contrasto con le modalità pacifiche e non violente con cui il movimento No Tav da anni manifesta la propria contrarietà alla grande opera. Auspichiamo che le indagini portino al più presto all'individuazione dei responsabili e che le azioni di questi violenti, nemici della democrazia, non oscurino e sminuiscano le ragioni economiche, trasportistiche, ingegneristiche alla base della pacifica opposizione al Tav". Argomenti autista antonio rinaudo andrea padalino 

Perin, Bertolacci e Gilardino per il Genoa. De Silvestri e Gabbiadini per la Samp. Cinque rossoblucerchiati saranno a Coverciano lunedì 14 aprile per un "check" azzurro voluto da Prandelli. Il ct della Nazionale ha diviso 42 giocatori (tra cui Antonio Cassano) in due gruppi, tutti i "genovesi" sono finiti nel primo. Per loro come per gli altri compagni oltre ai test fisici sono in programma prelievi ematochimici. A parte Gilardino, che dei cinque è quello più vicino ai mondiali brasiliani, gli altri quattro erano stati chiamati anche per gli stage azzurri di marzo, insieme al blucerchiato Soriano che stavolta non compare nella lista stilata da Prandelli. Argomenti gilardino bertolacci perin de silvestri prandelli 
None Leggi i commenti I commenti dei lettori 
PADOVA - Omaggio di Beppe Grillo ai secessionisti veneti: il leader 5 Stelle è arrivato poco fa sul palco del Palafabris di Padova manovrando a mano un 'tanko' di cartone, che spara coriandoli. 'No ghe volemo stare piu' in 'sto Stato de mona, va ben! ha gridato Grillo. "C'è un diritto alla secessione - ha aggiunto - se fate un referendum sono con voi. E' un'autodifesa". Poi un nuovo attacco a Napolitano: "Lo pensavo un saggio, invece è cattivo, è un uomo che ha violentato la Costituzione. Sono andato a parlargli due volte e mi ha fottuto come un pivello". E a Renzi, che secondo Grillo è un cinico: "Quando sono andato da lui io ci volevo parlare a quel ragazzino, mi sembrava un ragazzo ancora un pò brillante...lo vedi che fa del cabaret, si gira, distoglie lo sguardo, è diventato cinico perchè per dare 80 euro ad una famiglia bisogna essere cinici". Infine, le nomine: "L"amministratore dell'Eni, quello di Terna valgono come 4 ministeri, e ci mettono i loro uomini, che sanno come agire, cosa fare. Questo 'cartone animato' di Firenze metterà i suoi uomini alla testa di Eni ed Enel. Questo è un regime". Leggi i commenti I commenti dei lettori 
QUALCUNO l'aveva ipotizzato, nei giorni scorsi. Anzi: era già qualcosa di più di una semplice ipotesi: "E se la National security agency statunitense sapesse già tutto di Heartbleed?". La conferma, o almeno lo scoop giornalistico che sembra marciare decisamente in questa direzione, arriva da Bloomberg. Il network sostiene di aver interpellato "due persone al corrente dell'argomento" e poter dunque affermare con certezza che l'agenzia di sicurezza americana fosse a conoscenza della falla da almeno due anni. Non basta: nello stesso periodo avrebbe infatti utilizzato il buco nel protocollo Open Ssl, il lucchetto che mette al sicuro i passaggi delicati delle navigazioni come acquisti, pagamenti e identificazioni, per raccogliere informazioni sensibili e portare avanti le proprie operazioni internazionali. Una rivelazione devastante la cui autenticità è resa ancora più probabile dal rifiuto di Vanneè Vines, una portavoce di Fort Meade, di rilasciare alcun commento. Solitamente, pur evitando dichiarazioni dirette, l'Nsa non perde occasione per ribadire le proprie posizioni. Al posto dell’Nsa è tuttavia intervenuta direttamente la Casa Bianca. “Il governo federale non era al corrente delle vulnerabilità recentemente identificate in Open Ssl finché non sono state rese note da un rapporto privato di cybersicurezza– ha detto la portavoce del National Security Council Caitlin Hayden – l’amministrazione prende molto seriamente il suo compito di aiutare a mantenere internet aperta, interoperabile, sicura e affidabile. Se il governo federale, inclusa la rete delle agenzie d’intelligence, avesse scoperto questo problema prima della scorsa settimana, avrebbe informato i responsabili di Open Ssl”.  Hayden ha poi aggiunto che “a meno che non ci sia una chiara esigenza di sicurezza nazionale” la Casa Bianca mette sempre al corrente i creatori dei software delle criticità riscontrate nel corso delle operazioni di intelligence. Il baco che ha messo al tappeto il protocollo Open Ssl, utilizzato da milioni di siti internet per criptare i passaggi di dati più delicati, sarebbe dunque la ciliegina sulla torta delle decine di strategie dell'Nsa. Che da almeno un paio d'anni, cioè più o meno da quando questa vulnerabilità si è verificata, cavalcherebbe il problema come fosse uno degli strumenti spionistici a sua disposizione, da Prism a xKeyScore. La gravità è legata alla portata di quanto è accaduto: siti popolarissimi, frequentati ogni giorno da centinaia di milioni di utenti, potrebbero essere stati coinvolti dal Heartbleed. Da Facebook a Google passando per Microsoft, Tumblr, Yahoo!, Instagram. E milioni di altri portali e network più o meno noti, soprattutto per proteggere le transazioni commerciali e le procedure d'accesso. In generale, si parla almeno di due terzi dei siti internet. Il peggio è che è impossibile saperlo, visto che hacker  -  e anche agenzie governative, dunque  -  possono aver rubato dati, password e informazioni senza aver lasciato alcuna traccia. L'unica contromisure da prendere, al momento, è modificare le proprie password sperando che i siti abbiano aggiornato il protocollo. A scoprire il baco un gruppo di ricercatori finlandesi che lavora per la società Codenomicon di Saratoga, in California, insieme a due esperti della sicurezza di Google. La decisione di mantenere il massimo della segretezza sulla vulnerabilità del protocollo, secondo uno dei suoi autori, Robin Saggelman, frutto di un banale errore di programmazione, sarebbe stata presa dall'Nsa per interessi di sicurezza nazionale. Una mossa che riaccende, se ancora ce ne fosse bisogno, il durissimo dibattito sul ruolo delle agenzie di spionaggio americane, ormai uniche guardiane della ragnatela internazionale delle comunicazioni. D'altronde, è un fatto che in fondo non stupisce: l'Nsa e le sue sorelle internazionali investono milioni di dollari nella ricerca dei difetti nei software più diffusi. I protocolli open source, in particolare, sono fra i loro obiettivi principali. Se tutto fosse confermato, significherebbe inoltre che l'agenzia da poco capitanata dall'ammiraglio Michael Rogers, avrebbe tuttavia scelto per anni di lasciare milioni, se non miliardi di utenti inconsapevoli a disposizione delle incursioni di hacker e controspionaggio di altri Paesi. Rimane da capire quanto i dati raccolti possano essere stati utili agli uomini e ai computer di Fort Meade. La rivelazione sull'Nsa è solo l'ultimo degli sviluppi su una delle più gravi infezioni del web. In precedenza ancora Bloomberg aveva raccontato come Heartbleed possa aver coinvolto e succhiato dati da dispositivi mobili equipaggiati con sistema operativo Android (in particolare la versione 4.1.1 nota come Jelly Bean, rilasciata alla fine di luglio 2012) così come, secondo i laboratori Trend Micro, molte app per il robottino verde. Inoltre, stavolta secondo il Wall Street Journal, il baco avrebbe colpito anche gli snodi fisici della rete, server, switch e router prodotti e gestiti da colossi come Cisco Systems  -  che avrebbe una dozzina di prodotti soggetti alla falla  -  e Juniper Network. Il cuore della rete continua a sanguinare. 
None Leggi i commenti I commenti dei lettori 
