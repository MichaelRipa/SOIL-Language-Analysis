SIENA - Siena si ripete, Milano di nuovo ko. E' sempre più appassionante la finale dei play-off che assegnerà lo scudetto 2013-2014: la Montepaschi si impone di nuovo sul suo campo per 75-68 e porta la serie sul 2-2. Stavolta la vittoria dei campioni in carica è meno netta, ma la Montepaschi ha comunque condotto praticamente per tutti i 40' (un solo vantaggio per Milano nel secondo quarto). Janning e Langford, entrambi con 20 punti, i top scorer delle due squadre. Lunedì si torna a Milano per gara-5, che però non servirà alle due squadre per raggiungere le quattro vittorie necessarie per conquistare il tricolore: gara-6 è in programma mercoledì prossimo a Siena, mentre l'eventuale e decisiva gara-7 si giocherà venerdì 27 a Milano. [[ge:rep-locali:repubblica:89673959]] Siena cerca di imprimere subito il suo ritmo alla partita: le triple di Janning aprono la difesa milanese e al 7' il vantaggio è di otto lunghezze (14-6). L'EA7 si sveglia con Langford e Samuels per ricucire fino a -5 (16-11) ma la tripla di Carter ripristina subito le distanze allo scoccare della prima sirena. Il secondo periodo inizia in modo favorevole a Milano: Jerrells si unisce a Langford in termini di produzione offensiva e con un tiro da tre firma il primo e unico vantaggio ospite a 4'15" dall'intervallo (24-25). La Montepaschi non ci sta e con Janning si rimette subito avanti, quindi torna a +5 (34-29) a 1'18" dalla pausa lunga cui si andrà con i padroni di casa al comando 36-33. Sempre Janning, già a quota 18 punti dopo 23', e Haynes tengono Siena avanti nel punteggio nel terzo periodo: il gap è di otto punti al 26' (48-40). [[ge:rep-locali:repubblica:89705469]] Milano prova a rientrare, ma cinque punti consecutivi di Viggiano e una tripla di Nelson valgono addirittura il +10 a 52 secondi dalla terza pausa. Nel quarto periodo Siena non perde la calma e il vantaggio: Haynes trova punti importanti, Hunter si fa sentire sotto i tabelloni. A 3'19" dal termine è 72-62 per i campioni d'Italia in carica, ma i canestri di Langford e Samuels permettono a Gentile di tirare sul 72-67 la tripla del potenziale -2. La sbaglia, mentre sull'altro versante Carter non fallisce il bersaglio: è il canestro che sancisce il 2-2 nella serie. Montepaschi Siena-EA7 Emporio Armani Milano 75-68 (19-11, 36-33, 60-52) Siena : Viggiano 10, Hunter 9, Cournooh, Haynes 7, Carter 7, Janning 20, Ress 7, Ortner 2, Nelson 9, Udom ne, Bucarelli ne, Green 4. All.: Crespi. Milano : Gentile 6, Cerella ne, Melli 3, Hackett 5, Kangur, Langford 20, Samuels 13, Tourè ne, Wallace ne, Lawal 6, Moss 3, Jerrells 12. All.: Banchi. Arbitri : Lanzarini, Chiari, Biggi. Note - Tiri liberi: Siena 11/19, Milano 11/16. Tiri da tre: Siena 10/24, Milano 7/23. Usciti per falli: Melli (Milano) al 36'05". Rimbalzi: Siena 31, Milano 37. Spettatori: 5.000 circa. Argomenti basket serie a basket play off 2014 montepaschi siena olimpia milano Leggi i commenti I commenti dei lettori 
NATAL - Chi l'avrebbe immaginato? E' tornato persino il popopò, il coro sulle note dei Seven Nation Army che accompagnò gli Azzurri al trionfo di Berlino. Dopo l'inopinata sconfitta di Recife contro il Costarica, niente pomodori e lattuga, anzi: l'Italia è stata coccolata dall'amore di quasi diecimila tifosi dello stadio Fraisquerao a Natal, nell'allenamento aperto celebrato questo pomeriggio. Un'accoglienza calorosa che stride col momento negativo dei risultati, con la qualificazione in bilico e appena tre giorni ancora per ritrovare lo smalto perduto e battere l'Uruguay, o almeno non perdere. Le tv brasiliane, sorprese, hanno preso a intervistare i tifosi azzurri, per farsi spiegare le ragioni di tutto questo entusiasmo. La Figc attendeva 6mila persone, ne sono arrivate quasi il doppio. [[ge:rep-locali:repubblica:89676135]] Spalti riempiti da italiani emigrati da ogni parte del Paese, ma anche da sostenitori arrivati dall'Italia proprio per il Mondiale, con in testa un gruppo di scatenati ragazzi da Ascoli Piceno. Cori per tutti, da Prandelli a Balotelli, da Cassano a Insigne, il più acclamato dai numerosi sostenitori di origine meridionale. Saltavano come pazzi i bimbi sugli spalti, come a un concerto, mentre una tifosa disperata e armata di cartello chiedeva disperatamente  "un Baloselfie", una fotina con SuperMario. Più che un allenamento, un'esibizione: dopo il riscaldamento e gli scatti ricordo per i fotografi, sul campo sono rimasti solo quelli che non avevano giocato dall'inizio contro il Costarica. E alla fine Cesare Prandelli è andato a salutare di persona i tifosi sotto la tribuna,  che chiedevano un autografo. Dopo due settimane di isolamento a Mangaratiba, l'Italia ha fatto un bagno nel calore del Brasile. Magari, dopo un mese vissuto fra app sofisticate e simulazioni da laboratorio, è questo il modo migliore per sfidare la calura di Natal e dare l'assalto alla qualificazione. Argomenti nazionale italia mondiali di calcio 2014 
RIO DE JANEIRO - Dopo il Fabio Capello versione bastone (vietato l'uso dei social network e la visita di mogli e fidanzate ai giocatori russi), ora c'è il Capello versione carota. Il ct dell Russia perdona infatti il portiere Akinfeev dopo la papera nel match d'esordio contro la Corea del Sud e annuncia che sarà titolare nella seconda partita contro il Belgio: "Confermo che ci sarà, ha la mia fiducia è un grande portiere. Non è un solo errore che mi fare cambiare idea, è uno dei migliori portieri del mondo". "BELGIO LETALE NEI CALCI PIAZZATI" - Dunque la Russia, dopo il pareggio sofferto contro la Corea del Sud, affronterà il Belgio, altra grande favorita per la qualificazione agli ottavi. Capello parla così dei belgi: "Penso che Wilmots abbia fatto un buon lavoro e possa contare sulla miglior nazionale belga dagli anni '80. Detto questo, ho fiducia nella mia squadra. Il Belgio non ha brillato contro l'Algeria, anche loro hanno avuto un inizio difficile". Il tecnico friulano poi aggiunge: "Nel girone di qualificazione abbiamo visto una squadra che ho sorpreso tutta l'Europa, si tratta di una formazione molto equilibrata e compatta, hanno grandi giocatori in tutti i settori, sono letali sui calci piazzati e giocano in grandi campionati. Se prenderemo noi l'iniziativa? Non necessariamente, parliamo di due squadra che dovrebbero giocarsela. Anche il Belgio ha bisogno di punti". "LIVELLO ALTO" - A chi gli chiede un commento su questo inizio di Coppa del Mondo, Capello risponde che "il livello della competizione è molto alto, sto vedendo grandi gol  -  ha sottolineato  -  C'è una buona organizzazione tattica di tutte le squadra. Gli allenatori sono di buon livello, ogni squadra deve lottare per vincere. Niente arriva facilmente". A UN GIORNALISTA RUSSO: "BUGIARDO" - Non è mancta la polemica, quando un giornalista russo ha attaccato il capitano, Vasily Berezoutski, seduto accanto al ct, su un presunto mancato saluto ai tifosi dopo la gara con la Corea del Sud. L'allenatore italiano ha accusato il giornalista, dandogli del bugiardo. "Io ero al centro del campo con il resto della squadra". A seguire, ha invitato, con toni forti, la stampa russa a essere sincera. "Dovete scrivere la verità", ha tuonato Capello. PENSIERO SULL'ITALIA - Infine Capello parla dell'Italia e della possibilità degli azzurri di passare il turno: " E' in corsa per la qualificazione agli ottavi di finale. Da italiano, non certo da allenatore della Russia, le auguro tutto il bene del mondo. Le auguro di essere presente negli ottavi di finale, come del resto lo auguro a me stesso". Argomenti nazionale russia mondiali di calcio 2014 fabio capello 
FORTALEZA - Non deve averci pensato molto quando Loew ha finalmente deciso di farlo esordire in Brasile e lui, da buon gregario di lusso, è entrato e ha evitato alla Germania una clamorosa sconfitta. Miroslav Klose è l’eroe tedesco nella notte di Fortaleza dove il Ghana stava per mettere a segno il colpaccio. Alla fine l’800/a partita nella storia dei Mondiali, la prima della seconda giornata del gruppo G, si è chiusa con un emozionante 2-2 che ha regalato all’attaccante della Lazio la rete numero 15 in una rassegna iridata permettendogli di raggiungere Ronaldo in testa a questa speciale classifica. Era anche la notte dei fratelli Boateng, il “tedesco” Jerome e il ghanese Kevin Prince, che si sono sfidati per la seconda volta nella storia del Mondiale con due nazionali differenti. Era già successo in Sudafrica il 23 giugno del 2010 durante la fase a gironi. In quell’occasione la spuntò Jerome (1-0 gol di Ozil), oggi la sfida tra i due è durata appena 45′, perchè il tedesco non è rientrato in campo dopo l’intervallo. [[ge:rep-locali:repubblica:89670752]] NEUER EVITA SORPRESE - Non ci sono vittime nel primo tempo all’Estádio Castelão di Fortaleza dove il Ghana torna ad essere il “Brasile” d’Africa e la Germania se ne accorge subito. I tedeschi, dopo aver travolto il Portogallo nella gara d’esordio, si ritrovano di fronte una squadra decisamente più affamata di quella lusitana e consapevole che una sconfitta la catapulterebbe fuori dal discorso qualificazione. Il risultato è un match combattuto in ogni punto del rettangolo di gioco con le stelle nere compatte a centrocampo e con Muller marcato quasi a uomo da Boye che di fatto non gli fa toccare un pallone. Alla fine vai a contare le parate e ti rendi conto che Neuer ha sudato più dell’esordiente Duada e che, soprattutto, sul tiro al volo di Muntari alla mezz’ora l’estremo tedesco si è dovuto superare. La Germania alla fine si vede in un paio di occasioni, ma sia il tiro di Khedira, sia quello di Gotze sono centrali per l’estremo ghanese. [[ge:rep-locali:repubblica:89671803]] KLOSE GOL E RECORD - Alla prima occasione della ripresa, invece, i tedeschi passano in vantaggio. E’ un colpo a freddo per i ghanesi che, con Muller fuori dall’area, si rilassano e perdono di vista l’accorrente Goetze: colpo di testa dal limite dell’area piccola e 1-0. Nessun problema per i brasiliani d’Africa che questa sera sono davvero ispirati: 3′ più tardi, infatti, Afful si fa perdonare la disattenzione difensiva crossando in area per André Ayew, colpo di testa e rete del pareggio. Qualche minuto dopo arriva addirittura il raddoppio con un gran destro in diagonale di Gyan che beffa Neuer e fa esplodere il tifo nero del Castelão. E’ un’esplosione di gioia e di colori sugli spalti, è l’ennesima cenerentola che affonda una grande in questo secondo turno della fase a gironi. La sfida, però, è ancora lunga, siamo solo al 18′ e al 25′ entra uno che di nome fa Miroslav e di cognome fa Klose. Non passa neanche un minuto e quel signore, che finora si era sempre dovuto sedere in panchina, allunga la gamba destra sugli sviluppi di un calcio d’angolo e segna il gol numero 15 in un Mondiale eguagliando il record detenuto fino ad oggi dal “fenomeno” Ronaldo. Il ritmo della gara si impenna, entrambe le selezioni vogliono vincere, le azioni fioccano da una parte e dall’altra, ma alla fine l’arbitro Ricci metterà a referto un 2-2 che lascia aperto ogni discorso qualificazione nel gruppo G. [[ge:rep-locali:repubblica:89675635]] GERMANIA-GHANA 2-2 (0-0) GERMANIA (4-3-3): Neuer 6; J. Boateng 6 (1′ st Musfati 6), Mertesacker 5.5, Hummles 5.5, Howedes 6; Khedira 6 (25′ st Schweinsteiger 6.5), Lahm 6, Kroos 6.5; Ozil 6, Muller 5.5, Gotze 6.5 (24′ st Klose 7). In panchina: Grobkreutz, Ginter, Schürrle, Weidenfeller, Draxler, Zieler, Podolski, Durm, Kramer. Allenatore: Loew GHANA (4-3-1-2): Dauda 6.5 Afful 6, Mensah 6.5, Boye 7, Asamoah 6.5; A. Ayew 7, Muntari 6.5, Rabiu 6 (32′ st Badu sv); K. Boateng 5 (7′ st J. Ayew 5.5); Gyan 7, Atsu 6 (27′ st Wakaso 5.5). In panchina: Opare, Waris, Sumaila, Adams, Inkoom, Essien, Larsen Kwarasey, Adomah, Badu, Acquah Allenatore: Appiah ARBITRO : Ricci (Bra) RETI : 6′ st Gotze, 9′ st A. Ayew, 18′ st A. Gyan, 26′ st Klose NOTE : Cielo nuvoloso, temperatura 29° con 61% umidita’, terreno in buone condizioni. Ammoniti: Muntari. Angoli: 7-3. Recupero: 1′, 3′. Argomenti mondiali di calcio 2014 nazionale germania nazionale ghana 
None Leggi i commenti I commenti dei lettori 
Un progetto nato tra le colline senesi e aretine, nel cuore della Toscana che sa innovare usando le nuove tecnologie. E un progetto semplice e rivoluzionario, che ha fatto in poco tempo letteralmente il giro del mondo. Oggi Oltreoceano è un caso di successo, apprezzato e sostenuto dalla competente community di makers. Sostegno anche economico, perché dopo poche settimane su Kickstarter questo gioiello di computer flessibile e potente è stato finanziato per oltre 640mila dollari in soli due mesi, con recensioni lusinghiere da Techcrunch a Cnn. Stiamo parlando di Udoo , ovvero di una scheda dedicata ai makers che in pochi mesi si afferma come uno dei prodotti più conosciuti nella community digitale. Un unico computer di nuova generazione, senza mouse e tastiera, che cambia il modo di interagire. Tutto open source e per giunta compatibile con Arduino. "Un computer inserito in un automobile o in un frigo, con un sistema di automazione per la casa o un sistema wi-fi", afferma Maurizio Caporali, co-fondatore di Aidilab, una startup che si occupa di interaction e product design e che nel 2013 ha co-lanciato Udoo. Ecco allora la nuova frontiera dei computer: la commercializzazione è stata iniziata otto mesi fa e la risposta della community è entusiasta. Controllato con tecnologia Udoo, dallo schermo touch ai motori, è anche Mario, l'ultima creatura assemblata per Maker Faire di San Francisco (nella foto). Il vero successo? La contaminazione delle competenze. "Senza un gruppo eterogeneo, composto non solo da ingegneri, ma anche da esperti in comunicazione, design, marketing, non ci sarebbe stato Udoo. Ci vuole contaminazione tra le discipline e tra le competenze", precisa Caporali. In che ambito nasce Udoo? "Possiamo dire che è frutto dalla collaborazione tra un'azienda aretina leader nel settore dell'elettronica e una startup di interaction design formata da docenti e ex studenti dell'Università di Siena". Quando avete  avuto l'intuizione? "L'idea è nata nel febbraio 2012: stavamo riflettendo sulle difficoltà che studenti e ricercatori avevano nel costruire dei prototipi interattivi a se stanti, utili per facilitare la drammatizzazione di scenari d'utilizzo con utenti e stakeholders. Abbiamo allora pensato ad una scheda che potesse avere la semplicità di Arduino nella gestione di sensori e al tempo stesso la flessibilità e la potenza di una computer vero e proprio". Che sfide lancia per i prossimi anni? "Tante e tutte veramente interessanti. Quello che stiamo vedendo è una nuova visione dei computer, dove progetti come Udoo, Arduino, Raspberry Pi e altre schede di questo tipo cambiano la forma del computer, ma soprattutto le modalità di interazione e di utilizzo. Computer e microcontrollori saranno sempre più presenti in molti oggetti di uso quotidiano per aumentare le loro funzionalità. Il computer diventa sempre più piccolo e consuma sempre meno, e si connette al mondo fisico tramite sensori e attuatori. Attraverso questo processo accadrà quello che è successo per i motori elettrici che sono entrati all'interno dei dispositivi di uso quotidiano, i microcontrollori/processori avranno una capacità di penetrazione di gran lunga superiore". Cosa rappresenta per i makers? "Abbiamo cercato di creare lo strumento più completo per i makers. Udoo è a tutti gli effetti un computer dotato di maggiore capacità di calcolo rispetto ai concorrenti ed è inoltre compatibile con il mondo Arduino, che è il microcontrollore più utilizzato tra i makers". Nel concreto cosa offre? "Grazie alla sua flessibilità hardware e software, in soli 8 mesi dalla commercializzazione  sono moltissimi i progetti sviluppati: sistemi di automazione della casa, nuovi strumenti musicali, stazioni meteo, stampanti 3D, Droni, robot, sistemi per automazione industriale, giochi educativi per bambini, internet caffè nei paesi del terzo mondo, interi laboratori di informatica a basso costo e bassissimo consumo". La rete vi ha permesso di scalare l'interesse e di realizzare il progetto. Per voi cosa rappresenta? "La rete è stata fondamentale, inizialmente con Kickstarter ci ha messo in contatto direttamente con i nostri clienti, quelli più attivi, che ci hanno aiutato con il finanziamento e i suggerimenti. Ci ha poi permesso di farci conoscere ai media internazionali in maniera molto rapida. Attualmente la rete è il principale canale di vendita di Udoo e il luogo di confronto condivisione e dei progetti della community Udoo". Un consiglio ai 'nexter', giovani innovatori del nostro tempo? "L'avventura di Udoo è stata possibile grazie alla collaborazione tra realtà molto differenti ma complementari: startup e media impresa, design e  ingegneria, progettazione e innovazione tecnologica. Ci siamo sempre detti che Udoo non sarebbe stato possibile con le singole risorse e competenze. Questo è il consiglio che posso dare ai 'nexter': cercate di avere un gruppo eterogeneo, non solo ingegneri, ma anche esperti in comunicazione, design, marketing, ci vuole contaminazione tra le discipline e le competenze. Cercate di trovare delle collaborazioni con le medie imprese italiane che hanno bisogno di nuovi stimoli e del rilancio che può dare una azienda giovane e attiva". Argomenti next siena 2014 informatica arduino computer innovazione maurizio stirpe 
None Leggi i commenti I commenti dei lettori 
