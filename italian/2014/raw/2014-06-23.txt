None Leggi i commenti I commenti dei lettori 
Si è conclusa con la consueta accensione del "farò", una grande pira, nella centrale piazza Castello, la tradizionale sfilata in costume storico di San Giovanni, patrono di Torino. La catasta di legna con in cima il Toro simbolo della città, che bruciando dovrebbe secondo la leggenda scacciare i guai dell'anno passato, è caduta verso Porta Nuova. Un buon auspicio, sempre secondo la tradizione, per i prossimi dodici mesi. [[ge:rep-locali:rep-torino:89838125]] Il destino della città, per chi ci crede, sarà dunque buono. Il clou dei festeggiamenti di San Giovanni, a Torino, deve ancora venire. Sono in programma domani sera, lungo il Po, i fuochi d' artificio. Una magia, quest' anno, a prova di animale: per venire incontro alle richieste delle associazioni ambientaliste, sono stati eliminati i botti che indicavano l'inizio e la fine dello spettacolo pirotecnico. [[ge:rep-locali:rep-torino:89829216]] Argomenti faro piazza castello festa di san giovanni 
ROMA - Settimo sigillo italiano ai mondiali di poker. Davide Suriano arricchisce la bacheca azzurra con il successo nel 10.000$ Heads-Up No-Limit Hold'em, specialità che si basa su una serie di sfide uno contro uno, e che ha permesso al 25enne pugliese di mettere le mani su un bottino da 335 mila dollari. Una variante, come detto, nella quale Suriano può guardare tutti a testa alta: Wpt, European Poker Tour e ora anche World Series, la sua firma c'è ovunque. Superati in questa occasione a Las Vegas centinaia di giocatori e in particolare l'altro finalista, lo statunitense Sam Stein, che comunque si è aggiudicato oltre 200 mila dollari come premio, ma che è uscito quasi umiliato dal confronto con Suriano. E con una sicurezza che lascia a bocca aperta, il player di Andria (origine mostrata con orgoglio sulla felpa) si gode la gloria. "L'heads up non è stato molto difficile - ha detto a fine torneo a Italiapokerclub -. Ho giocato bene senza sbagliare niente e alla fine ho vinto. Dominare un torneo con avversari come Hellmuth, Ivet e la Selbst non può che rendermi felice". Un posto tra i grandi, quelli statunitensi e quelli italiani. Prima del talento pugliese alle World Series of Poker avevano già vinto Valter Farina nel 1995 (1.500$ Seven Card Stud), Max Pescatori (nel 2006 al 2.500$ NL Hold'em e nel 2008 al 2.500$ PL Hold'em/Omaha), Dario Alioto nel 2007 (5.250£ PL Omaha), Dario Minieri nel 2008 (2.500$ NL Hold'em) e Rocco Palumbo nel 2012 (1.000$ NL Hold'em). Proprio Pescatori non ha risparmiato complimenti. "E' il traguardo che tutti sognano - ha commentato - , non si può volere più di questo. E' il campionato del mondo di Poker! Il cambiamento che può venire ha solamente accezioni positive. Quando, ad esempio, verranno momenti pokeristicamente complessi, basterà guardare il braccialetto e ricordarsi di quanto fatto quel giorno a Las Vegas". E per Davide questo discorso vale più che mai: in questo torneo erano schierati veramente i più forti del pianeta e lui è riuscito a metterli in riga tutti. Argomenti poker Leggi i commenti I commenti dei lettori 
LUSSEMBURGO - Marine Le Pen non è riuscita a convincere i partiti di 7 diversi paesi, il minimo richiesto (oltre al numero di 25 eurodeputati), per formare il secondo gruppo euroscettico all'Europarlamento. Lo si apprende da fonti parlamentari. Finiscono così tra i 'non iscritti' i 24 deputati del Front National francese, i 5 della Lega Nord, oltre agli olandesi del Pvv, agli austriaci del Fpo ed ai belgi del Vlaams Belang. Il termine ultimo per la formazione dei gruppi scade domani e al fallimento del tentativo Le Pen sarebbe stata decisiva la defezione di Angel Dschambaski, rappresentante del VMRO, il Movimento nazionalista bulgaro, il cui sì era atteso entro domenica sera e invece non è arrivato. Dschambaski, secondo indiscrezioni, avrebbe condotto trattative parallele con l'ECR, il gruppo dei conservatori. I 23 eurodeputati del Front National che ha trionfato in Francia, i 5 della Lega - compreso il segretario Matteo Salvini - ma anche i 4 del Pvv Geert Wilders seconda forza in Olanda, i 5 austriaci del Fpo di Strache, primo in Austria, ed i belgi del Vlaams Belang saranno dunque costretti a cominciare la legislatura tra i 'non iscritti', condizione che al Parlamento europeo equivale a quella di parlamentari di serie B: esclusi dalla distribuzione proporzionale delle cariche e dei dossier, contributi solo a titolo personale non per l'attività politica di gruppo, tempo di parola limitatissimo, necessità di 40 controfirme anche semplicemente per presentare un emendamento. Senza contare che tra i 'non iscritti' ci saranno i neonazisti greci di Alba Dorata e quelli tedeschi dello Npd nonchè gli antisemiti ungheresi di Jobbik. L'ultimo assalto al possibile alleato bulgaro è fallito nel week end e a vuoto è andatp anche il tentativo di convincere alla "abiura" un ungherese di Jobbik. L'altro motivo che ha portato al naufragio del gruppo comune è stata l'ingombrante presenza del polacco Janusz Korwin-Mikke, eletto nelle file del KNP, Congresso della Nuova Destra, pure ammesso 'con riserva' - e con una serie di condizioni - dopo la sua dichiarazione su Hitler e sul fatto che non sarebbe stato al corrente dell'Olocausto. Il leader del Dutch Freedom Party, Geert Wilders, forse subodorando il fallimento imminente, ha anticipato tutti e si è tirato fuori, affermando in una nota che la presenza nel gruppo del partito polacco accusato di antisemitismo e misoginia era un ostacolo eccessivo anche per il suo partito. Wilders ha aggiunto di sperare che comunque si riesca a formare un gruppo parlamentare con Marine Le Pen e i partiti di altri cinque paesi entro l'anno. Il fallimento per Marine Le Pen è ancora più bruciante alla luce del fatto che il suo arcirivale, Nigel Farage, è riuscito a chiudere il cerchio delle 7 diverse nazionalità - e a formare il gruppo con il Movimento 5 Stelle - proprio grazie a una "dissidente" del Front National. Secondo le regole del Parlamento europeo, i gruppi possono formarsi in qualsiasi momento, ma la rilevazione di inizio legislatura influisce per due anni e mezzo, fino al rinnovo di mid-term delle cariche parlamentari. Intanto però tante certezze della destra, alimentate dal successo elettorale in casa propria, sono andate in fumo. E nella notte già volano le accuse alla Le Pen per la gestione della trattativa. Argomenti europarlamento parlamento europeo lega marine le pen 
La ciliegia del borgo di Castello a Gragnano è entrata a far parte dell'Associazione nazionale "Città delle Ciliegie", fondata nel 2003 con lo scopo di valorizzare e promuovere la produzione cerasicola nazionale di qualità, e formare tutte le attività necessarie ad una proficua politica di marketing territoriale.L'ingresso nell'Associazione era stato preannunciato dal sindaco di Gragnano Paolo Cimmino, durante  la quinta edizione della festa della ciliegia di Castello,  unitamente al  presidente dell'Associazione "La ciliegia del borgo di Castello", Sabato Scala, promotore di numerose iniziative per la tutela e la valorizzazione del prodotto. L'Associazione è prima firmataria del progetto "Res Tipica" dell'Anci che organizza le più importanti associazioni di identità (Città del Vino, dell'Olio, della Ceramica eccetera) per la realizzazione di iniziative di promozione e sviluppo dei territori rurali italiani. Fa parte del tavolo di presidenza ed è delegata Anci per la "Dieta Mediterranea quale patrimonio immateriale dell'umanità  Unesco". Durante la 9° festa Nazionale "Città delle ciliegie" tenuta a Napoli, presenti Angelo Pisani, presidente dell'VIII Municipalità, Ferdinando Albano, presidente dell'Associazione nazionale Città delle Ciliegie, Carlo Conticchio, direttore dell'Associazione nazionale Città delle Ciliegie, Pietro Cernigliaro, presidente dell'associazione Direttori mercati all'ingrosso, la ciliegia di Castello, e soprattutto il Comune di Gragnano con l'Associazione "La ciliegia del borgo di Castello", sono stati premiati durante il 17° concorso Nazionale "Ciliegie d'Italia" premio Claudio Locchi per la fattiva collaborazione e per la qualità organizzativa profusa. 
ROMA.  Boschi sa che nelle prossime ore Grillo userà tutti gli argomenti per  farsi ascoltare e per contestare l'accordo finale sul Senato. Tuttavia i  grillini hanno veramente poco spazio per riaprire la partita: "È giusto  ascoltare tutti e lo faremo. Ma chi arriva adesso, dopo mesi di  ostruzionismo e di attacchi, non dice "o noi o Berlusconi", non cambia  le carte in tavola. Se è questa la premessa viene il sospetto che sia  solo un giochino per rinviare tutto". Non riapriranno la partita, dice  la Boschi, nemmeno i dissensi di alcuni Pd, Chiti e gli altri 13  dissidenti: "Ce l'abbiamo messa tutta per creare le condizioni di un Pd  compatto e unito. Ma se ci sono dei senatori che la pensano diversamente  non possiamo bloccare il percorso a un metro dal traguardo". Siete sicuri del sì di Forza Italia? Il capogruppo Romani chiede ancora degli aggiustamenti. "Sono sempre molto prudente, ma in Forza Italia c'è la volontà di tenere fede all'accordo del Nazareno". La posizione di Brunetta è isolata, dunque? "Penso  sia minoritaria in quel partito. È stato fatto, in queste settimane, un  lavoro molto approfondito tenendo conto del dibattito in commissione  Affari costituzionali. Un lavoro non solo con Fi. Anche con la Lega e  con Ncd, Scelta civica, gli autonomisti. Con tutti. Non a caso il testo è  leggermente diverso da quello approvato dal governo. Abbiamo aumentato  le competenze del Senato e modificato la divisione dei compiti di Stato e  regomento gioni. Modifiche che hanno permesso di trovare un terreno  d'incontro e di avere un sostegno maggiore da parte dei  costituzionalisti. Restano piccoli punti da definire, forse a quelli si  riferisce Romani. Si possono risolvere all'inizio della settimana". Negli emendamenti rispunta l'immunità parlamentare dei senatori. Lei chiederà di cancellarla? "La  mia idea personale è molto chiara, è scritta nel disegno di legge  presentato dal governo: niente immunità per i senatori altrimenti si  crea un'incomprensibile differenza con gli altri consiglieri regionali e  sindaci". Significa che sarà eliminata? "Il  governo, ripeto, aveva fatto la scelta opposta. In commissione, viste  anche le maggiori competenze di Palazzo Madama, molti hanno chiesto di  mantenere l'immunità. E alcuni costituzionalisti condividono. Mi  dispiacerebbe comunque se questa sensibilità assolutamente legittima  offuscasse la portata di questa riforma. Il punto dell'immunità si può  discutere ma non è centrale". Due obiezioni. Non è un  privilegio da casta tanto più con le notizie sulle inchieste in corso?  Fa parte di uno scambio con Berlusconi? "Ma quale scambio!  Berlusconi è fuori dal Senato da alcuni mesi e quindi non c'entra. La  richiesta dell'immunità non è una condizione messa da Forza Italia. È  emersa durante i lavori ed è stata sollevata da diverse forze politiche.  Perché, dicono, un Senato con competenze aumentate non può avere una  disparità di trattamento in termini di garanzie rispetto alla Camera". Non rischia di essere un armo utilizzabile da Grillo? I 5stelle la accusano di preferire un pregiudicato a loro. "I  grillini hanno cambiato strategia da poche ore. Avevamo scritto anche a  loro all'inizio di gennaio per fare le riforme insieme. La risposta è  stata: ostruzionismo, occupazione fisica delle commissioni durante la  discussione dell'Italicum e richiamo ai brogli elettori il 25 maggio. La  loro apertura resta un segnale positivo. Ma se Forza Italia non fosse  stata nel processo di riforma fin dall'inizio e avessi- aspettato  Grillo, oggi saremmo al palo. Quindi i 5stelle non possono cacciare dal  tavolo chi c'è dal principio e ci sta seriamente. Non sarebbe corretto". Vi chiederanno di anticipare l'incontro a martedì per avere il tempo di presentare gli emendamenti il giorno dopo. È possibile? "Non  credo. Martedì Renzi e il governo sono impegnati tutto il giorno in  Parlamento. Ma è un falso problema. Se la volontà di dialogo è vera, noi  possiamo presentare emendamenti fino all'ultimo. Se invece il confronto  serve a evitare che le riforme si facciano, se vogliono ripartire dal  giorno zero, non ci stiamo". Le parole di Chiti e Mucchetti lasciano prevedere che anche nel Pd si aprirà un fronte contrario. "Abbiamo  fatto di tutto per creare le condizioni di un Pd unito e compatto.  Assemblee, direzioni, riunioni. Continuo a sperare che tutto il gruppo  voti allo stesso modo. Sarebbe un plus valore straordinario. Ma non ci  fermeremo di fronte a qualche dissenso, che sia di 14 o di 10 senatori.  Il Pd ha fatto la sua scelta anche sulle riforme costituzionali alle  primarie, una scelta confermata dai cittadini nel voto di maggio. Non  possiamo arenarci adesso". State lavorando con la  minoranza del Pd per introdurre le preferenze nella legge elettorale?  Berlusconi vuole cambiare le regole dell'Italicum dopo la sconfitta  delle Europee? "Le eventuali modifiche alla riforma  elettorale le vedremo più avanti. Parlarne adesso significherebbe  intralciare il lavoro serio che abbiamo fatto sul Senato". Argomenti interviste politica maria elena boschi Leggi i commenti I commenti dei lettori 
