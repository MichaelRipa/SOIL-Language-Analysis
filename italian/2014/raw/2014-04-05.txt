None Leggi i commenti I commenti dei lettori 
MILANO - E’ successo di tutto in Inter-Bologna. I nerazzurri non vanno oltre il 2-2 contro la squadra di Ballardini, nonostante siano andata due volte in vantaggio grazie a un super Icardi, autore di una doppietta. Cristaldo allo scadere del primo e Kone a metà ripresa hanno ripreso i ragazzi di Mazzarri. Finale pieno di emozioni: Milito si fa parare da Curci il tanto atteso calcio di rigore (primo stagionale) e un intervento prodigioso di Handanovich su Acquafresca evita la beffa. Thohir, presente sugli spalti, non riesce ancora a gioire dopo la vittoria nel derby. [[ge:rep-locali:repubblica:82849694]] LA CRONACA - La serata del Meazza si apre con il saluto a Cristian Chivu che, in stampelle e dopo l’annuncio del ritiro per motivi fisici, viene accolto dal boato del pubblico dopo i 7 anni trionfanti in nerazzurro. Si mettono subito bene le cose per l’Inter, schierata da Mazzarri con il 3-4-2-1 il duo Alvarez-Palacio alle spalle di Icardi (panchina per Guarin e Kovacic): su un cross di Nagatomo, Icardi brucia Mantovani e non dà scampo a Curci. Avvio shock per il Bologna che rischia pochi secondi dopo quando Icardi respinge involontariamente il sinistro a botta sicura di Cambiasso. L’Inter abbassa un po’ l’attenzione, Handanovic così così su Christodoulopoulos, il più attivo in avvio con Kone, poi Mantovani e Natali spaventano San Siro. Alvarez impegna Curci, quindi Palacio sfiora l’incrocio dei pali. Ma al 35′, dopo che Samuel ha sostituito Juan Jesus infortunato, ecco il pari felsineo: numero di Garics su Nagatomo, Handanovic salva su Cech ma niente può sulla successiva botta di Pazienza che, con il tocco di Cristaldo, sorprende il portiere sloveno. LA RIPRESA, FINALE EMOZIONANTE - Un’incursione di Khrin apre la ripresa, che vede l’Inter impensierire Curci sul filtrante di D’Ambrosio (male l’ex Toro, sostituito poco dopo con Kovacic) con Icardi e Palacio in ritardo di un soffio. Il Bologna riparte bene: Christodoulopoulos indovina il corridoio per Garics, scappato alle spalle di Alvarez: niente paura per Handanovic. Ci vuole un colpo di genio, lo trova Icardi: servito da Hernanes, l’argentino segna un gol eccezionale, con un destro a giro sul quale Curci non può nulla. Dura poco la gioia nerazzurra: Rolando trasforma un cross innocuo di Morleo in un assist per Kone, che da due passi non può sbagliare e per Mazzarri tutto da rifare, 2-2. Dentro anche Milito, per un’Inter sbilanciatissima ma che fallisce il penalty concesso da Mazzoleni per una trattenuta di Mantovani su Palacio: bravo Curci. E nel finale Handanovic è strepitoso sul doppio tentativo di Acquafresca. Per l’Inter 14^ pareggio tra i fischi e la delusione di Thohir. [[ge:rep-locali:repubblica:82855934]] INTER – BOLOGNA 2-2 (1-1) INTER (3-4-2-1) - Handanovic 7; Rolando 4.5, Ranocchia 6,5, Juan Jesus 6 (28′pt Samuel 6); D’Ambrosio 5,5 (8′st Kovacic 6), Hernanes 6.5, Cambiasso 5.5 (34′st Milito 4,5), Nagatomo 5,5; Alvarez 5, Palacio 5.5, Icardi 7. In panchina: Castellazzi, Carrizo, Andreolli, Campagnaro, Zanetti, Guarin, Kuzmanovic, Taider, Botta. Allenatore: Mazzarri. BOLOGNA (3-5-1-1) - Curci 7; Antonsson 6, Natali 6, Mantovani 6; Garics 7, Pazienza 6,5, Khrin 6,5 (26′st Acquafresca 6), Christodoulopoulos 7,5, Cech 6 (15′st Morleo 6); Kone 7 (43′st Perez sv); Cristaldo 6. In panchina: Stojanovic, Sorensen, Cherubin, Crespo, Friberg, Ibson, Bianchi, Moscardelli, Paponi Allenatore: Ballardini. Arbitro Mazzoleni di Bergamo Reti Icardi al 6′, Cristaldo al 34′; Icardi al 62′, Kone al 71′ Ammoniti Mantovani, Ranocchia, Kone Angoli 5-5 Recupero 2′ e 3′ Argomenti serie a inter bologna fc Leggi i commenti I commenti dei lettori 
PORTO SAN GIORGIO - Brindisi si fa sorprendere dalla Sutor nell'anticipo dell'11esima di ritorno della serie A di basket. L'Enel cade sul parquet della Sutor per 83-80 e spreca l'occasione di portarsi al secondo posto in solitario in attesa del big match di domenica sera, il derby lombardo tra la capolista EA7 Emporio Armani Milano e l'Acqua Vitasnella Cantù, seconda a pari punti con i pugliesi. Per la squadra di Recalcati (trascinata da Daniele Cinciarini, autore di 24 punti) un successo che vale oro in prospettiva salvezza: la Sutor resta penultima ma allunga a +4 su Pesaro. All'Enel non bastano i 22 di Dyson e i 18 punti di James. Sutor Montegranaro-Enel Brindisi 83-80 (27-22; 43-46; 63-64) Montegranaro : Cinciarini 24, Sakic 12, Tessitore, Rossi, Lauwers 10, Kudlacek 6, Campani 11, Mazzola 4, Mitrovic 16, Piunti ne. All: Recalcati. Brindisi : James 18, Todic 2, Morciano, Formenti, Dyson 22, Lewis 15, Chiotti 4, Zerini 3, Snaer 8, Leggio ne, Campbell 2, Jackson 6. All: Bucchi. Arbitri : Sardella, Sabetta, Di Francesco. Note - Tiri liberi: Sutor Montegranaro 21/25, Enel Brindisi 9/12. Tiri da tre: Sutor Montegranaro 8/21, Enel Brindisi 9/27. Rimbalzi: Sutor Montegranaro 41, Enel Brindisi 29. Usciti per cinque falli: Mazzola al 39'46"(81-79). Spettatori: 2460. Incasso: 16.135 euro. Argomenti basket basket serie a montegranaro basket brindisi basket Leggi i commenti I commenti dei lettori 
None Leggi i commenti I commenti dei lettori 
MILANO - Giocatori quasi disperati a fine gara. Si presenta così la scena finale  di un Inter-Bologna pirotecnico,  finito sul 2-2 con la palla decisiva per la  vittoria sbagliata da Acquafresca.  Ed è questo il motivo per cui tutti, al  fischio di Mazzoleni, si sono buttati a terra, travolti dalla delusione. Buon  segno, non accontentarsi del pareggio, che riporta comunque i rossoblù a più due  sul Livorno e pari al Chievo, a quota 27. Buon segno anche il ritorno al gol su  azione, che mancava dal 9 febbraio a Torino. E pensare che al sesto minuto  sembrava che il rito sacrificale fosse pronto per annientare la truppa di  Ballardini. Discesa di Nagatomo, che brucia Garics, palla dentro e spunto  fulmineo di Icardi che lascia Mantovani sul posto e trafigge Curci, incolpevole.  Il copione sembra scritto, l'atmosfera è quella che prepara la disfatta. Invece  no. Garics si riabilita con una discesa perentoria, si smarca di tacco a un  soffio dal fondo, lascia a terra Nagatomo e butta in mezzo la palla: ci prova  Lazaros, respinta, poi Pazienza, ed è gol al 35', con un tiro non memorabile ma  efficace. [[ge:rep-locali:rep-bologna:82852503]] Primo tempo in parità.  Ma l'Inter, sotto gli occhi di Tohir, torna in  campo con piglio e determinazione. Una discesa di Hernanes fornisce palla a  Icardi, che da 28 metri piazza un colpo mortale sotto il sette al 63'. È il 2-1  ma la notizia è che il Bologna non è morto. Mantovani, fin lì tra i peggiori,   crossa in area, Rolando devia goffamente e Kone, ben posizionato, si gira da  fermo piazzando da pochi metri il gol del pari. Mancano 16 minuti, sembra  finita, ma succede di tutto. A cinque dal termine Mantovani abbraccia Palacio in  area. Ingenuità grossolana,  tanto più che i nerazzurri non beneficiavano di un  rigore da 33 giornate. Eccolo, infatti. Dagli undici metri va Milito, ma Curci  compie il miracolo e si tuffa a destra,  respingendo il pallone all'argentino  appena entrato. Finita?  Quasi. A un minuto dal fischio finale Acquafresca si  trova solo davanti ad Handanovic. La prima non va,  ma la palla è ancora lì.  Un  altro tiro. Un altro errore. È la fine. E per una volta un pareggio sembra quasi  una sconfitta. Argomenti campionato 2013-2014 
MILANO - C’è delusione nelle parole di Walter Mazzarri dopo il 2-2 interno contro il Bologna: "Abbiamo avuto diverse occasioni ma non ce ne va una bene, è un periodo in cui paghiamo ogni errore. Forse abbiamo avuto anche paura di vincere perché venivamo da partite particolari e i calciatori magari si sentono sotto pressione e dopo il gol si è rallentato un po’”. "CI MERITIAMO L’EUROPA” - Non arriva dunque l’accelerata decisiva per conquistare l’Europa, un obiettivo però che secondo Mazzarri la squadra deve ottenere: "Ci meritiamo la qualificazione – dice il tecnico dai microfoni di Sky Sport -. Il calcio non è una scienza esatta, ci succede di tutto, si sbagliano i gol e non si riesce neanche a far gol su rigore, questo è il momento, non so più cosa inventarmi. Questo è ragionamento di un umano, non vedo altre logiche”. Sul rigore fallito da Milito: "Diego era fresco, l’ultimo rigore in Coppa Italia l’aveva tirato Palacio, aveva voglia di fare bene, li ha sempre battuti e sempre bene, ma quando è così è così, la squadra ha dato tutto, arriveremo alla fine e tireremo le somme”, sottolinea Mazzarri che parla di “episodi, non di sfortuna”. [[ge:rep-locali:repubblica:82849694]] HERNANES: ”PERIODO NO” - E’ dello stesso pensiero del suo allenatore, Hernanes, autore di una buona prestazione: "E’ un periodo in cui non riusciamo a portare a casa i tre punti e, anche se oggi abbiamo fatto due gol, non siamo stati bravi a mantenere il risultato – dice ai microfoni di Sky Sport -. E’ un peccato perché davanti ai nostri tifosi dovevamo portare a casa la vittoria, ma è un periodo così e capitano questi momenti: dobbiamo lavorare e continuare a crederci”. Il brasiliano punta già al prossimo impegno contro la Sampdoria: ”Siamo dispiaciuti perché volevamo fare bene e finire bene questa stagione, adesso abbiamo sei partite per provarci. Vediamo cosa succede domani e pensiamo alla prossima, con la Sampdoria dobbiamo fare bene”. Argomenti serie a inter walter mazzarri hernanes Leggi i commenti I commenti dei lettori 
"La Puglia è diventata la patria del nuovo cinema italiano. Si girano più film qui che a Cinecittà". L'omaggio del regista Paolo Virzì racconta di un festival fortunato, se si intende assecondare quel vecchio detto sulla pioggia che porta bene. La quinta edizione del Bif&st  -  Bari international film festival  -  è partita ieri, ammantata da nuvole bizzarre. Che non hanno certo frenato i tanti che hanno affollato le sale per le prime proiezioni, accompagnati dal saluto di registi e attori  -  protagonista della giornata è stata Valeria Golino  -  prima di assistere alla cerimonia inaugurale al Petruzzelli. Pubblico e protagonisti dello spettacolo, oltre che delle istituzioni, pronti a indossare gli occhiali 3D per l'anteprima di "Noah" di Darren Aronofsky. Solo dopo il red carpet di ordinanza, che ha visto il governatore Nichi Vendola, l'assessore alla Cultura Silvia Godelli, Felice Laudadio ed Ettore Scola  -  direttore e presidente del Bif&st  -  ma anche il presidente di Apulia film commission Antonella Gaeta, Roberto Faenza, Giuseppe Battiston. Al Petruzzelli, anche Virzì con la moglie Micaela Ramazzotti, entrambi impegnati con i loro film in concorso  -  "Anni felici" di Daniele Luchetti per lei, "Il capitale umano" per lui. Ma non è solo il regista a sottolineare il valore dell'appuntamento di Bari. "Questo di Bari è un festival universitario, si occupa di riempire vuoti sulla cultura lasciati dalla televisione e dalla scuola", ha detto dal palco Ettore Scola. "Noi stiamo perdendo la memoria per motivi biologici - ha aggiunto - ma quella dei ragazzi deve essere arricchita. Il Bif&st ogni anno ricorda personalità che hanno creato l'immagine della cultura italiana del mondo". Il riferimento è a Volontè, richiamato anche da Vendola. "Guardando i fotogrammi dei suoi film - ha raccontato il governatore - mi viene in mente una parola di cui lui fu incarnazione, aborrita negli ultimi lustri: è impegno, oggi sentito come inattuale e buonista. Perciò la cultura ha frequentato la volgarità ed è diventata svago leggero". "Questo festival - è l'assessore Godelli a dirlo - rende alla parola cultura il suo valore di partecipazione civile. Il Bifest racconta di un Sud che non è umiliato e depresso". E ogni sera, prima della proiezione al Petruzzelli, ci sarà una clip di un minuto, immagini dell'istituto Luce che raccontano la Puglia, anche storica. Bari è pronta per una settimana di cinema, quindi. Oggi più che mai, visto che è Paolo Sorrentino a dominare la scena (ieri sera c'era già il suo produttore Nicola Giuliano, che è presidente di giuria per i cortometraggi). Fresco di premio Oscar per "La grande bellezza", Sorrentino si presenta alle 11,30 al Petruzzelli per raccontarsi alla platea (con Malcom Pagani) e poi ricevere il Fellini platinum award alle 20,45 (a seguire la seconda anteprima, "The grand Budapest hotel" di Wes Anderson, mentre domani c'è "The other woman" di Nick Cassavetes, dopo il Fellini award a Sergio Castellitto, già alle 11,15 sul palco per la lezione di cinema). Sarà una domenica intensa: oggi parte la sezione "Panorama internazionale" con "Giraffada" di Rani Massalha e "West" di Christian Schwochow (alle 16 e alle 18,30 al Petruzzelli), si avviano i documentari e le "Opere prime e seconde" (con "Miele" di Valeria Golino e "Via Castellana Bandiera" di Emma Dante, alle 20,30 e alle 22,30 al Galleria). Dopo il saluto alla proiezione alle 18 di "La sedia della felicità" del compianto Carlo Mazzacurati, Giuseppe Battiston è alle 19 all'ex Palazzo delle Poste per il "Focus on..." con Franco Montini (domani alla stessa ora c'è Barbora Bobulova). Sempre domani si attende Riccardo Scamarcio, alle 22,30 al Galleria con Bobulova per "Una piccola impresa meridionale" e alle 13 al Margherita, con Renzo Arbore e Alessandro Piva, lasciando il posto domani ad Andrea Osvart, Moni Ovadia e Roberto Faenza, che li ha diretti in "Anita B". Due le testimonianze su Volonté negli incontri moderati da Maria Pia Fusco di Repubblica, oggi alle 17,15 con Gianni Amelio, domani alla stessa ora con Giuliano Montaldo (Galleria, sala 6). Argomenti bifest2014 
MILANO - Con il gol di Acquafresca nel finale, poteva tornare a Bologna con un grande colpo, ma il tecnico dei rossoblù Davide Ballardini si gode il punto conquistato a San Siro dopo il 2-2 contro l’Inter: "Ci sarà da fare tutte le partite da qui alla fine così, il campionato nostro è difficile. E’ vero che abbiamo due punti di vantaggio ma il Livorno deve giocare ed anche le altre devono giocare. Non ci sono partite facili e dobbiamo giocarle con questa voglia, attenzione e qualita’”. [[ge:rep-locali:repubblica:82849694]] "DIFFICILE FARE A MENO DI KONE” - Ballardini spiega nel dettaglio la partita contro i nerazzurri: "Abbiamo tenuto sempre bene il campo – ha aggiunto il tecnico del Bologna ai microfoni di Premium Calcio -. Siamo partiti un po’ contratti, poi però abbiamo creato diverse palle-gol contro l’Inter ed è questo l’atteggiamento che il Bologna deve sempre tenere”. Ballardini ha quindi ricordato che “contro il Milan non dovevamo perdere e se accadeva anche stasera non sarebbe stato il risultato giusto. Chiusura su Kone, fondamentale il suo rientro: "Abbiamo fatto spesso a meno di un uomo importante come lui, ma con tutta la rosa a disposizione il Bologna è una squadra competitiva”. Argomenti serie a bologna fc davide ballardini Leggi i commenti I commenti dei lettori 
