None Leggi i commenti I commenti dei lettori 
REGGIO EMILIA - "Una serata deludente, come altre, che conferma come sia necessario e urgente, con il contributo di tutti, cambiare": è molto dura Barbara Berlusconi nel commenta il ko del Milan con il Sassuolo. La figlia del presidente rossonero non era al Mapei Stadium, ma ha aggiunto: "Non è più tollerabile che i nostri tifosi assistano a prestazioni inaccettabili come queste". Non ha rilasciato dichiarazioni invece Adriano Galliani, che ha lasciato la tribuna scuro in volto. In mattinata l'ufficializzazione dell'esonero di Massimo Allegri e l'arrivo in panchina di Filippo Inzaghi con Filippo Galli come vice. Da decidere il destino di Mauro Tassotti, attuale vice di Allegri. Il Milan non aveva mai chiuso il girone d'andata in una posizione così deludente, con la zona retrocessione pericolosamente vicina. Ecco perché le parole di Barbara Berlusconi ("urgente cambiare") che di fatto ha nuovamente scavalcato Galliani su argomenti di natura tecnica. "E' una decisione che dovrà prendere la società". Così Massimiliano Allegri ha commentato subito dopo la partita la possibilità che il club rossonero potesse decidere per il suo esonero: "Io farò il meglio come ho sempre fatto fin quando sarò alla guida della squadra, dispiace per stasera e per come siamo messi in campionato, però abbiamo ancora la Coppa Italia che ci può portare in Europa ed anche gli ottavi di Champions League". "Vedremo domani, al momento sono ancora l'allenatore del Milan, quello che ho fatto rimarrà. Sono contento di quanto fatto finora, anche quest'anno anche se non in campionato - ha detto Allegri - Conosco i problemi, i pregi ed i difetti di questa squadra, ho lavorato e continuerò a lavorare se sarò ancora l'allenatore del Milan. Nel calcio bisogna accettare questa situazioni con serenità". Il tecnico comunque non cerca scuse. "E' stata una brutta sconfitta, strana, perché dopo 13' eravamo in vantaggio per 2-0 e tutto sembrava semplice. Poi abbiamo incassato tre gol nel primo tempo quasi tutti uguali. Abbiamo fatto male in fase difensiva e siamo stati puniti e alla fine siamo stati sfortunati, però non possiamo subire gol in questo modo. Oggi era importante per rimetterci in una posizione migliore di classifica, ma non è andata come volevamo. La classifica non fa paura, ma ad un certo punto della partita dovevamo avere una tensione diversa. Non abbiamo la salvezza come obiettivo, ma sei punti sono pochi e dobbiamo cominciare a fare risultati diversi. Stasera c'erano le possibilità, ma abbiamo trovato di fronte un buon Sassuolo e non ci è andata bene, come dimostrano i due pali presi". Per Allegri non sta incidendo l'aver rivelato di andar via a fine stagione: "Fosse stato così, la squadra non avrebbe giocato in quel modo con l'Atalanta e all'inizio di questa partita con il Sassuolo. Purtroppo abbiamo chiuso il girone di andata come lo avevamo iniziato". E non se la prende con l'ultima campagna acquisti. "Se l'arrivo di Matri è stato un errore? In quel momento avevamo Pazzini fuori e c'era solo un centravanti, Balotelli. La società ha fatto il possibile, ha acquistato giocatori nuovi, altri sono andati via, ma il Milan doveva avere una classifica diversa. Ora - conclude Allegri - bisogna rimboccarsi di nuovo le maniche e ripartire, anche se risalire in classifica sarà ancora più difficile". Argomenti serie a milan ac massimiliano allegri Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Un  camion non si è fermato al semaforo e ha travolto un'auto. Due persone, un uomo e una donna, sono morti intorno alle 23 sulla strada Statale 25, a Sant'Antonino di Susa. Erano marito e moglie. Lui si chiamava Giuseppe Curallo e aveva 43 anni. Lei Enea Cavallaro, 49 anni. Insieme erano andati a cena dal padre di lui nella borgata Medagli. Stavano attraversando la statale all'altezza dell'ufficio postale, a bordo di una Fiat Punto, ma sono state travolte dal camion che non si è fermato al semaforo rosso. I due sono morti sul colpo. Il conducente del tir, rimasto illeso, è stato trasportato all'ospedale di Susa in stato di shock. L'uomo sarà denunciato per omicidio colposo come atto dovuto. Sull'incidente indagano i carabinieri della compagnia di Susa. Argomenti tir due morti valsusa 
REGGIO EMILIA - E' l'eroe della giornata: Domenico Berardi, classe '94, è il più giovane giocatore ad aver segnato 4 gol in un'unica partita nella storia della serie A. Gol pesantissimi al Milan di Massimiliano Allegri. "Non dimenticherò mai questa giornata - ammette a fine gara l'attaccante calabrese -, ma voglio dedicare la vittoria ad Acerbi, alla mia famiglia e alla mia ragazza. Sono contento anche per mister Di Francesco che ha vissuto un periodo non felice - ha poi continuato l'attaccante della nazionale under 21 -. Lui ci ha portato dalla B alla A e noi abbiamo giocato con l'orgoglio dopo un momento non facile per poter fare punti". A chi poi gli chiede quale sia il gol, tra quelli segnati questa sera, che più lo rappresenta, il numero 25 del Sassuolo risponde cosi': "Il terzo gol è sicuramente il più bello". SODDISFAZIONE DI FRANCESCO - Sorride anche Di Francesco che si gode il suo piccolo gioiello. "Sono contento per lui, l'ho fatto esordire io, ho creduto da subito in lui. Questa settimana ho chiuso le porte per evitare di far scoprire in che stato di forma fosse Berardi - dice il tecnico -. Ho cambiato schema perché prima non accorciavamo abbastanza con i centrocampisti mentre con due mezzali siamo riusciti a cucire bene il gioco con i tre attaccanti, specie con un Berardi così davanti. Per lui questo schema è l'ideale, gli consente di esprimere grandi qualità sia tecniche, sia nella corsa. E' soltanto un '94, ma sta crescendo a vista d'occhio. Ringraziarmi dopo stasera è il minimo che possa fare", scherza Di Francesco. SOFFERTO FISICITA' DEL MILAN - Il tecnico poi si toglie qualche sassolino dalla scarpa dopo le tante critiche ricevute: "Prendo sempre cataste di legna, per non dire altro, datemi il merito di questa vittoria. Stiamo giocando con tanti esordienti in Serie A e abbiamo battuto una squadra con un blasone e un budget ben diversi dal nostro". Qualche anno fa il Milan ribaltò uno 0-3 a Lecce, sulla cui panchina sedeva proprio Di Francesco, vincendo 4-3. "In effetti il Milan mi doveva qualcosa - dice l'ex giocatore della Roma -, stasera abbiamo anche avuto fortuna, il Milan è abituato a recuperare le partite nel finale. Abbiamo sofferto molto i loro giocatori più fisici, che noi non abbiamo. Però mi piace sottolineare come i nostri gol siano frutto di azioni di squadra tutte ben giocate". Argomenti serie a eusebio di francesco sassuolo calcio domenico berardi Leggi i commenti I commenti dei lettori 
REGGIO EMILIA - Il ciclone Berardi si abbatte sul Milan. Clamoroso 4-3 a Reggio Emilia dove il piccolo Sassuolo, sotto di due reti, ha saputo rimontare e schiantare il Milan nel posticipo domenicale dell'ultima giornata d'andata, uscendo dalla zona rossa della classifica e salvando, almeno per il momento, la panchina di Di Francesco. Un poker, quello del giovanissimo attaccante calabrese, che lo inserisce di diritto nei libri di storia del calcio italiano. Berardi, classe '94, infatti, è il più giovane calciatore della storia del calcio italiano ad aver segnato quattro gol in un'unica partita. Il talentuoso attaccante neroverde, il cui cartellino è per metà della Juventus, non è nuovo a questo genere di imprese: già il 3 novembre scorso era stato protagonista a Marassi contro la Sampdoria segnando una storica tripletta nella vittoria emiliana. GUARDA I GOL MILAN, DIFESA DA INCUBO - Un duro, durissimo colpo per il Milan di Massimiliano Allegri che in 47' tra primo e secondo tempo viene preso a schiaffi in faccia dal giovane talento italiano. Una sconfitta che brucia, quella rimediata da Kakà e compagni convinti di tornare a Milano con punti fondamentali per la corsa all'Europa League, soprattutto dopo lo 0-2 iniziale targato Robinho-Balotelli. L'Europa per ora resta sempre lontana 10 lunghezze. Passa così in secondo piano l'esordio in maglia rossonera di Honda che pur si è mosso bene anche se a tratti è apparso spaesato nella manovra offensiva milanista. Il giapponese ha anche sfiorato il gol in un paio di occasioni, andando vicinissimo alla gioia personale negata poi solo dal palo. Resta da capire cosa sia successo al Milan oggi. L'approccio alla gara è stato imponente, poi il doppio vantaggio ha letteralmente paralizzato gli uomini di Allegri. Davvero pessima la prova della coppia centrale Bonera-Zapata con Mexes e il nuovo arrivato Rami ad assistere in panchina. E' ora che la società capisca che bisogna intervenire in difesa e non in attacco dove tra Honda, Kakà, Robinho, Balotelli, Matri, Pazzini ed El Shaarawy c'è un sovraffollamento. SASSUOLO E DI FRANCESCO PERFETTI - Impeccabile, invece, il Sassuolo di Di Francesco che ritrova il sorriso dopo quattro sconfitte consecutive e soprattutto si gode il suo baby-gioiello finito in Emilia quasi per caso durante la sessione del mercato estivo e ora quanto mai titolare inamovibile. Può tornare a sorridere anche il tecnico che rischiava l'esonero in caso di sconfitta. Certo la fortuna nel finale ci ha messo del suo quando i rossoneri hanno colpito un palo con Honda e una traversa con Pazzini, ma anche la dea bendata è parte integrante dello sport e questa sera ha premiato sicuramente i migliori. Ai neroverdi va il merito di aver reagito all'uno-due a freddo del Milan e di averci creduto fino alla fine, difendendo con le unghie e con i denti questi tre punti fondamentali per la corsa alla salvezza. BERARDI SHOW - C'è freddo e nebbia a Reggio Emilia, ma il Mapei Stadium è infuocato. Ad accendere gli spalti ci pensa il Milan dopo appena 9' con Robinho che, servito al limite da De Jong, entra in area e con un diagonale apre le marcature. Il raddoppio arriva dopo pochi minuti grazie a un pallone recuperato ai 20 metri da Cristante: il giovane centrocampista rossonero arriva sul fondo e serve agli 11 metri Balotelli che di potenza infila un rigore in movimento. Lo 0-2 dopo neanche 13' ha un effetto soporifero sul Diavolo, in particolare sulla difesa. Al quarto d'ora, infatti, Berardi scatta sul filo del fuorigioco, salta Abbiati in uscita, e accorcia le distanze. Poco prima della mezz'ora Bonera si addormenta su un lancio lungo per Zaza che diventa buono ancora per Berardi, questa volta il n.25 neroverde batte Abbiati sul primo palo. I padroni di casa spingono, vanno vicino al clamoroso vantaggio con Zaza su punizione, poi al 41' è ancora l'attaccante di proprietà della Juventus ad anticipare tutti su un cross dalla sinistra di Longhi e mettere a segno la personale tripletta e il meritato sorpasso del Sassuolo. INUTILE L'ASSALTO FINALE - Nella ripresa ti aspetti una reazione del Milan e, invece arriva il poker personale di Berardi (altra dormita di Bonera con la partecipazione di De Jong). Il n.25 neroverde si inserisce bene in area su un traversone dalla sinistra di Kurtic e infila ancora una volta Abbiati. Allegri è una furia quando i suoi rischiano di prendere il quinto gol così nel giro di pochi minuti manda nella mischia Montolivo, Pazzini e Honda. L'assetto iper-offensivo dei rossoneri costringe il Sassuolo a chiudersi a riccio di fronte alla porta difesa da Pegolo. L'estremo difensore emiliano ci mette i pugni al 25' su una conclusione da fuori di Montolivo, poi d'istinto salva su una deviazione sotto porta di Pazzini servito da Kakà subito dopo il palo colpito da Honda. Al 41', però, Pegolo capitola su un'altra conclusione da fuori di Montolivo che si infila nell'angolino basso alla destra del portiere. Allo scadere il n.1 emiliano vola a deviare su un colpo di testa di Balotelli, sulla ribattuta Pazzini di testa colpisce in pieno la traversa a porta praticamente vuota. E' l'ultima emozione di una gara assolutamente incredibile. SASSUOLO-MILAN 4-3 (3-2) SASSUOLO (4-3-3): Pegolo 6.5; Gazzola 7, Antei 6.5, Ariaudo 6.5, Longhi 6.5; Chibsah 6.5, Magnanelli 6, Kurtic 6.5 (42'st Marzorati sv); Berardi 10 (33'st Schelotto sv), Zaza 6.5 (39'st Floro Flores sv), Ziegler 6. In panchina: Pomini, Rosati; Pucino, Valeri, Missiroli, Gomes, Farias, Gliozzi. Allenatore: Di Francesco MILAN (4-3-2-1): Abbiati 5; De Sciglio 5, Zapata 4.5, Bonera 4, Emanuelson 5; Cristante 5.5 (10'st Pazzini 5.5), De Jong 5, Nocerino 5 (10'st Montolivo 6); Kaka 5.5, Robinho 5 (20'st Honda 6); Balotelli 5.5 In panchina: Gabriel, Coppola, Zaccardo, Silvestre, Mexes, Rami, Saponara, Poli, Matri. Allenatore: Allegri ARBITRO : De Marco di Chiavari RETI : 9'pt Robinho, 13'pt Balotelli, 15'pt, 28'pt, 40'pt, 2'st Berardi; 41'st Montolivo NOTE : serata fredda e nebbiosa. Ammoniti: Bonera, Balotelli, Antei, Ziegler, Zaza, Gazzola, Pegolo, De Sciglio. Angoli: 3-3. Recupero: 0'; 5'. Argomenti serie a milan ac sassuolo calcio Leggi i commenti I commenti dei lettori 
Lunedì 13 Ricorrenza del Santo Patrono Oratorio di Sant'Ilario  -  Via D'Azeglio, 45 Alle 9.15 SS Messa con le Autorità con la tradizionale consegna dei guanti bianchi, alla fine omaggio a chi porta il nome Ilario o Ilaria. Alle 15.00 distribuzione ai bambini della tradizionale scarpetta dolce benedetta. Alle 17.00 concerto del coro Cuator stagion diretto dal Maestro Mariangela Bazoni. Sant'Ilario dei bambini Palazzetto dello sport Bruno Raschi - via Silvio Pellico Dalle 15.00 alle 19.00 giochi e divertimento con sculture di palloncini e truccabimbi, appuntamento con Peppa Pig, giocolieri, animatori. Il ricavato sarà devoluto in favore del progetto Parma facciamo squadra. Per informazioni tel. 3385093467. Tradizionale concerto benefico di Sant'Ilario Chiesa della SS Annunziata  -  Via D'Azeglio Alle 15.15 le più belle pagine spirituali del Melodramma con la corale Giuseppe Verdi di Parma nella casa di Padre Lino a 90 anni dalla sua scomparsa. Con il soprano Paola Sanguinetti, il mezzo soprano Stefania Maiardi, il baritono Armando Gabba, il basso Enrico Iori e al pianoforte Claudio Cirelli, direttore Fabrizio Cassi. Presenta Mara Pedrabissi. Fondazione Teatro Due: stagione di prosa Teatro Due - Viale Basetti Francesco, 12/C Alle 16.00 va in scena Gioventù senza Dio, trittico di Odon Von Horvàth: L'era dei pesci, progetto diretto da Walter Le Moli. Ingresso intero euro 18,00; ridotto under 25, over 60, TCI, Ikea family euro 16,00; under 18 euro 9,00. Per informazioni e prenotazioni tel. 0521230242. Concerto di Sant'Ilario Oratorio di Sant'Ilario  -  Via D'Azeglio, 45 Alle 17.00 concerto con il coro I cuator stagiòn. Ingresso gratuito. Gran galà lirico verdiano Teatro Ennio Magnani - Corcagnano Alle 17.00 concerto del circolo didattico musicale Ferruccio Busoni. Ingresso gratuito. Fondazione Teatro Due: stagione di prosa Teatro Due - Viale Basetti Francesco, 12/C Alle 18.00 va in scena Gioventù senza Dio, trittico di Odon Von Horvàth: Fede, speranza, carità, progetto diretto da Walter Le Moli. Ingresso intero euro 18,00; ridotto under 25, over 60, TCI, Ikea family euro 16,00; under 18 euro 9,00. Per informazioni e prenotazioni tel. 0521230242. Aperitombola in djalètt Pramzàn Corale Verdi - Vicolo Asdente, 9 Alle 19.30 Aperitombola di S. Ilario, tombola in dialetto parmigiano. Serata benefica il cui ricavato sarà devoluto per l'acquisto di un defribillatore da donare alla Polizia stradale di Parma. Per informazioni tel. 3398510507 - 0521237988. Fondazione Teatro Due: stagione di prosa Teatro Due - Viale Basetti Francesco, 12/C Alle 21.00 va in scena Gioventù senza Dio, trittico di Odon Von Horvàth: Fiabe del bosco viennese, progetto diretto da Walter Le Moli. Ingresso intero euro 18,00; ridotto under 25, over 60, TCI, Ikea family euro 16,00; under 18 euro 9,00. Per informazioni e prenotazioni tel. 0521230242. Martedì 14 Fondazione Teatro Due: stagione di prosa Teatro Due - Viale Basetti Francesco, 12/C Alle 20.00 va in scena Gioventù senza Dio, trittico di Odon Von Horvàth: Fiabe del bosco viennese, progetto diretto da Walter Le Moli. Ingresso intero euro 18,00; ridotto under 25, over 60, TCI, Ikea family euro 16,00; under 18 euro 9,00. Per informazioni e prenotazioni tel. 0521230242. Fondazione Teatro Due: stagione di prosa Teatro Due - Viale Basetti Francesco, 12/C Alle 22.30 va in scena Gioventù senza Dio, trittico di Odon Von Horvàth: Fede, speranza, carità, progetto diretto da Walter Le Moli. Ingresso intero euro 18,00; ridotto under 25, over 60, TCI, Ikea family euro 16,00; under 18 euro 9,00. Per informazioni e prenotazioni tel. 0521230242. Giovedì 16 57° anniversario della morte di Arturo Toscanini Casa natale  -  Borgo Tanzi, 13 Alle Il museo a lui dedicato sarà aperto gratuitamente dalle 9.00 alle 13.00 e dalle 14.00 alle 18.00 con due visite guidate gratuite alle 11.00 e alle 15.00. Per tutta la giornata saranno proiettati il documentario biografico Arturo Toscanini, una coscienza implacabile e alcuni importanti filmati sull'arte interpretativa del Maestro. Alle 10.30 deposizione della corona d'alloro nel cortile della Casa natale e cerimonia. Per informazioni tel. 0521285499. Nuove atmosfere Auditorium Paganini  -  Via Toscana, 5 Alle 20.30 concerto diretto da Kazushi Ono, con il soprano Annalena Persson, il tenore Willem Van Der Heyden, il contralto Katharine Goeldner e il basso Ashley Holland e il Coro del Teatro Municipale di Piacenza. Sinfonia n. 9 in re minore op. 125 di Beethoven. Per informazioni e prezzi tel. 0521200145. Conoscere il pensiero di Carl Gustav Jung Oratorio novo della Biblioteca Civica  -  Vicolo Santa Maria, 5 Alle 20.30 incontro condotto dal dottor Michele Oldani e proiezione del documentario Dal profondo dell'anima. Ingresso gratuito. Per informazioni tel. 3460867283. Il neorealismo italiano: rassegna cinematografica Cinema D'Azeglio  -  Via D'Azeglio, 33 Alle 21.00 proiezione del film Riso amaro, di Giuseppe De Santis. Ingresso gratuito. Per informazioni tel. 0521281138. Alchimia = vita Auditorium del Carmine  -  Via E. Duse, 1/a Alle 21.00 Dal dolce incanto degli dei alla cena di Trimalcione: mitologia, dietologia e letteratura. Ingresso libero. Venerdì 17 Incontri a Parma Lirica Viale Gorizia, 2 Alle 15.30 Guillaume-Lèon Du Tillot, gli interventi nel Ducato di Parma, a cura del prof Marzio dall'Acqua. Ingresso gratuito. Per informazioni tel. 0521985868 oppure 0521253254 (solo sera). Teatro Pezzani: stagione di prosa Borgo San Domenico, 7 Alle 20.45 va in scena Mi piaci perché sei così, scritto e diretto da Gabriele Pignotta, con Gabriele Pignotta e Fabio Avaro. Ingresso unico euro 24,00; ridotto euro 16,00. Per informazioni e prenotazioni tel. 0521200241. Stagione dialettale Parrocchia Sant'Evasio Alle 21.00 va in scena la commedia Peppino Verdi, con la Famija Pramzana. Ingresso euro 7,00. Sabato 18 Stagione lirica Teatro Regio  -  Strada Garibaldi, 16 Alle 20.00 va in scena l'opera Pagliacci, di Ruggero Leoncavallo. Interpreti: Lianna Haroutounian, Marcello Giordani, Rubens Pelizzari, Sergej Murzaev, Davide Giusti e Marcello Rosiello. A seguire Gianni Schicchi, di Giacomo Puccini. Interpreti: Elia Fabbian, Ekaterina Sadovnikova, Silvi Beltrami, Davide Giusti, Matteo Mezzaro, Eleonora Contucci, Gianluca Margheri, Matteo Ferrara, Marcello Rosiello, Romina Boscolo e Stefano Rinaldi Miliani. Maestro concertatore e direttore Francesco Ivan Ciampa, regia Federico Grazzini. Con la Filarmonica Arturo Toscanini e il coro del Teatro Regio di Parma diretto da Martino Faggiani. Per informazioni, prenotazioni e prezzi dei biglietti tel. 0521203910. Teatro Pezzani: stagione di prosa Borgo San Domenico, 7 Alle 20.45 va in scena Mi piaci perché sei così, scritto e diretto da Gabriele Pignotta, con Gabriele Pignotta e Fabio Avaro. Ingresso unico euro 24,00; ridotto euro 16,00. Per informazioni e prenotazioni tel. 0521200241. Cori di Cuore Parrocchia del Corpus Domini - piazzale Rolla, 3 Alle 21.00 concerto di beneficenza con il Coro dei ragazzi della scuola Bruno Munari di Parma, diretto da Serena Fava, il Coro del Liceo Romagnosi di Parma diretto da Leonardo Morini e il Coro Pueri et juvenes cantores della Cattedrale di Fidenza diretto da Luca Pollastri; direzione artistica curata dal coro alpino Monte Orsaro ANA sez. Parma. Ingresso euro 8,00. Serata al Parco Teatro delle Briciole  -  Parco Ducale Alle 21.00 va in scena Karenina, prove aperte d'infelicità, di Emanuele Trevi e Sonia Bergamasco. Regia di Giuseppe Bertolucci. Ingresso intero euro 13,00; ridotto euro 11,00. Per informazioni tel. 0521992044 - 0521989430. Strada Pini 16/a Alle 21.00 va in scena Delirio, da E. Ionesco, regia Antonio Zanoletti, con Mario Mascitelli, Gabriella Carrozza e Mario Aroldi. Ingresso euro 10,00; ridotto euro 8,00. Prenotazione obbligatoria tel. 335490376. Teatro del Tempo: stagione di prosa Borgo Cocconi, 2/a Alle 21.00 va in scena Storie di Tecla, con Franca Tragni. Intero euro 10,00; ridotto studenti e over 65 euro 8,00. Per informazioni tel. 0521386553  -  3403802940. Teatro Europa: stagione per ragazzi Via Oradour, 14 Alle 21.15 va in scena La sirenetta, ideazione e regia Ilaria Gerbella. Ingresso adulti euro 8,00; bambini euro 6,00. Per informazioni tel. 0521243377. Domenica 19 Teatro Pezzani: stagione di prosa Borgo San Domenico, 7 Alle 16.00 va in scena Mi piaci perché sei così, scritto e diretto da Gabriele Pignotta, con Gabriele Pignotta e Fabio Avaro. Ingresso unico euro 24,00; ridotto euro 16,00. Per informazioni e prenotazioni tel. 0521200241. Teatro Europa: stagione per ragazzi Via Oradour, 14 Alle 16.30 va in scena La sirenetta, ideazione e regia Ilaria Gerbella. Ingresso adulti euro 8,00; bambini euro 6,00. Per informazioni tel. 0521243377. Weekend al Parco Teatro delle Briciole  -  Parco Ducale Alle 16.30 va in scena Le avventure di Pinocchio, regia di Maurizio Bercini, dai 4 anni. Ingresso intero euro 9,00; ridotto euro 7,00; ridotto under 14 e over 60 euro 6,00. Per informazioni tel. 0521992044  -  0521989430. I pomeriggi al Petitot Casino Petitot  -  Piazza Risorgimento, 9/a Alle 17.00 Violetta Kratchmarova, soprano, Mariarosa Bedeschi, pianoforte. Ingresso gratuito. Teatro del Tempo: stagione di prosa Borgo Cocconi, 2/a Alle 17.00 va in scena Storie di Tecla, con Franca Tragni. Intero euro 10,00; ridotto studenti e over 65 euro 8,00. Per informazioni tel. 0521386553  -  3403802940. Teatro del Cerchio: stagione ragazzi Strada Pini 16/a Alle 17.00 va in scena Mino il tauro. Testo e regia di Mario Mascitelli. Ingresso euro 8,00; ragazzi dai 14 ai 18 anni euro 5,00; bambini fino ai 14 anni euro 2,00. Per informazioni tel. 335490376. Teatro del Cerchio: stagione serale Strada Pini 16/a Alle 21.00 va in scena Delirio, da E. Ionesco, regia Antonio Zanoletti, con Mario Mascitelli, Gabriella Carrozza e Mario Aroldi. Ingresso euro 10,00; ridotto euro 8,00. Prenotazione obbligatoria tel. 335490376. E IN PROVINCIA Giovedì 16 Teatro Verdi: stagione di prosa Busseto Alle 21.00 va in scena Eva contro Eva, di Mary Orr, con Pamela Villoresi, Romina Mondello, Luigi Diberti e Massimiliano Franciosa. Platea e palco euro 15,00; loggione numerato euro 10,00. Per informazioni tel. 052492487. Venerdì 17 Stagione teatrale: compagnie in scena Cinema teatro Lux  -  Fornovo di Taro Alle 21.00 va in scena La banda degli onesti, con Anita Miranti, Paolino Severino, Antonio Giordano, Antonio Manganaro, Antonia Bongiorno, Antonio Esposito, Giustino Corbi, Oriana Licari e Giuseppe Verdolino. Ingresso euro 8,00. L'incasso sarà devoluto a favore di Noi per loro Onlus. Per informazioni tel. 0525422098. Sabato 18 Prima Vera al Crystal. Atto II Teatro Crystal - Collecchio Alle 21.00 va in scena Attacchi di swing. Ingresso intero euro 10,00; ridotto euro 8,00. Per informazioni e prenotazioni crystal. teatro@gmail. com Domenica 19 Mercatino dell'antiquariato Centro storico - Fontanellato Per tutta la giornata mercato dell'antiquariato e dell'incanto attorno alla Rocca Sanvitale. Per informazioni tel. 0521829055. Stagione lirico concertistica Teatro Magnani  -  Fidenza Alle 20.30 Concerto sinfonico con l'Orchestra sinfonica romana diretta da Lorenzo Porzio. Per informazioni, prenotazioni e prezzi tel. 3402224966 - 0524517510. MOSTRE A PARMA... 28 SETTEMBRE  - 13 GENNAIO Obiettivo teatro Tre mostre inedite dedicate al mondo del teatro e dell'opera: Il progetto dell'illusione Pinacoteca Stuard - Borgo del Parmigianino, 2 Teatro per scelta Palazzo Pigorini - Strada della Repubblica, 29/a A scena aperta Galleria San Ludovico - Borgo del Parmigianino, 2/b Le mostre sono state prorogate al 13 gennaio. Sono aperte al pubblico tutti i giorni, Lo Iat declina ogni responsabilità per eventuali variazioni o mancate informazioni non comunicate tempestivamente. Ufficio Informazioni ed Accoglienza Turistica tel. 0521218889 fax 0521218887 www. turismo. comune. parma. it turismo@comune. parma. it tranne il martedì, dalle 10.00 alle 19.00. Chiuso martedì. Verdi card (biglietto unico per tutte e tre le mostre e riduzioni varie) euro 8,00; ingresso intero per ogni singola mostra euro 6,00; ridotto per ogni singola mostra euro 4,00 (dipendenti comunali, studenti universitari con tesserino, over 65, gruppi superiori a 20 persone); ingresso gratuito per giornalisti, guide turistiche, ragazzi fino a 18 anni, disabili ed eventuale accompagnatore, insegnanti con classe. Il biglietto singolo della mostra alla Pinacoteca Stuard darà accesso anche alla mostra ospitata presso la Galleria San Ludovico. Le Card e i biglietti potranno essere acquistati presso lo I. A. T. (Ufficio di Accoglienza e Informazione Turistica), la Pinacoteca Stuard e Palazzo Pigorini. Per informazioni tel. 0521218889. 3 OTTOBRE  - 26 GENNAIO Botero a Parma Palazzo del Governatore  -  Piazza Garibaldi, 17 La mostra è stata prorogata al 26 gennaio. In mostra quarantasette opere in gesso. Aperta da martedì a domenica dalle 10.00 alle 19.00 (ultimo ingresso alle 18.30). Chiuso lunedì. Ingresso intero euro 10,00; ridotto (Verdi card, Touring club italiano e familiari, over 65, fino a 16 anni, forze dell'ordine) euro 8,00; ingresso famiglia: genitori euro 8,00, figli minori euro 5,00; gratuito fino a 6 anni. Tutti i sabati e le domeniche alle 16.00 (presentandosi 10 min. in anticipo presso la biglietteria di Palazzo del Governatore) visita guidata alla mostra al costo di euro 5,00 in aggiunta al prezzo del biglietto. Prenotazione consigliata tel. 3880784078 (dalle 10.00 alle 13.00 e dalle 14.00 alle 18.00). Durata della visita 75 minuti circa. Per informazioni tel. 0521571132  -  3273375004. 5 OTTOBRE  - 13 GENNAIO Bodoni 1813  -  2013. Principe dei tipografi nell'Europa dei Lumi e di Napoleone Biblioteca Palatina, Teatro Farnese e Galleria Nazionale  -  Palazzo della Pilotta Mostra in occasione del Bicentenario della morte del tipografo parmense. Aperta da martedì a domenica dalle 9.00 alle 18.00, domenica ultimo ingresso dalla Biblioteca Palatina alle 16.30. Chiuso lunedì. Ingresso intero fino alle 14.00 euro 6,00; intero dopo le 14.00 euro 3,00; ridotto fino alle 14.00 euro 3,00; ridotto dopo le 14.00 euro 1,50. Gratuito under 18 e over 65. Prenotazione visite guidate da lunedì a venerdì dalle 9.00 alle 14.00 tel. 3703262016 oppure artificio@mostrabodoni. it 21 DICEMBRE  - 13 GENNAIO Xmas square. Mostra diffusa di arte contemporanea Negozi e locali di Via Nazario Sauro, Strada Repubblica, Borgo San Vitale, Piazza Garibaldi, Borgo Tommasini, Via Farini, Borgo del Carbone Opere di 21 artisti sul tema delle festività in mostra in un quadrato incluso tra le quattro vie di uno dei quartieri storici della città. Ingresso gratuito. Per informazioni www. facebook. com/madeinart - www. artcompanyitalia. com 8 NOVEMBRE  - 24 APRILE FINO A GIUGNO Culture a confronto Museo di arte cinese e sezioni etnografiche - Viale San Martino, 8 L'arte di imparare in tre continenti. Aperta al pubblico da martedì a sabato dalle 9.00 alle 14.00; chiuso domenica e lunedì e dal 23 dicembre all'1 gennaio. Ingresso a offerta libera. Visite per scuole e classi su prenotazioni e guidate. Per informazioni tel. 0521257337. 11  -  31GENNAIO Rat-man: 100 di questi numeri! Casa della Musica  -  Piazzale San Francesco, 1 In mostra le 100 copertine in occasione del centesimo numero del fumetto di Leo Ortolani. Aperta al pubblico da lunedì a giovedì dalle 9.00 alle 13.00 e dalle 14.30 alle 18.00; venerdì dalle 9.00 alle 13.00; sabato dalle 10.00 alle 18.00; domenica dalle 14.00 alle 18.00. Ingresso gratuito. Per informazioni tel. 0521031170. FINO AL 13 GENNAIO Presepe all'Oratorio di S'Ilario Oratorio di S'Ilario  -  Portici di Via D'Azeglio Aperto al pubblico tutti i giorni dalle 10.00 alle 12.00 e dalle 15.30 alle 17.30. Ingresso gratuito. 14 DICEMBRE  - 31 GENNAIO Cento anni di emozioni crociate Piano sotterraneo di Piazza Ghiaia Mostra per celebrare i 100 anni del Parma calcio attraverso cimeli e ricordi. Aperta al pubblico da martedì a venerdì dalle 15.00 alle 19.00; sabato dalle 10.00 alle 12.30 e dalle 15.00 alle 19.00; domenica dalle 10.00 alle 12.30. Inaugurazione sabato 14 dicembre alle 17.30. Ingresso gratuito. 7 DICEMBRE  - 15 GENNAIO Claudio Spattini. I colori del Novecento Artgallery  -  Borgo San Vitale, 3 Mostra aperta da lunedì a sabato dalle 10.00 alle 13.00 e dalle 16.00 alle 19.30; domenica chiusa, giovedì pomeriggio e festivi su appuntamento. Ingresso gratuito. Per informazioni tel. 05211601128. 11  -  23 GENNAIO Gennaio in galleria Galleria Sant'Andrea  -  Via Cavestro, 6 Mostra di opere di Francesca Cassoni, Mauro Marchini, Stefano Sorrentino e Giuseppe Vencato. Aperta al pubblico da martedì a sabato dalle 10.00 alle 12.00 e dalle 16.00 alle 19.00; domenica dalle 16.00 alle 19.00; chiusa lunedì. Ingresso gratuito. ... E IN PROVINCIA 16 NOVEMBRE  -  31 MARZO I colori del melodramma verdiano Museo nazionale Giuseppe Verdi Villa Pallavicino  -  Busseto Una mostra di Ferdinando Quintavalla a cura di Gilberto Grilli. Aperta al pubblico da martedì a domenica dalle 10.00 alle 17.30; chiusa lunedì. Per informazioni tel. 0524931002. FINO AL 26GENNAIO Pè de Montana, tra città e montagna Sale cinquecentesche Rocca Sanvitale  -  Sala Baganza Dipinti e sculture di artisti locali per un'esposizione dedicata al territorio. Ingresso libero. Informazioni e orari tel. 0521331342. IAT - Informazioni e Accoglienza Turistica Comune di Parma Piazza Garibaldi, 1 - 43121 Parma Tel. +39 0521218889 - Fax +39 0521218887 www. turismo. comune. parma. it turismo@comune. parma. it 
