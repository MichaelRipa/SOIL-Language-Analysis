
None Leggi i commenti I commenti dei lettori 
I diplomatici in Italia in pista per la sicurezza stradale. Si è svolto presso il Centro Aci-Sara di Vallelunga un corso in lingua inglese al quale hanno partecipato oltre 70 esponenti del personale diplomatico di 16 ambasciate estere presenti nel nostro paese. L’iniziativa dell’Automobile Club d’Italia rientra nel progetto riservato agli stranieri denominato “Ambasciatori della sicurezza stradale”, avviato nel 2012 e che ha già coinvolto oltre 2.900 automobilisti appartenenti a 60 Paesi. Un programma voluto, sottolineano all’Aci, per coniugare lo sviluppo della cultura della sicurezza stradale con l’integrazione tra cittadini di tanti Paesi diversi e italiani, in un concetto irrinunciabile di etica della mobilità e di relazioni sociali, poiché l’educazione alla sicurezza stradale e l’integrazione dei popoli sono proprio i due elementi fondamentali su cui si basa il progetto dell’Aci. “L’ACI non intende solo spiegare ed insegnare tecniche e modalità di guida idonee a prevenire gli incidenti stradali per ridurre il numero di morti e feriti – ha dichiarato Ascanio Rozera, segretario generale dell’Automobile Club d’Italia –  certo, anche questo, ma intende soprattutto promuovere una più comune e diffusa capacità di percepire e vivere la mobilità come valore di civiltà e di sviluppo intelligente e sicuro”. “Estremamente positivi i commenti da parte del personale diplomatico – ha aggiunto Monika Jakiela, general manager di Dma servizi – sono stati particolarmente apprezzati gli esercizi che insegnavano come guidare un veicolo in condizioni di scarsa aderenza, come affrontare una curva alla giusta velocità, come utilizzare in maniera corretta i freni ed il sistema Abs”. Al corso di guida sicura di valle lunga hanno partecipato esponenti delle ambasciate di Liberia, Lituania, Ghana, Filippine, Sud Africa, Bangladesh, Kuwait, Polonia, Slovenia, Kenya, Spagna, Finlandia, Estonia, El Salvador, Myanmar e Portogallo. (m.r.) 
None Leggi i commenti I commenti dei lettori 
Quartieri della movida e dello studio in sofferenza-rifiuti. Mentre i Quartieri Spagnoli danno il buon esempio con il successo dell'esperimento "differenziata", Chiaia con Posillipo e l'affollata Fuorigrotta che ospita stadio, Med e Università, lanciano l'allarme. Per motivi diversi. Chiaia soprattutto per incapacità dei cittadini a rispettare divieti e prescrizioni dell'Asia, come denuncia il presidente della I Municipalità, Fabio Chiosi. Fuorigrotta per mancanza di uomini e mezzi. Il presidente Asia  Raffaele Del Giudice, però, ridimensiona gli allarmismi con un lungo elenco di attività in corso: "Proprio a Fuorigrotta, che comunque ha stadio, attrezzature sportive ad alta frequenza e Mostra d'Oltremare, abbiamo attivato una raccolta arrivata già a quota 30 quintali e abbiamo aperto un'isola ecologica vicino alla piscina Scandone. Il problema di mezzi e uomini è quello strutturale di una azienda livello di età pari a 59 anni e questo da un lato è una preoccupazione, ma garantisce tutti il servizio anche in presenza delle difficoltà causate dalla Provincia". L'impegno del presidente Asia da una parte, con la dichiarazione di attesa di fondi per acquistare macchine annunciati da tempo. Ma anche la visibilità dei rifiuti stradali dall'altra, soprattutto in queste due zone. "Negli ultimi giorni - dice Chiosi - Posillipo è completamente invasa dai rifiuti. L'Asia spesso non garantisce i prelievi, ma a onor del vero, si riscontra anche una grandissima inciviltà. Nel quartiere è attiva la raccolta porta a porta e spesso molti utenti non rispettano giorni e orari di conferimento. Si aggiunge a questo che Asia ha ridotto ad appena 4 unità gli operatori ecologici per un'area che conta circa 23 mila abitanti e che non garantisce la raccolta con puntualità. Il risultato, complice l'assenza di controlli è che il quartiere più suggestivo di Napoli risulta anche il più sporco. A nulla sono valsi i numerosi esposti inviati alla Polizia locale per multare i soliti incivili", continua il presidente di Chiaia. Al capitolo "indisciplinati" il responsabile della municipalizzata ripete: "Come Asia chiediamo come al solito la collaborazione di quella minoranza di cittadini che non vuole bene alla città: basta aprire il portellone giallo e mettere il materiale dentro le campane, alcuni purtoppo non lo fanno. Eppure i Quartieri Spagnoli hanno risposto bene al porta a porta, tanto da far chiedere alla II Municipalità con il presidente Francesco Chirico e il consigliere Pino De Stasio di allargare la raccolta anche alla perimetrazione della città più antica tracciata dall'Unesco nei quartieri Porto e San Giuseppe. "Domani - spiega De Stasio - nella riunione dell'Osservatorio Permanente del Centro storico Unesco con la presidente Elena Coccia incontreremo il vicesindaco Sodano e il presidente Del Giudice: quando sarà avviata e conclusa la ristrutturazione dei monumenti e i lavori alle strade prevista dal progetto Unesco, i cassonetti strideranno e dovremo toglierli. I 10 mila abitanti dei Quartieri Spagnoli hanno dato il buon esempio, dimostrando che si può continuare". Chiosi insiste: "Ho chiesto ad Asia di attivare una raccolta straordinaria e un piano di spazzamento meccanizzato per tutto il quartiere, e al sindaco di intervenire presso la Polizia locale per i dovuti controlli. Non è possibile che per attivare la raccolta porta a porta si sia di fatto annullato il servizio di spazzamento. A questo punto chiedo una conferenza straordinaria per la nettezza urbana di Posillipo, in cui tutti i soggetti interessati assumano le proprie responsabilità per una situazione non più sostenibile". Se Posillipo piange Fuorigrotta non ride: "Purtroppo non siamo mai a regime - sostiene il presidente della X Municipalità Giorgio De Francesco - Asia non riesce a colmare le lacune a livello di personale e mezzi. Ho chiesto ufficialmente la pianta organica degli operatori anche per fare un confronto con le altre municipalità, ma contro ogni regola di trasparenza non mi è stata mai fornita, ormai da due mesi. Sono certo che c'è carenza di macchinari e personale, peraltro contiamo più di centomila abitanti, con attrezzature sportive, fieristiche e tre università che attirano altre centinaia migliaia persone ogni settimana e che producono inevitabilmente immondizia. Servirebbe maggiore disponibilità di mezzi e risorse, ci sono pochissimi spazzini. La differenza si vede a Bagnoli, che fino a qualche anno fa era un fiore all'occhiello, ora non c'è settimana che non sia emergenza". Replica Del Giudice dell'Asia "Non registriamo particolari difficoltà in quei quartieri, tranne in alcuni punti dove vi sono discariche abusive e sacchetto selvaggio: ne raccogliamo 2000 tonnellate al mese, costretti a subire sversamenti da cittadini di comuni limitrofi, pensiamo alle uscite di  Fuorigrotta, Agnano, ma anche Ponticelli, l'intera cinta intorno alla città di Napoli. Per combattere il fenomeno con la Polizia ambientale stiamo aprendo i sacchetti e troviamo elementi che fanno risalire ad atri comuni, ma stanno elevando anche tantissime contravvenzioni. Ci sono altri distretti in sofferenza". 
None Leggi i commenti I commenti dei lettori 
La barra di alluminio trasportata dal Tir ha sfondato i vetri posteriori del pullman, infilandosi obbliquamente fino in fondo al mezzo. Solo per miracolo nessuno dei quarantasei ragazzi che ieri mattina erano seduti sul bus tamponato sull'autostrada Palermo-Catania è rimasto ferito. Tre di loro sono finiti in ospedale a Termini Imerese, ma nessuno per fortuna in gravi condizioni. I ragazzi dell'istituto comprensivo Vittorio Emanuele III stavano andando in gita scolastica alle gole dell'Alcantara, accompagnati da tre professori, quando il mezzo è andato in avaria, all'altezza dello svincolo per Scillato. L'autista si è accostato tra la piazzola d'emergenza e la carreggiata. Ma non ha fatto in tempo a chiamare aiuto: il Tir che viaggiava dietro il pullmann non è riuscito a frenare ed è finito addosso al mezzo fermo, strisciando tutta la fiancata sinistra dell'autobus. Una barra di alluminio si è staccata dal lato destro del Tir sfondando i finestrini del bus e sfiorando alcuni alunni. A raccontare le ore drammatiche vissute dai genitori degli studenti è Lanfranco Frenna: "Noi - dice - siamo stati i primi genitori ad arrivare sul posto circa 30 minuti. Nostro figlio è uno dei ragazzini portati in autoambulanza all'ospedale di Termini Imerese. Abbiamo sfiorato la tragedia: la  barra dall'alluminio staccatasi dal Tir e spinta a velocità infilzando  il  pullman ha sfiorato gli studenti tra i quali mio figlio che ne è stato  colpito di striscio in viso mentre altri in varie parti del corpo". Argomenti incidente studenti pullman sicilia 
