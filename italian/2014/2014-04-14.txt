None Leggi i commenti I commenti dei lettori 
UDINE  - La Juve è sempre più vicina allo scudetto. Salta anche l'ostacolo Udinese, torna a +8 sulla Roma e mantiene vivo il sogno di chiudere a quota 100 punti. Non ci sono più parole per descrivere una squadra di cannibali, creata da Conte a sua immagine e somiglianza. Anche al Friuli non si è distratta e con una gara perfetta ha proseguito la sua marcia trionfale verso la terza stella. UDINESE INCONCLUDENTE  - L'Udinese ha provato a dare fastidio alla capolista ma ha messo in mostra tutti i suoi limiti. Ha gestito bene palla fino alla trequarti ma è riuscita a creare qualche pericolo a Buffon solo nei minuti di recupero quando, inevitabilmente, Chiellini e compagni avevano ormai staccato la spinta. L'incontentabile Conte non avrà gradito ma a questo punto della stagione chiedere di più ai suoi uomini è davvero impossibile. LA SERATA DI GIOVINCO  - E' stata la serata di Giovinco, tornato a guadagnare ulteriori punti nella gerarchia che ha in mente Conte. Non riuscirà mai a spodestare Tevez ma sicuramente è diventato il suo naturale sostituto. E non l'ha fatto davvero rimpiangere: ha accelerato quando era necessario, ha segnato un gol d'autore, ha colpito un palo, ha dato profondità alla squadra. Anche i tifosi più critici non potranno che essere soddisfatti. CONTE, MINI-TURNOVER  - Visto il largo margine di vantaggio e in prospettiva della semifinale di Europa League con il Benfica, Conte ha deciso di attuare un moderato turn-over lasciando a riposo Bonucci, Vidal e Tevez, non al meglio, preferendogli Ogbonna, Marchisio e Giovinco. Guidolin ha risposto rilanciando Di Natale al centro dell'attacco e rimpiazzando lo squalificato Badu con Yebda. [[ge:rep-locali:repubblica:83614883]] JUVE, UNO-DUE MICIDIALE  - La Juve ha lasciato sfogare gli avversari in avvio e, al primo tiro in porta, al 16', li ha gelati: ha fatto tutto Giovinco che, ricevuta palla al limite, si è girato, ha bruciato sullo scatto Domizzi e con un chirurgico sinistro a giro ha infilato la palla nell'angolo. L'Udinese non ha avuto neppure il tempo di riorganizzarsi che ha incassato, dopo 10', il 2-0: sugli sviluppi di un angolo, Llorente di tacco ha provato a smarcare sul secondo palo Asamoah, anticipato di piede da Scuffet; la palla è tornata all'attaccante iberico che a porta vuota ha insaccato. MEZZ'ORA DI CONTROLLO  - Forte del doppio vantaggio, la squadra di Conte per mezz'ora ha tirato i remi in barca, ha abbassato il baricentro ma non ha rischiato nulla, chiudendo benissimo ogni varco grazie anche al sacrificio degli attaccanti che sono puntualmente arretrati armonicamente dietro la linea della palla. PALI DI GIOVINCO E MURIEL  - Poi, con una nuova improvvisa accelerata, ha sfiorato il tris, ancora con Giovinco che ha colpito il palo su assist di Chiellini. Capito di poter dilagare, Conte si è tranquillizzato, ha tolto Lichtsteiner, Giovinco e Llorente e la Juve ha finito per addormentarsi lasciando in pieno recupero a Domizzi e al subentrato Muriel, che ha colpito il palo, di rendersi pericolosi per la prima volta dalle parti di Buffon. BONUCCI E LICHTSTEINER, DUE GIALLI EVITABILI  - Più che aver concesso la doppia occasione c'è un altro motivo che farà arrabbiare Conte: le ammonizioni subite a gioco fermo da Bonucci dalla panchina per festeggiare l'1-0 e da Lichtsteiner per perdita di tempo al momento del cambio. Diffidati, salteranno entrambi la sfida con il Bologna. Una colpa lievissima per tutti, visto il vantaggio ormai incolmabile dalla Roma, ma non per l'incontentabile tecnico bianconero. Ci potete scommettere. UDINESE-JUVENTUS 0-2 (0-2) Udinese (3-5-1-1): Scuffet 5.5; Heurtaux 6.5, Danilo 5.5, Domizzi 5.5; Basta 6, Pereyra 5.5, Allan 5.5, Yebda 6 (25′ st Muriel sv), Gabriel Silva 6; Fernandes 5; Di Natale 5.5 (34′ st Nico Lopez sv). In panchina: Brkic, Benussi, Naldo, Bubnjic, Widmer, Jadson, Pinzi, Zielinski, Maicosuel. Allenatore: Guidolin. Juventus (3-5-2): Buffon 6.5; Caceres 6.5, Ogbonna 6.5, Chiellini 7; Lichtsteiner 6.5 (30′ st Isla sv), Pogba 6, Pirlo 6.5, Marchisio 6.5, Asamoah 7; Giovinco 7.5 (37′ st Vucinic sv), Llorente 7 (40′ st Osvaldo sv). In panchina: Storari, Rubinho, Bonucci, Peluso, Padoin, Vidal, Tevez, Quagliarella. Allenatore: Conte. Arbitro : Rizzoli di Bologna 7. Reti : 16′ pt Giovinco, 26′ pt Llorente. Note : cielo coperto, terreno in ottime condizioni. Ammoniti : Bonucci, Ogbonna, Heurtaux, Lichtsteiner. Angoli : 5-2 per la Juventus. Recupero : 0′, 3′. Argomenti udinese serie a juventus fc Leggi i commenti I commenti dei lettori 
Argomenti scudetto 2014 Leggi i commenti I commenti dei lettori 
Vincendo con l'Udinese la Juventus ha praticamente chiuso i giochi nella corsa al suo terzo scudetto consecutivo. Una vera impresa, non paragonabile per difficoltà ai cinque vinti negli anni trenta, quando il livello competitivo era oggettivamente diverso. In realtà di dubbi non è che ce ne fossero molti, anche perché quel certo appannamento atletico che da qualche parte veniva ventilato, a mio parere non c'è mai stato. La Juve in realtà stanca non lo è mai stata. Quando metti sempre la gamba, quando resti sempre concentrato, quando mantieni inalterata l'intensità di gioco, non è possibile parlare di calo. Con il Lione rispetto alla gara di Udine la Juventus ha giocato meno bene, ma non è vero che ha corso di meno. Per quanto riguarda poi il lato mentale, questo campionato è stato quello del capolavoro di Conte. Dopo aver vinto due scudetti, trasmettere alla squadra questa ferocia agonistica, la capacità di lottare su ogni pallone, è senza dubbio merito dell'allenatore. Magari Conte a volte può sembare ripetivivo, un po' stressante nei rapporti, ma con uno come lui è difficile fallire. Si può dire che ha allenato la voglia di vincere. Lo dimostra un campionato strepitoso, nel quale alla Juventus è 'bastato' giocare con la stessa intensità - a volte anche superiore - alle altre squadre, per poter poi prevalere grazie ad una superiorità tecnica netta nei confronti delle altre squadre, fatta eccezione per la Roma, che si è mostrata quasi allo stesso livello. Si può dire che in una intera stagione la Juve abbia sbagliato solo i venti minuti finali di Firenze e le gare contro Galatasaray e Copenaghen, per il resto la macchina è stata perfetta. Ora c'è l'Europa League, ed il Benfica è un test di straordinaria importanza per mostrare anche in Europa, contro squadre che rispetto alla maggior parte delle nostre giocano decisamente meglio, un salto di qualità. Infine, giusto sottolineare il duello a distanza tra Buffon e Scuffet, passato e presente dei nostri portieri contro il futuro. Stavolta Scuffet ha sentito l'emozione per un paragone tanto importante e sui due gol non è stato impeccabile. Paradossalmente, meglio così, è giusto che capiti questo ad un ragazzo di diciasette anni. Argomenti visti dall'ala 
UDINE – "Il campionato non è ancora finito". Neppure la vittoria a Udine, che tiene la Juve a +8 sulla Roma, fa rilassare Antonio Conte: "La Roma non molla e noi vogliamo fare altrettanto. Questa era sicuramente una partita da bollino rosso perché abbiamo affrontato una squadra in buonissima condizione fisica. Avevano voglia di fare l'impresa e noi siamo stati molto bravi ad affrontare la partita con il giusto piglio, con la giusta attenzione e la giusta cattiveria. E da parte mia c'era lo stesso piglio". PER VIDAL E TEVEZ STOP PRECAUZIONALE  - Conte spiega le scelte: "Avevamo deciso di fermare un attimo Carlos (Tevez, ndr) perché continuava a portarsi dietro un problema all'adduttore. Non faceva bene a lui e a noi perché rischiavamo di perderlo per la fine di stagione. Lo stesso vale per Arturo (Vidal, ndr). Fosse stato per lui sarebbe sceso in campo su una gamba. Sono state due scelte abbastanza forzate. I difensori avevano fatto sette partite di seguito, Ogbonna è tornato, sta bene e adesso speriamo di recuperare anche Barzagli". GIOVINCO STA CRESCENDO  - Il tecnico è soddisfatto per come ha giocato la squadra: "Penso che tutti i calciatori abbiano fatto una grande partita. Davanti Fernando è stato molto bravo insieme a Giovinco. Sapevo che Giovinco era in una forma importante, deve capire che può fare la differenza anche alla Juventus. Sta crescendo. I fischi in casa? Io difendo sempre i miei calciatori. Io dico sempre: 'toccatemi tutto, ma non i calciatori'. Mi danno sempre il 110% e io li difenderò sempre a spada tratta". Quindi Conte torna a parlare dell'Udinese: "Quando giochi contro di loro, devi sapere che ti lasciano fare la partita e poi c'è una ripartenza. Abbiamo visto spesso la partita dell'andata dove, nonostante avessimo fatto noi la partita, avevamo rischiato di prendere due gol". [[ge:rep-locali:repubblica:83614883]] IL MIO FUTURO? NE PARLIAMO A OBBIETTIVO RAGGIUNTO - "Il mio futuro? Come rispondo sempre, sono talmente concentrato sugli obiettivi che gli interessi personali in questo momento non contano. A obiettivo raggiunto valuteremo gli interessi personali, ora sono concentrato su qualcosa di storico e sui miei ragazzi", spiega poi al 'Processo del lunedi'. E sulla semifinale di Europa League contro il Benfica. "Preferisco affrontarlo nel doppio confronto rispetto che sulla gara singola - dice -: sulla doppia partita riusciamo ad essere più pericolosi. Ma per ora la partita della vita per noi è quella di sabato sera contro il Bologna". I CONSIGLI DI BENITEZ? MI FIDO DI PIU' DEI COLLABORATORI  - Interpellato su una possibile chiamata a Benitez per chiedere informazioni sul Benfica, battuto in finale di Europa League nella corsa stagione quando allenava il Chelsea, Conte ha risposto: "Visto i loro precedenti con il Porto, preferisco evitare  -  ha detto ridendo -. Ho chi mi segue le partite e mi fido più di loro". E sulla partita importante contro il Benfica, Conte conclude: "Per me la partita importante è quella di sabato contro il Bologna. Mi aspetto di vedere uno Juventus Stadium stracolmo di gente che ci porti alla vittoria". LA FELICITA' DI GIOVINCO  - Sebastian Giovinco si gode la serata: "Era da un po' che non segnavo. Per un attaccante è importante il gol, è arrivato stasera e speriamo di continuare cosi'. Sicuramente fa morale il gol, fa morale la vittoria. Sono molto contento però chi ha giocato quest'anno ha dimostrato di meritare. Va bene cosi'". Uomo partita a Udine, i fischi di Juventus-Chievo dello scorso 16 febbraio sembrano lontani anni luce: "Per me e per qualsiasi giocatore è importante sentire il mister e la squadra vicini. Viene tutto più semplice e aiuta", dice riferendosi alle difese che prese Conte nei suoi confronti. E sulla corsa scudetto, Giovinco dice di pensarla come il suo allenatore. Non è ancora finita: "Bisogna seguire tutti la stessa linea. Stasera è stata sicuramente una partita importante però non decisiva. Lo scudetto non è ancora in tasca". LLORENTE: UNA VITTORIA DECISIVA  - Lapidario, infine, Fernando Llorente: "E' stata una partita decisiva, importante per noi vincerla. Siamo molto molto contenti, mancano ogni volta meno partite, ma la differenza è la stessa. Benissimo per noi. Ora fino a sabato c'è tranquillita'. C'è tempo per recuperare energie". Argomenti serie a juventus fc antonio conte Leggi i commenti I commenti dei lettori 
Il senatore del Pd Giorgio Pagliari nel 2013 ha dichiarato al fisco un reddito imponibile di 130.944 euro relativo all'anno precedente. Lo si legge nella dichiarazione dei redditi del parlamentare parmigiano, consultabile dal 14 aprile sul suo profilo nel sito del Senato, insieme a quella degli altri parlamentari della XVII legislatura. Pagliari si dichiara proprietario al 100% di serie di beni immobili - tra abitazioni, garage e magazzini - a Parma. Al 50% di altre case e autorimesse sempre in città, a Tizzano Val Parma, Alassio, e Peschiera del Garda (a metà con la moglie). Dichiara poi una Peugeut 5008 immatricolata nel 2012, e il 50% di partecipazione dello studio Pagliari-Sollini. Non è ancora online, invece, la dichiarazione dei redditi della deputata parmigiana del Pd Patrizia Maestri. Argomenti primarie pd pagliari maestri 
E così la Juve ha blindato il campionato, andando a vincere anche a Udine, rimettendo la Roma a meno otto e lasciando aperto il discorso scudetto solo per quanto riguarda l'aritmetica. Insomma l'ennesima dimostrazione di forza di un gruppo che gli avversari si sono forse illusi di vedere stanco. Non è invece stanca, non può essere stanca, una squadra che vince in maniera così autorevole anche a Udine, permettendo ad altri giocatori di scoprirsi protagonisti. Così, in assenza di Tevez, è toccato a Giovinco il compito di sbloccare la partita e chiudere le speranze dei rivali in campo e di quelli che soffrivano davanti alla televisione. La Juve ha vinto, meritatamente, infilando un'altra vittoria alla lunga serie di questo campionato. Merito di Conte, che ha tenuto alta la concentrazione, merito di una squadra che non si accontenta mai, merito di una società che sta già pensando alla prossima Champions League. Sì, perché ora si tratta di far bene in questo sprint di Europa League, ma non c'è dubbio che il club stia già pensando al ritorno nella Coppa più importante per cercare di fare meglio, molto meglio. Juve dunque a più otto in un campionato letteralmente dominato, in cui solo la Roma è riuscita in qualche modo a tenere alto l'interesse, con una marcia spettacolare e con lunghe serie di successi. Sono stati dieci i successi a inizio campionato, sono sette in questo momento. Insomma, una squadra che merita un grande applauso ed ha rappresentato l'unica, vera, concorrenza. Già, la concorrenza. Una concorrenza maggiore è quello che si aspettano un po' tutti, addirittura forse la stessa Juve per fare un paradosso, per un campionato che finisca per scoprirsi un po' più incerto, più combattuto. E' mancato all'appello il Napoli, secondo molti ad inizio stagione il vero rivale della Juve, finito invece a 20 punti dai bianconeri. Sono mancate anche e soprattutto le milanesi, sprofondate a distanze siderali. Se vogliano tornare ad appassionarci, a goderci le ultime giornate con il brivido di una volata molto più folta e incerta, è fondamentale che proprio Inter e Milan tornino ad essere loro stesse. Ma dovranno fare le cose per bene, con sacrificio e idee, perché la Juve, questa Juve, è davvero di altissimo livello. Una Juve d'acciaio. Argomenti tackle 
UDINE – "A me l'Udinese è piaciuta, ha fatto una buona gara". Francesco Guidolin allarga le braccia dopo la sconfitta con la Juve. "Ci siamo confrontati con coraggio, abbiamo commesso qualche errore, ma bisogna rendere onore a chi è più forte. Potevamo fare qualcosa in più sul piano agonistico, ma ho visto la mia squadra correre per tutti i 90 minuti e provarci fino alla fine. Quando prendi gol contro la Juve diventa difficile, perché è una squadra che sa fare possesso, è forte fisicamente. Sono moderatamente soddisfatto dei miei". SIAMO STATI SEMPRE IN PARTITA  - L'Udinese è parsa più brillante nel secondo tempo, ma non per Guidolin: "Secondo me siamo partiti bene anche nel primo tempo, non si doveva prendere il primo gol perché la partita si è incanalata in favore di una squadra che sa gestire. Secondo me la squadra è stata in partita per tutta la gara però abbiamo affrontato la squadra più forte del campionato". DIFFICILE METTERE IN DIFFICOLTA' LA JUVE  - Il tecnico spiega come aveva preparato la sfida: "Abbiamo provato a stare più alti, però loro hanno ormai degli automatismi e trovano la mezzala che si allarga o la punta che viene incontro. Sono difficili da affrontare e da mettere in difficolta', anche per noi che dovevamo cercare di recuperare la palla il più alto possibile". JUVE E ROMA PARI SONO  - E sul confronto di forze Juve-Roma, non si sbilancia: "La Roma è comunque una grande squadra, non c'è una grande differenza. Ci sono stili di gioco diverso, sistemi di gioco diverso. A Roma abbiamo fatto una miglior partita, ma questo non vuol dire che la Juventus sia più forte. Il fatto che abbiano costruito queste classifiche significa che sono entrambe molto molto forti. Non sono lontane l'una dall'altra". Infine, sul futuro, Guidolin glissa: "C'è ancora da finire il campionato e cercheremo di finirlo bene, poi discuteremo". DI NATALE GIOCHERA' UN ALTRO ANNO  - La buona notizia per l'Udinese l'ha data prima della gara il ds Cristiano Giaretta: "Di Natale ha le motivazioni a mille, siamo certi che ci sarà anche nella prossima stagione". Così come il baby portiere Scuffet: "Per lui non è arrivata alcuna telefonata in concreto, ma solo di complimenti. Speriamo di non tenerlo a lungo, perché andremmo contro la nostra politica, ma almeno per il prossimo anno". Argomenti udinese serie a francesco guidolin Leggi i commenti I commenti dei lettori 
None Leggi i commenti I commenti dei lettori 
Leggi i commenti I commenti dei lettori 
