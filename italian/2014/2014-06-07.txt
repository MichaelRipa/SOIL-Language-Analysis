ROMA - Il calcio italiano è da cambiare. Aurelio De Laurentiis e Gianfranco Zola preparano una ricetta comune nell'incontro organizzato in Piazza del Gesù con Emilio Marrese e Antonio Corbo. Il passato e il presente del Napoli si fondono in un momento di riflessione sui provvedimenti da adottare per colmare il gap della serie A con le grandi d'Europa. Un dato è eloquente: " La Juventus ha stravinto lo scudetto - spiega Zola - ma non ha fatto strada in Champions. Il motivo è abbastanza semplice. Il nostro campionato è poco competitivo e non prepara ai grandi appuntamenti europei". Quando Magic Box - così lo chiamavano in Inghilterra - incantava i tifosi con la sua classe, l'Italia faceva la voce grossa. "C'erano almeno sei squadre che lottavano per il tricolore. Questo aumentava la competitività e innalzava il livello. Adesso, invece, il copione è abbastanza scontato. Questo è l'aspetto su cui bisogna intervenire per cambiare le cose. Bisognerebbe lavorare in questo senso". [[ge:rep-locali:repubblica:88350298]] Aurelio De Laurentiis è pronto: indossa i panni del riformatore per restituire all'Italia un ruolo predominante nel calcio mondiale. "Dovremmo cambiare il sistema. La Federcalcio purtroppo è vecchia e se non ci aiuta, possiamo pure affrancarci e andare avanti da solo. Ci sono troppi club professionisti, il calendario è ingolfato". Le idee del presidente del Napoli sono chiare: "Dobbiamo resettare completamente. Il premier Renzi ha parlato di una rivoluzione totale e io sono pronto. Cominciamo  in maniera semplice". La sua riforma dei campionati è pronta: "Una serie A a 16 squadre, stesso discorso per la B e per la C. Ci sarebbe più tempo per la nazionale anche se il premio assegnato ai singoli giocatori di 250mila euro per l'eventuale vittoria del Mondiale non mi piace. I nostri campioni rappresentano una nazione intera". L'altro aspetto da migliorare è la condizione degli stadi. "In Inghilterra sono all'avanguardia I nostri no", dice Zola. Il San Paolo è un esempio. "Per ora rinnoveremo la convenzione, poi capiremo come ristrutturare l'impianto. Non possiamo neanche investire tutto nel San Paolo, altrimenti ci resterebbe poco per rinforzare la squadra". La discussione scivola sul mercato che poi è l'ossessione dei tifosi. "Mascherano può arrivare soltanto se il Barcellona lo cede in prestito per una stagione. Dobbiamo prima sistemare circa 20 giocatori e poi procederemo a rinforzare la squadra come vuole Benitez che troverà il nostro centro di Castel Volturno, completamente rinnovato". Argomenti calcio repubblica delle idee gianfranco zola 
None Leggi i commenti I commenti dei lettori 
None Leggi i commenti I commenti dei lettori 
Tutto ruoterà intorno al nuovo progetto cinematografico di Salvatores, "Il ragazzo invisibile", in uscita a Natale. Un fantasy per famiglie, ricco di effetti speciali. "È la storia di un teenager convinto di avere il dono dell'invisibilità. Sullo sfondo, una città sospesa in una dimensione irreale", spiega il regista. "Potrebbe ricordare Napoli, con il mare che rappresenta un elemento di spicco della narrazione. Anche se è stato girato a Trieste, il film ha un cuore partenopeo. C'è la Indigo di Nicola Giuliano e Francesca Cima, che produce con Rai Cinema. Ci sono io e, tra gli interpreti, c'è Valeria Golino". Salvatores cita il filosofo Jacques Derrida: "Il cinema è l'arte di evocare i fantasmi, ma non ha nulla a che vedere con i mostri. È un mezzo per dar voce a chi non ne ha, visibilità a chi è invisibile". Il riferimento è anche al contest lanciato in collaborazione con Radio Deejay: "È dedicato ai musicisti senza etichetta che hanno tra i 18 e i 25 anni. Hanno tempo fino al 30 giugno per inviare, attraverso il sito web ilragazzoinvisibile. it/unacanzoneper, un brano che possa diventare la colonna sonora del film". Un esperimento di "democrazia diretta", sulla scia di un altro progetto: "S'intitola "Italy in a day", sarà nelle sale in autunno. È il primo "social movie" nazionale". Salvatores racconta che in un giorno prestabilito, nell'ottobre scorso, gli italiani sono stati invitati a realizzare un breve filmato con videocamere, tablet e smartphone. "Ognuno ha girato e inviato sul sito ufficiale del film una parte della propria vita quotidiana. Le singole scene, montate tra loro, ci restituiranno un'istantanea dell'Italia di oggi". L'idea è semplice. Si basa sull'esperienza di Ridley Scott con "La vita in un giorno" del 2010, poi replicata in Gran Bretagna e in Giappone. "Anche in questo caso la rete è stata il mezzo per catturare momenti invisibili, spesso snobbati dal piccolo e dal grande schermo", commenta il regista. "Ho avvertito subito il fascino dell'alto potenziale creativo, innovativo e sociale del progetto. Mi sono messo a disposizione delle emozioni e dei sogni dei protagonisti per trarne un racconto omogeneo". Per il futuro Salvatores ha già in mente altre due sceneggiature: "Vorrei raccontare la storia di un padre e del suo figlioletto autistico in viaggio negli Stati Uniti. La seconda idea, invece, ha a che fare con un esorcismo da ambientare in Vaticano, ma credo che sia di difficile realizzazione". Un passaggio del suo intervento alla "Repubblica delle Idee" sarà sulle tappe salienti del suo percorso artistico: dall'esordio con "Sogno di una notte d'estate" a "Educazione siberiana", fino al ricordo dell'Oscar ricevuto per "Mediterraneo", miglior pellicola straniera. "Era il periodo della guerra in Iraq. L'Academy invitò i candidati a evitare ogni dichiarazione politica durante i ringraziamenti. Poi Sylvester Stallone annunciò: "And the Oscar goes to Italy". Sul palco, con la statuetta in mano, mi venne spontaneo dire al pubblico: "Facciamo come nel mio film. Rinunciamo alla guerra, la vita è preziosa". Partì subito la musica. Due signorine eleganti mi raggiunsero per condurmi gentilmente dietro le quinte". Argomenti repubblica delle idee gabriele salvatores 
NAPOLI - Ricevuto l'invito di Gino Castaldo ed Ernesto Assante, Fabio Volo parte da un paesino in Basilicata e si ritrova, camicia di jeans, t-shirt bianca e senza barba, in piazza del Gesù a Napoli. Nel cuore più antico e popolare della città, il grande palco ha attirato gente di ogni età ed estrazione, ragazzini ed anziani, il fedelissimo lettore di Repubblica e chi ha visto semplicemente le luci, sentito la musica e si è fermato. Tra le poltroncine, affollatissime nella serata torrida, girano tanti cartoni di pizza. Normale, siamo a Napoli. Ma anche qui, nella capitale mondiale della pizza, non mancano kebab e cinese take-away. In un posto così c'è sicuramente spazio per un ex fornaio di Brescia convinto che qui lo conoscano in tre. Diventato qualcuno per altri talenti, ma che quel pane se lo porta ancora dentro. Perché Fabio Volo, scrittore, deejay, attore e persino cantante, non dimentica. Anzi, la memoria è proprio il suo forte. "Arrivo da Castelmezzano, in provincia di Potenza - esordisce, rispondendo a Gino ed Ernesto -, dove sto girando un film. Senza barba mi sento un po' nudo. Interpreto un medico milanese che arriva lì e viene ingannato dai locali. Lì sono tutti napoletani, la regia è di Massimo Gaudioso, Silvio Orlando è il capo villaggio, poi c'è Nando Paone. Certo che dal di fuori si ha davvero una strana idea dei napoletani. L'autista con cui sono arrivato è napoletano. Volevo passargli il cellulare per le informazioni sulla strada. E lui: quando si guida non si sta al telefono. A Brescia fumiamo pure mentre guidiamo!". [[ge:rep-locali:repubblica:88353172]] Presentati a un ipotetico qualcuno che non ti conosce. "Faccio il deejay alla radio, lo scrittore. Ho cominciato come cantante, ma muoio subito. Ho fatto anche un disco, mai uscito. In realtà il mio cognome è Bonetti, Volo viene da una canzone". Si ha l'idea di te come di uno che non vuol decidere cosa essere davvero. "Mi sveglio la mattina pensando sempre che tanto prima o poi si muore. Allora cerco di divertirmi, di fare quello che mi piace". Ecco, dov'è il trucco per fare ciò che si vuole? "La spiegazione ufficiale potrebbe essere la fortuna. Ma a mio figlio direi che la fortuna esiste ma conta pochissimo. Come un pizzico di sale per fare i biscotti. Devi avere le idee chiare su cosa vuoi. E la preparazione conta tanto se vuoi ottenerlo". Il giorno più bello della tua vita. "Uno fu sicuramente l'ultimo giorno di scuola. Non mi piaceva la scuola, per come era strutturata. Io volevo leggere, difendere il diritto al sapere più che l'obbligo di studiare. Poi un giorno di pioggia, nel parcheggio della Mondadori, con la copia del mio primo libro tra le mani. Ovviamente il giorno in cui è nato mio figlio. Ma tutta la vita è da amare, gli amici, le mie cose". Fabio Volo attore: come fai a fare finta? "Per me fare l'attore è un po' fingere come si fa da bambini. Poi si diventa grandi e si recita anche nella vita. E' la vita che ti insegna. E io, si vede che non sono un attore. L'attore vero è un altro mestiere". Le tue passioni. "Viaggiare, la musica, la lettura, il cinema, una volta le donne, ora una sola, giocare a carte con gli amici. Perché, anche se ricco, resto un ragazzo di provincia". Ecco, la provincia: è stata la tua forza? "La provincia è un vantaggio e uno svantaggio. E' come una famiglia che ti dà forza, ma poi ti fa venire voglia di fuggire da quelle regole e inseguire il tuo sogno americano. La provincia è come un tram, col suo binario e le sue fermate esistenziali già prestabilite: lavoro, matrimonio, figli. Se non scendi da quel tram, la tua vita è segnata". Ma la provincia ti aiuta a fantasticare. "Sì, proprio perché c'è un altrove che non si conosce. ma ci vuole coraggio a partire, perché se fallisci ti aspettano lì. Io ce l'ho fatta". Tu sei fuggito, ma la gente ti ama per la tua normalità, alla radio come nei libri in cui racconti il quotidiano di tutti. "Mi piace rendere eroico il quotidiano. Mio padre ha avuto una vita che non si meritava. Quella della mia famiglia, lo dico sinceramente, è una storia di pignoramenti. Aspettavamo che venissero a portarci via la televisione, i mobili. Mio padre, un uomo umiliato. Io sono di provincia, ma non sono un provinciale. Sono tornato e ho ridistribuito la ricchezza. Anche per mio padre, che non meritava quella vita". Una poetica molto simile a quella di Ligabue. "E anche a quella di Vasco, il più grande. Lui ha raccontato la sua contemporaneità, lui nel suo Paese. A mio figlio dirò di ascoltare Vasco per raccontargli di me, non di lui". Scrivere. "Ho sempre scritto, prima solo per me. Poi, un giorno, a Riccione ebbi un incidente con la Vespa. Gamba ingessata. Avevo con me degli appunti e il tempo per provare a farne qualcosa. Sono diventati il mio primo libro e così ho infestato le librerie". A chi fai leggere per primo i tuoi libri? "A un mio amico, prima anche a mia madre ma da quando mi sono spinto sull'erotico, meglio di no. Comincio dalle persone più gentili e pian piano arrivo ai più stronzi". Scrittori preferiti. "Ho cominciato con Hesse, Richard Bach, poi sono passato a Marquez e i sudamericani, poi i russi, Dostojevskij il più bravo, poi Roth e gli americani". Un consiglio a chi vuole cominciare. "Narciso e Boccadoro di Hermann Hesse, storia di due ragazzi in un monastero, uno il contrario dell'altro: uno scappa, e si salva, l'altro resta nel monastero. Poi Linea d'ombra di Conrad, perché insegna il senso della propria responsabilità negli eventi che accadono. L'amore ai tempi del colera di Marquez, insegna ad aspettare. Poi, pian piano si va in libreria e si scopre questo rapporto tra lettore e materia, il libro". Come facesti a spogliarti nudo davanti alla Marcuzzi? "Accadde 12, 13 anni fa, quando facevo Le Iene . Fine anni Novanta, le edicole piene dei famosi calendari. Quelle donne aggressive, noi uomini schiacciati. Così andai a casa di Alessia e... Nessuna vergogna, ci si vergogna se si ha un gran fisico, perché hai paura di passare per vanitoso. Ma con un fisico così!". Fabio alza la maglietta e gonfia il ventre tra le risate della piazza. A cui, per concludere, si offre anche come cantante, dopo aver raccontato della sua passione per Gino Paoli da ragazzino: "I miei amici ascoltavano i Led Zeppelin. Quando Gino venne a cantare a Brescia, andai al concerto con le loro mamme". Ed ecco Fabio cantare, a cappella, Almamegretta ("scusate l'accento, son di Brescia") e Al Bano: Nel sole . Poco prima del celebre crescendo, si ferma: "La cantai una volta a Brescia. Mi girò la testa per lo sforzo e caddi per terra. Pensarono che facesse parte dello spettacolo". Argomenti repubblica idee fabio volo webnotte 
CITTA' DEL VATICANO - Il giorno prima della preghiera per la pace alla quale Francesco ha invitato Abu Mazen e Shimon Peres , il Papa ha parlato con entusiasmo ai migliaia di giovani in partenza per il pellegrinaggio a piedi Macerata-Loreto. "Sono felice che il vostro pellegrinaggio si svolga  proprio nella notte che precede la Pentecoste, e l'incontro di preghiera  che si terrà domani in Vaticano per invocare il dono della pace in  Terra Santa, nel Medio Oriente e in tutto il mondo" ha detto. "Vi chiedo per favore: unitevi a noi e chiedete a  Dio, per l'intercessione della Madonna di Loreto, di far risuonare  nuovamente in quella terra il cantico degli Angeli 'Gloria a Dio nel  cielo e pace agli uomini!" ha aggiunto il Pontefice, collegato al  telefono con il vescovo di Fabriano mons. Giancarlo Vecerrica, durante  la messa presieduta dal segretario di Stato card. Pietro Parolin allo  stadio Helvia Recina di Macerata. "Cari  giovani, il vostro tema è: 'Dio è il Signore delle sorprese'. Per questo non abbiate paura di sognare un mondo più giusto, di  domandare, di dubitare e di approfondire", ha continuato. "Voi sapete che la fede non è un'eredità che riceviamo dagli altri, non è un prodotto che si compra, ma è una risposta d'amore che diamo liberamente e costruiamo quotidianamente con pazienza, tra successi e fallimenti. Non temete di lanciarvi nelle braccia di Dio". E di oggi è anche la conferma che l'incontro che si terrà domani fra il presidente israeliano Shimon Peres e quello palestinese Abu Mazen, avverrà proprio nei Giardini vaticani, come era stato preannunciato , "pregheranno all'aperto, in un luogo neutro". "Naturalmente - ha ricordato il cardinale Parolin - il Papa aveva offerto la Sua casa nell'invito fatto. Si trattava di trovare un ambiente che potesse andare bene e adattarsi a tutte le sensibilità. Il cielo, la creazione, la natura - ha aggiunto - costituiscono l'ambiente migliore per pregare per la pace. Io credo che dobbiamo riunirci in una preghiera corale. Per la pace innanzitutto in Terrasanta, che è legata all'incontro di domani. E poi per la pace in generale". "La pace - ha continuato Parolin - come sappiamo è l'insieme di tutti quei beni che permettono agli uomini di vivere una vita degna. In molte parti del mondo ci sono invece persone che soffrono, e che non sono riconosciute nella loro dignità e nei loro diritti. E il Papa ha messo in evidenza proprio questo aspetto: ha invitato tutti i cristiani, tutti i cattolici, a rispondere a questa sfida". Argomenti medio oriente vaticano israele jorge mario bergoglio abu mazen - mahmoud abbas shimon peres papa francesco 
LUNEDI' 9 Cielo : soleggiato, possibili foschie nei fondovalle. Vento : brezze deboli costiere o più teso da Nord-Nord Est sul settore occidentale del Mar Ligure. Mare : quasi calmo sotto-costa, poco mosso altrove; potrà risultare temporaneamente mosso durante il pomeriggio l'alto Ligure occidentale. Temperature : minime in aumento, massime stazionarie. [[ge:rep-locali:rep-genova:88350184]] MARTEDI' 10 Cielo : sereno, foschie nei fondovalle. Vento : debole variabile, brezze sulla costa. Mare : quasi calmo sottocosta, poco mosso al largo. Temperature :  in lieve calo sui monti, stazionarie altrove. Argomenti caldo in liguria meteo liguria meteo genova associazione ligure di meteorologia 
None Leggi i commenti I commenti dei lettori 
Dramma al tramonto: è caduto e ha battuto violentemente la testa sull'asfalto. Un centauro di 53 anni è morto così, intorno alle 20.30, all'interno del sottopasso Donat-Cattin. Si chiamava Angelo Sasso, aveva 53 anni, faceva l'imprenditore edile e viveva a Orbassano. Lo schianto è avvenuto pochi metri prima dell'uscita di corso Potenza. L'uomo, a bordo della sua Honda 600 proveniva da corso Mortara. Quando gli uomini del 118 sono arrivati, per il centauro non c'era più nulla da fare.Ora la polizia municipale è alla ricerca di testimoni per ricostruire la dinamica dell'incidente. Non è ancora chiaro infatti perché l'uomo abbia perso il controllo della sua moto. 
