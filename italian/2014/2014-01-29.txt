None Leggi i commenti I commenti dei lettori 
E così sarà il Napoli ad affrontare la Roma nelle semifinali di Coppa Italia. Sfuma per i laziali la possibilità di disputare tre derby in una settimana. Verdetto giusto, legittimo, perché - senza aver fatto nulla di straordinario - il Napoli ha esercitato una maggiore pressione, arrivando a colpire a pochi minuti dalla fine con Higuain. Una soddisfazione per Benitez, che adesso potrà misurarsi su due diversi terreni con la Roma di Garcia. La sfida in campionato, la sfida in Coppa Italia. Un impegno supplementare per il Napoli che avrà anche la fatica dell'Europa League. E per questo il presidente De Laurentiis è al lavoro: è al lavoro sul mercato per rinforzare una rosa che dovrà faticare nelle tre competizioni. Ma di sicuro non ci sono e non ci saranno problemi sul fronte avanzato, perché il Napoli ha una serie di soluzioni straordinarie. Da Higuain a Pandev, da Callejon a Mertens, da Insigne allo stesso Hasmik, il Napoli in qualsiasi circostanza offre la sensazione di poter far male. Il problema piuttosto è in un equilibrio piuttosto precario a centrocampo, con una squadra che offre spesso il fianco alle sortite rivali. Ed è su questo che il Napoli vuole e deve lavorare. Diverso il discorso che riguarda la Lazio. Fuori dalla Coppa Italia, che pure detiene, lontano dalle posizioni di riguardo in campionato. Eppure, ed è incredibile, in casa Lazio si parla insistentemente della cessione di Hernanes, uno dei pochi giocatori di livello internazionale di Reja. Non è da lui, da giocatori come lui, che bisognerebbe cercare di impostare un progetto di miglioramento e di crescita? Sembra un interrogativo banale, ma evidentemente la Lazio non la pensa così. E ai tifosi non resta che vivere con trepidazione queste ultime ore di calcio mercato. Non per quanto riguarda gli acquisti, come sarebbe logico. Ma per quanto riguarda una possibile cessione eccellente. Argomenti tackle 
NEW YORK - Dopo meno di due anni Google vende Motorola Mobility alla cinese Lenovo per 2,91 miliardi di dollari, nove miliardi in meno rispetto a quanto l'aveva pagata. In una nota Google sottolinea che continuerà comunque a mantenere il controllo della maggioranza del portafoglio brevetti di Motorola Mobility. Una volta conclusa l'operazione, che deve essere sottoposta all'esame delle  autorità americane e cinesi, Mountain View avrà il 5% di Lenovo. Nella nota si legge che l'accordo rafforzerà la posizione di Lenovo sul mercato degli smartphone e consentirà alla società cinese una forte presenza in Nord America e in America Latina, oltre a farla crescere in Europa occidentale. Google precisa che Lenovo rileverà Motorola Mobility, incluso il marchio Motorola e il portafoglio di smartphone di Motorola Mobility", di cui fanno parte Moto X, Moto G e la serie Droi Ultra. "L'acquisizione di un marchio icona renderà Lenovo un forte competitor  globale per gli smartphone. Abbiamo fiducia nel fatto di poter unire il  meglio delle due società - mette in risalto l'amministratore delegato di Lenovo,  Yang Yuanqing - e creare prodotti che piacciano ai clienti". Dal canto suo Larry Page, ad di Google, rileva che "Lenovo ha le capacità di rendere Motorola Mobility un player  globale nell'ecosistema Android" e che "questa decisione consentirà a Google di indirizzare  la sua energia a una maggiore innovazione in Android". Google acquistò Motorola Mobility nel 2012 per 12,5 miliardi di dollari, durante il boom della bolla per i brevetti degli smartphone. Con quella mossa Mountain View correva ai ripari per acquisire quella proprietà intellettuale che le mancava e che, di conseguenza, aveva lasciato l'ecosistema Android vulnerabile ad attacchi legali. Gli 11.000 brevetti di Motorola rappresentavano allora un "tesoro" per Google e questo è stato il maggior incentivo all'acquisto. Ma l'operazione consentiva a Mountain View anche di poter produrre smartphone, sfidando direttamente Apple, Nokia e Blackberry. L'acquisizione presentava però fin dall'inizio dei rischi, ovvero il "conflitto di interessi" di Google che rischiava di mettersi in diretta concorrenza con i produttori di smartphone che usavano il suo sistema operativo Android. Sotto Google, Motorola Mobility non è mai decollata. La divisione ha perso 645 milioni di dollari nei primi nove mesi del 2013. Dal momento dell'acquisto ha registrato perdite per circa due miliardi di dollari e ha  tagliato la sua forza lavoro riducendola da 20mila a 3.800 unità. Google resterà titolare della maggioranza dei brevetti di Motorola Mobility e riceverà da Lenovo 660 milioni di dollari in contanti, 750 milioni di dollari in titoli Lenovo e 1,5 miliardi di dollari al terzo anniversario della chiusura dell'operazione. Per Lenovo si tratta di un'acquisizione importante con la quale prosegue lo shopping negli Stati Uniti, dopo aver raggiunto la scorsa settimana un accordo per rilevare una divisione di Ibm per 2,3 miliardi di dollari. 
E' il Napoli a completare il poker delle semifinaliste di Tim Cup. Grazie a un gol di Gonzalo Higuain al 37' della ripresa, la formazione di Benitez batte 1-0 al San Paolo la Lazio e conquista la semifinale contro la Roma. Le altre due squadre a contendersi la finale saranno Fiorentina e Udinese. Niente derby, niente replay della finale dell'anno scorso. Esce di scena la Lazio campione in carica, passa con merito il Napoli. Decide Higuain con un gol da autentico rapinatore d'area quando i supplementari erano ormai dietro l'angolo. I cambi di Benitez (Mertens e Pandev per Insigne, uscito tra i fischi, e Hamsik) hanno regalato ai partenopei un finale irresistibile per una Lazio ormai stanca, che aveva arretrato di molto il suo raggio d'azione. Oltre alla qualificazione, il Napoli si gode anche un Jorginho ad altissimi livelli: il regista brasiliano, che ha colpito anche un palo, è stato di gran lunga il migliore dei suoi per qualità e continuità. Il primo guizzo del match è di Higuain, servito da un attivissimo Jorginho, subito nel vivo del gioco: sinistro da posizione defilata del Pipita e bene Berisha, ormai titolare con buona pace di Marchetti. Con il doppio play (con Jorginho c'è Inler) il Napoli fa correre bene la palla e quasi Callejon non mette Higuain in condizione di realizzare l'1-0 (decisivo Ciani). Nella Lazio, scegliendo il 3-4-3, Reja decide di schierare Felipe Anderson e Keita esterni con Perea, eroe contro il Parma agli ottavi, riferimento centrale. Fuori Klose (febbre), panchina per Candreva ed Hernanes. Brividi per il rientrante Reina da un'invenzione di Ledesma da centrocampo (20'). Succede pochino, tanta imprecisione in uomini come Insigne e Callejon, così la Lazio - che perde Konko per infortunio al 34', dentro Cavanda - riesce a difendere senza particolari difficoltà fino alla gran giocata di Jorginho (42') che con un bel destro a giro centra il palo esterno a Berisha battuto. Al rientro c'è Gonzalez per Onazi e un caso che farà discutere: altra intuizione di Jorginho per Higuain, l'argentino scatta e viene atterrato da Novaretti che interviene in scivolata, ma per Banti non c'è rigore. Seri dubbi. Ci prova Callejon dalla distanza, quindi si vede anche la Lazio con un'accelerazione di Keita che mette i brividi a Reina con un bel diagonale. Benitez cambia al 68': dentro Mertens per il fischiato Insigne che non la prende bene e reagisce in maniera piuttosto plateale alla contestazione del San Paolo. Poi Pandev per Hamsik. Ma è sempre Jorginho l'attaccante più pericoloso: gran palla di Mertens in mezzo, Berisha respinge come può e l'ex Verona dal limite, col piattone calcia alto. La Lazio non esce più, il Napoli ci mette il cuore e alla fine viene premiato: casuale, ma meritato il gol che realizza Higuain che, tenuto in gioco da Ciani, devia in porta un tiro di Callejon. Il San Paolo finalmente si esalta, la Lazio invece, esauriti i cambi, non ha la forza per reagire e allora in semifinale va il Napoli. Giusto così. Argomenti napoli lazio ssc napoli coppa italia 
NAPOLI – “E’ stata una qualificazione difficile ma meritata”. Rafael Benitez si gode la qualificazione in semifinale di Coppa Italia ma non nasconde di aver sofferto: “La Lazio ha giocato bene, noi abbiamo messo intensità in difesa e determinazione in attacco ma non riuscivamo a trovare la via della rete. Per fortuna ci ha pensato Higuain”. INSIGNE NON ANDAVA FISCHIATO – Il tecnico spagnolo è rimasto particolarmente soddisfatto dalla prova di Jorginho (“Ha fatto una buona partita come tutti i compagni, è un giocatore diverso, che per noi può cambiare l’atteggiamento in ogni partita”. Giustifica, invece, il gestaccio di Insigne alle tribune quando è stato sostituito: “Lorenzo è giovane, dobbiamo capire che se un giocatore nostro va fuori dal campo dobbiamo stare tranquilli e dirlo eventualmente alla fine. "Lui sa che ha sbagliato, ne abbiamo parlato, ma i tifosi durante la partita devono aiutare la squadra e i giocatori”. Su Hamsik, ancora sottotono Benitez spiega: “E’ un giocatore di qualità a cui manca un po’ di condizione fisica, ma vogliamo sfruttare la sua qualita’”. LA ROMA HA IL VANTAGGIO DI GIOCARE OGNI 5-6 GIORNI – Ora c’è la Roma: “Pensiamo alla prossima partita, che è la più importante (contro l’Atalanta, ndr), poi penseremo alla Roma. Che distanza c’è tra noi e i giallorossi? La Roma è una squadra fortissima, ha il vantaggio di giocare una partita a settimana: la possono preparare ogni 5-6 giorni, noi ogni 1-2, e questo è un vantaggio”. Argomenti ssc napoli rafael benitez Leggi i commenti I commenti dei lettori 
None Leggi i commenti I commenti dei lettori 
NAPOLI – “Peccato non essere stati al completo”. Recrimina Edy Reja dopo l’eliminazion dalla Coppa Italia. Sognava di fare uno scherzetto da ex al Napoli ma l’obiettivo è fallito: "Mi sono incavolato a fine partita, il Napoli stasera sembrava alla nostra portata. Mi sarebbe piaciuto giocarla al completo ma abbiamo dovuto far fronte a una serie di infortuni, sia prima che durante il match. C’erano in campo molti giovani, che devono crescere e imparare. Abbiamo fatto il possibile”. I TRE ATTACCANTI DEVONO CRESCERE – La Lazio è mancata soprattutto in attacco ma Reja non se la sente di dare la croce addosso a nessuno: "Stasera abbiamo giocato con tre ragazzi di 20 anni, è normale che debbano ancora crescere e migliorare. Avrebbero dovuto tenere più palla per far respirare la difesa ma non ci sono riusciti. Ma sono comunque soddisfatto, hanno disputato una prova sufficiente”. MARCHETTI RESTA IL TITOLARE – Reja non vuole entrare nelle questioni di mercato legate a Hernanes e Marchetti. "La permanenza o meno di Hernanes non è un argomento che mi riguarda. Ne parliamo già da molto di questo mercato e non vi do nessun mio giudizio, preferisco non parlare”. Marchetti non mi risulta sia in vendita, ma bisogna sentire anche il ragazzo. Io gli ho parlato, è sereno e tranquillo. Se vuole andare via? Dovete chiedere a lui e al suo procuratore, lui non esterna. Di certo è il nostro primo portiere, ma al momento non è in condizione, ha avuto problemi d’influenza e di stomaco, per questo sta giocando Berisha che tra l’altro sta facendo molto bene. Quando sarà a posto riprenderà il suo ruolo”. LOTITO NON STA SMONTANDO LA SQUADRA – Secondo il tecnico biancoceleste “i programmi della società sono chiari secondo me. Abbiamo due obiettivi, dobbiamo far bene in Europa League e risalire la classifica in campionato. La posizione attuale non è consona al livello della squadra, ma il presidente non sta smontando la squadra. Abbiamo dato via Floccari, ma dovrebbe arrivare un giocatore di buon livello in quel ruolo (Postiga, ndr)”. FISCHI A INSIGNE PER TROPPO AMORE – Chiusura dedicata ai fischi del San Paolo per Insigne, Reja spiega: “Conosco il pubblico di Napoli, hanno fischiato per eccesso d’amore nei confronti di Insigne, lo conoscono e sanno che può fare meglio, si aspettano prestazioni di altissimo livello. Ma non sempre è facile, non si può sempre avere giocatori al top nonostante il Napoli abbia una rosa adeguata”. Argomenti ss lazio edy reja Leggi i commenti I commenti dei lettori 
ROMA - Tutto secondo pronostico nei quarti di finale della Coppa Italia di volley. Vincono le squadre di casa senza dover faticare tanto, solo Casa Modena riesce a strappare un set a Trento, per il resto vittorie nette. Macerata ritrova il sorriso e piega Cuneo, Piacenza e Perugia (umbri per la prima volta così avanti) superano agevolmente Tonno Callipo e Calzedonia Verona, mentre la Diatec Trentino inciampa solo nel primo parziale e poi riprende in mano con autorità la partita. Ora sabato 8 e domenica 9 marzo final four a Bologna con l'assegnazione del trofeo. Il programma offre due interessanti semifinali: Macerata-Perugia e Piacenza-Trento (remake dell'ultima finale scudetto). Macerata torna al successo contro Cuneo e cancella gli spettri degli ultimi giorni con una prova convincente e da squadra viva chiusa in poco più di un'ora di gioco. Viceversa Cuneo, dopo i due successi in campionato, riesce solo a dare fastidio a tratti alla corazzata avversaria. I biancorossi ritrovano un attacco efficace che viaggia alla media del 59 per cento (la Bre Lannutti si ferma al 47 per cento). Zaytsev con 16 punti (64 per cento in attacco, un ace e un muro) prende la Lube per mano fino a condurla in semifinale. Prezioso anche Podrascanin con nove punti conditi da tre muri e una battuta vincente. Tra i piemontesi prosegue il buon momento di Casadei con 11 punti. Tutto secondo pronostico al PalaBanca di Piacenza. La Copra supera in scioltezza una Tonno Callipo in un momento difficile della stagione. Il sestetto emiliano ritrova il bomber Vettori (15 punti e top scorer), la solita consistenza a muro di Simon (12 punti e tre block vincenti su cinque totali della squadra) e Fei ( 8 punti) micidiale dalla linea dei nove metri con tre ace. Proprio il servizio è l'arma in più dei biancorossi con sette ace complessivi. In evidenza pure capitan Zlatanov (eletto migliore della partita) autore di dieci punti e Papi con il 73 per cento di positività in ricezione. Un'incerottata Vibo Valentia fa quello che può per creare problemi ai vice campioni d'Italia e trova nell'opposto mancino Gavotto il trascinatore con 12 punti. I giallorossi arrivano in Emilia in condizioni di emergenza: Ogurcak out per problemi muscolari, Forni e Cisolla non al meglio, ma i due "senatori" hanno stretto i denti, Alla fine, comunque, i calabresi mettono in difficoltà la super corazzata biancorossa soprattutto nel corso del secondo parziale perso nel finale. La sfida Trento-Modena tiene in ansia i tifosi solo nel primo set, dal secondo periodo la situazione è abbastanza chiara con Trento che conduce le danze trascinata da Sokolov 27 punti (tre ace e due muri) e Lanza 14 punti (due ace e un muro). I dolomitici lavorano bene a muro e collezionano undici block vincenti con Birarelli migliore interprete: 10 punti, quattro muri e un ace. Dall'altra parte non sono sufficienti i 19 punti di Bartman a rallentare la corsa della squadra di coach Serniotti. La differenza tra le due formazioni soprattutto nella fase offensiva: 54 per cento Trento, 47 per cento Modena. Anche a Perugia domina la formazione di casa che spazza via la Calzedonia Verona in tre set. A scaldare il palazzetto del capoluogo umbro Atanasijevic con 22 punti (su 55 punti complessivi della squadra e il 52 per cento in attacco) e nei momenti cruciali le giocate del veterano Vujevic mvp del match, autore di nove punti con due ace e un muro. Un gruppo ben orchestrato dal regista Paolucci, equilibrio e precisione del sistema offensivo perugino. Invece Ter Horst (10 punti), Gasperini (9 punti, due muri e un ace) e White (9 punti) si dividono il bottino dei veneti. Ma non basta a limitare la sconfitta, Verona appare balbettante in ricezione e ne risente la ricostruzione del gioco. E domenica in campionato si replica. Risultati Coppa Italia Quarti di finale Lube Macerata-Bre Lannutti Cuneo 3-0, Sir Safety Perugia-Calzedonia Verona 3-0, Copra Elior Piacenza-Tonno Callipo Calabria Vibo Valentia 3-0, Diatec Trentino-Casa Modena 3-1. Programma Final four, Bologna sabato 8 e domenica 9 marzo Lube Macerata-Sir Safety erugia (ore 16), Copra Elior Piacenza-Diatec Trentino (ore 18.30). Argomenti volley Leggi i commenti I commenti dei lettori 
MADRID - L'Atletico Madrid e il Barcellona raggiungono il Real in semifinale della Coppa del Re. Dopo aver vinto 1-0 in casa il match d'andata, la squadra di Simeone si è imposta per 2-1 anche fuori casa contro l'Athletic Bilbao. I gol di Aduriz per i baschi, pari di Garcia e gol vittoria di Diego Costa per i colchoneros. Tutto facile per il Barça, che travolge 5-1 il Levante dopo aver già vinto 4-1 all'andata: gli ospiti erano passati in vantaggio con un'autorete di Sergi, poi sono andati in gol Adriano, Puyol, Sanchez (doppietta) e Fabregas. L'Atletico in semifinale avrà il derby con i blancos di Ancelotti, il Barcellona aspetta una tra Real Sociedad e Santander (andata 3-1 per i baschi). Argomenti barcellona fc atletico madrid calcio spagnolo Leggi i commenti I commenti dei lettori 
