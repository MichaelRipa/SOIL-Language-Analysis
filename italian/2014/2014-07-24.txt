Raid di ladri professionisti in una villetta di Carignano. Nella notte i malviventi hanno scavalcato una recinzione e hanno scassinato una porta-finestra utilizzando un attrezzo per smontare la maniglia. I proprietari dormivano in camera da letto e non si sono accorti di nulla, quindi è possibile che siano stati narcotizzati. Al mattino hanno trovato la casa sottosopra. Spariti tutti gli oggetti di valore e anche effetti personali come capi d'abbigliamento. Il bottino, in fase di quantificazione, sarebbe ingente. 
None Leggi i commenti I commenti dei lettori 
Via libera dal Consiglio comunale di Palermo al contratto di servizio della Rap, la società di igiene ambientale di Palermo. L'ok da Sala delle Lapidi è arrivato dopo un'intera notte di discussioni, poco prima dell'alba. "Dopo fallimenti, falsi in bilancio e inefficienze può e deve iniziare la fase 2: azienda efficiente, città sempre più pulita". Lo ha detto il sindaco di Palermo, Leoluca Orlando, commentando il via libera. "Palermo - ha aggiunto - ha bisogno e pretende che gli ultimi anni dell'Amia siano solo un brutto e vergognoso ricordo e ha bisogno e pretende che ciascuno faccia la propria parte. Giunta e Consiglio hanno fatto la loro parte. Al sindaco spetta adesso richiamare gli operatori della Rap di tutti i livelli a non 'annacarsi' (perdere tempo, ndr) come accaduto in passato e chiedere ai cittadini di vigilare e non comportarsi in maniera incivile come spesso purtroppo accade". "Adesso, nessuno ha più alcun alibi", commenta il consigliere comunale di Forza Italia, Angelo Figuccia, che aggiunge: "Sono contento che finalmente sia stato messo un punto fermo ad una vicenda che rischiava di far precipitare la città alle famigerate emergenze degli anni scorsi". "Il contratto di servizio - spiega - è la garanzia che i dipendenti della Rap attendevano per la salvaguardia del proprio posto di lavoro: adesso che questa è arrivata, dirigenti, funzionari, sindacalisti ed operai dell'azienda che cura la raccolta dei rifiuti in città non hanno alcun alibi per non fare fino in fondo il proprio dovere, che è soprattutto quello di garantire la massima pulizia in tutta la città". Argomenti rap contratto comune palermo 
None Leggi i commenti I commenti dei lettori 
Quello che finisce a terra e sfonda il tettuccio di un'auto in sosta non è un cornicione. È un vero e proprio pezzo di palazzo di svariati quintali, che avrebbe ucciso sul colpo chiunque si fosse trovato a passare nel momento della caduta replicando tragicamente la morte del 14enne Salvatore Giordano . Stavolta la morte è stata evitata solo per caso. Via Torino, alle spalle della stazione, strada della sede della Cgil particolarmente trafficata, viene transennata per la grossa quantità di detriti che ha invaso il marciapiedi e la carreggiata. Uno dei residui del pezzo più grande del cornicione cade addosso a una signora di 44 anni affacciata al balcone di casa sua e la ferisce a una spalla. È stata un'altra giornata difficile: alle sette di sera i vigili del fuoco di Napoli avevano in attesa ben novanta chiamate per allarme crolli o piccole cadute, ed erano già intervenuti su decine di episodi. Giornata che comincia al parco di Capodimonte. C'è una lastra di marmo lesionata sulla facciata della casa del custode, è pericolante. I pompieri intervengono e transennano. Ma la lista delle chiamate al 115  -  come il giorno prima, con il crollo dei calcinacci anche dal palazzo della Prefettura davanti all'ingresso del caffè Gambrinus di via Chiaia  -  inizia con due diverse chiamate per pezzi di pietra che cadono in via San Giovanni Maggiore Pignatelli e in altre vie del centro storico, via San Nicola del Pezzo, via Maddalena, via Filippo Neri. E ancora: vicoletto Donnaregina, corso Garibaldi, cupa Molisso e via dell'Auriga, ma anche via San Gregorio Armeno, che viene chiusa in parte: metà carreggiata è transennata, troppo pericoloso transitare lungo una strada così stretta e a rischio calcinacci. I vigili del fuoco collocano reti di protezione su alcuni edifici della strada, chiusa la bottega dell'artigiano Genny Di Virgilio, protestano lui e i colleghi. È super lavoro per i vigili del fuoco. Che nel primo pomeriggio arrivano in via Bologna per un'altra caduta di calcinacci. Stanno per andare via quando precipita il grande pezzo di frontalino dall'edificio di via Torino. I detriti invadono la strada con un gran fracasso, la signora resta ferita in casa sua e l'auto parcheggiata è inutilizzabile. Mentre in Comune viene battezzata una task force che gestirà gli interventi urgenti in materia di sicurezza urbana. La nuova unità (che in via sperimentale terminerà entro il 31 dicembre), avrà a disposizione 6 milioni. Argomenti crolli 
None Leggi i commenti I commenti dei lettori 
Salvo un improbabile colpo di scena sembra ormai tramontare l'ipotesi che l'attuale Csm, a pochi giorni dalla scadenza del suo mandato, riesca a nominare il nuovo procuratore di Palermo. Dopo la frenata arrivata dal Quirinale, con la lettera con cui la presidenza della Repubblica ha richiamato i consiglieri a provvedere in via prioritaria a coprire i vertici degli uffici giudiziari che sono da più tempo senza titolare,tra i quali non c'è Palermo, si è registrato un nuovo stallo nella Commissione per gli incarichi direttivi del Csm. E anche oggi, come era successo due giorni fa, non sono state inoltrate al ministro della Giustizia le tre proposte alternative per la nomina a procuratore di Palermo di Guido Lo Forte (che oggi guida la procura di Messina), Sergio Lari (ora procuratore di Caltanissetta) e Francesco Lo Voi, (rappresentante italiano a Eurojust). Ormai restano soltanto altre due riunioni di Commissione e l'ultima seduta del plenum, che può provvedere alla nomina solo dopo il parere del ministro della Giustizia, è fissata per il 30 luglio. Tempi che fanno ritenere molto probabile che il posto che sta lasciando il procuratore Francesco Messineo, che va in pensione dal primo agosto per raggiunti limiti di età, resterà senza titolare almeno per un mese intero, considerato che non si sa ancora quando si insedierà il nuovo Csm, non essendo stati ancora eletti dal Parlamento gli otto componenti laici. Argomenti csm procura palermo messineo 
None Leggi i commenti I commenti dei lettori 
