ROMA - Una festa di Santo Stefano con sorpresa nella SuperLega di volley. Cambiano la classifica al vertice proprio a un turno dalla fine del girone di andata. E la griglia per gli ottavi di coppa Italia è tutta in evoluzione. Vince, ma solo al tie break la capolista Modena contro Verona, Un successo utile a conservare il podio più alto in classifica. Terza sconfitta di fila, seconda in campionato per la Lube. I campioni d'Italia cadono a Molfetta nel quinto set di una sfida combattuta. I marchigiani diventano terzi e vengono scavalcati da Trento. Che espugna con facilità il palazzetto di Monza e festeggia l'approdo alla seconda piazza. Sorridono Perugia, facile nel derby umbro in casa dell'Altotevere, Latina di forza su Padova e Piacenza in casa contro Milano. Domenica si torna in campo con sfida clou tra Lube e Modena. Una Modena volley parecchio fallosa dalla linea dei nove metri che sfrutta al meglio le doti dei suoi campioni per riuscire e a evitare la debacle interna contro la Calzedonia. I veneti lavorano bene a muro con la bellezza di sedici block vincenti contro gli otto della capolista. I canarini si aggrappano a Ngapeth (22 punti) e Petric (21 punti) per risolvere i problemi offensivi. Nel gruppo allenato fa Giani serata di grazia per Sander (21 punti), a tratti incontenibile, e Gasparini con 17 punti e tre muri vincenti. Buono il contributo di Deroo (14 punti), ma non determinante per portare a casa il maggior numero di punti possibili. Trento sbanca Monza, con una partita accorta e con poche sbavature, e sale al secondo posto. In evidenza Nemec autore di 16 punti e quattro ace. L'opposto, ben coadiuvato da Kaziyski (13 punti, due muri) e Lanza (12 punti, un ace), consegna al sestetto trentino tre punti d'oro per salire sulla seconda piazza e determinanti per il piazzamento in coppa Italia. Prosegue inesorabile la flessione della Lube Treia. I campioni d'Italia soffrono a Molfetta e cadono sotto i colpi del nuovo arrivato Torres (29 punti, tre muri e un ace). Alla Lube non bastano i quattordici muri e i 20 punti di Parodi, i 15 di Sabbi e i 14 di Kurek. I marchigiani appaiono poco incisivi dalla linea dei nove metri dove non arriva nessun ace, mentre trovano, con quattordici muri, un buon block vincente. Una sconfitta pesante in vista dell'ultima di andata contro Modena. Derby a senso unico in Umbria. La Sir Safety passeggia contro un Altotevere arrendevole. La spinta di Atanasijevic (16 punti, un ace e un muro), la "rinascita" del centrale Buti (12 punti, quattro muri e un ace) e il rientro del palleggiatore De Cecco (buona distribuzione offensiva e il 54 per cento in attacco) alla base del successo. Da sottolineare l'inserimento positivo dal secondo set di capitan Vujevic. Il muro, undici block vincenti degli ospiti contro i quattro dei padroni di casa, è la spinta decisiva. A tenere alto il reparto offensivo anche le schiacciate del tedesco Fromm (14 punti, un muro). In casa Città di Castello poco da recriminare, solo Baroti (14 punti, due muri e un ace) prova a contrastare il predominio di Perugia. Latina si conferma quinta forza della SuperLega grazie al successo interno contro la Tonazzo Padova. La formazione pontina mette in mostra i progressi evidenziati una settimana fa nel successo esterno ai danni dei campioni d'Italia della Lube. Determinante l'apporto offensivo dei Starovic (22 punti, due muri) e Urnaut (21 punti, tre ace e un muro) e il muro di Van De Voorde che realizza 14 punti, quattro muri e un ace. Proprio il muro nel complesso è il fondamentale di riferimento della squadra pontina con nove block vincenti contro i quattro di Padova. I patavini trovano in Quiroga (18 punti, un ace) e Giannotti (19 punti) un valido punto di riferimento. Piacenza raggiunge i quarti di coppa Italia superando in casa la Revivre Milano (fallito il tris di vittorie). La stella della notte di Santo Stefano è senza dubbio il cubano Poey autore di 24 punti (due ace e un muro), aiutato al centro da Alletti (17 punti, due muri e due ace) e il solito Zlatanov con 16 punti (due ace). Le dieci battute vincenti (due sole per Milano) sono l'ago della bilancia di una sfida che gli emiliani vogliono portare a casa a ogni costo. Tra i lombardi buona prestazione di Peter Veres condita da 17 punti, quattro muri e un ace, e Bencz (13 punti). Prezioso, ma non determinante, il contributo a muro di De Togni con sei block vincenti e 11 punti complessivi. Risultati della dodicesima giornata -  Exprivia Molfetta-Lube Treia 3-2, Altotevere Città di Castello-Sir Safety Perugia 0-3, Top Volley Latina-Tonazzo Padova 3-1, Copra Piacenza-Revivre Milano 3-1, Vero Volley Monza-Energy T. I. Diatec Trentino 0-3, Modena Volley-Calzedonia Verona 3-2. Turno di riposo Cmc Ravenna. Classifica  - Modena Volley 29 punti, Diatec Trentino 27, Lube Treia 26, Sir Safety Perugia 24, Top Volley Latina 21, Calzedonia Verona 19, Copra Piacenza 18, Cmc Ravenna 16, Exprivia Molfetta 13, Tonazzo Padova, Altotevere Città di Castello 7, Revivre Milano 6, Vero Volley Monza 3. Argomenti volley superlega Leggi i commenti I commenti dei lettori 
None Leggi i commenti I commenti dei lettori 
ROMA - La giornata di Santo Stefano, la numero 12 del girone di andata, non regala scossoni in vetta alla classifica. Vincono (in maniera netta) sia Milano (in casa con Capo d'Orlando) sia Venezia (a Trento) restando così a braccetto al comando. Dietro tiene il passo Reggio Emilia, insiste Brindisi e resiste Sassari che dopo due supplementari sbanca Varese. Si conferma in un buon momento Avellino che domina il derby con una Caserta che cambia allenatore (esordiva Esposito alla guida della Pasta Reggia) ma non registro allungando pericolosamene la striscia di sconfitte (sono 12 in fila). Nella parte sinistra della classifica, quella che significa Final Eight, resta anche Cremona che aggrava la crisi di Cantù. Coglie un successo importante Bologna, che a Pesaro la spunta allo scadere con una tripla sulla sirena di Ray. GUARDA TUTTI I VIDEO DI SERIE A MILANO E VENEZIA SUL VELLUTO - Tutto facile per le due di testa. Milano lascia a riposo Gentile (schiena) nel +29 con Capo d'Orlando (98-69), partita che non ha praticamente storia e che già alla pausa lunga (51-31) ha detto tutto. Il migliore nelle file dell'EA7 è Brooks (19). La fa diventare una mezza passeggiata anche Venezia, che spegne l'entusiasmo di Trento (93-66) vincendo per l'ottava volta nelle ultime nove giornate (unico ko quello casalingo con Reggio Emilia). La firma sul successo della Reyer - che tira con il 50% da tre (13/26) allungando in maniera decisiva a cavallo dei due tempi - la mette Tomas Ress che a 34 anni si regala una partita da 22 punti (massimo in carriera in A), 9 rimbalzi e 5 stoppate. Il resto è opera di Peric (18) e Goss (17). "L'aria di casa mi ha fatto bene - dice l'ex Siena -. Non avevo mai giocato in regione, quindi per tanti miei amici e parenti questa era la prima occasione di vedermi dal vivo sul parquet. Nonostante l'emozione però l'avevo preparata come sempre, con grande attenzione, studiando pregi e difetti dei miei avversari. E ne è uscita questa serata, in cui ho visto il canestro veramente larghissimo. Contro Reggio ho fatto 0-4 da tre, questa sera 5-6. Questo è il basket". [[ge:rep-locali:repubblica:103780173]] ROMA CROLLA A BRINDISI - Resta a -2 dalla vetta Reggio Emilia che batte Pistoia (71-59) e riparte dopo lo stop di Sassari. Fino al 30' (60-44) non c'è partita o quasi, brava Pistoia a riaprirla (60-53 e 63-56) e la Grisson Bon a chiuderla del tutto con Taylor (19 punti e 10 rimbalzi) e Cinciarini (15+8+4) sugli scudi. Terzo successo di fila (quinto nelle ultime sei giornate) per Brindisi, sempre più a suo agio nei piani alti. Roma non oppone resistenza (20-0 dopo 6' e 30'', 5/29 nel primo tempo con il 17% al tiro) e finisce a -30 (84-54). ''E' il punto più basso della stagione, dobbiamo reagire'' dice a fine gara coach Dalmonte, alle prese con una crisi senza fine (quinto ko nelle ultime sei partite). Servono due supplementari a Varese per assegnare i due punti. Se li prende Sassari (117-113) e il merito è quasi tutto di Sosa, che segna 40 punti (15 nei due overtime) con 10/15 da tre. Altri 30 li mette Dyson e così una Dinamo da 59 triple tentate (23 imbucate) vince la seconda partita consecutiva fermando a tre la striscia vincente di Pozzecco che si rammarica per non aver gestito meglio il finale (+5 a 1'20'' dalla fine dei regolamentari). Non c'è storia nel derby campano, Avellino domina Caserta (105-91) lasciando al palo la Pasta Reggia, in totale confusione dopo l'ennesimo ribaltone in panchina e ferma ancora a quota 0. Non basta la promozione di Esposito a capo allenatore, la Sidigas sbanca il Palamaggiò portando tutto il quintetto in doppia cifra (Gaines 28, Banks 21). Va a Cremona il derby lombardo con Cantù (71-63). La Vanoli domina fino al +18 del 26' (54-36), Cantù si scuote, pareggia con un 20 a 2 ma arriva al finale senza benzina incassando la quinta sconfitta consecutiva. Una tripla sulla sirena di Allan Ray (22) regala a Bologna la vittoria a Pesaro (70-67) e due punti pesanti per la classifica. [[ge:rep-locali:repubblica:103780175]] Openjobmetis Varese - Banco di Sardegna Sassari 113-117 d2ts (21-28, 46-48, 62-66, 86-86, 98-98) Openjobmetis : Rautins 16, Daniel 23, Casella n.e., Robinson 27, Lepri n.e., Diawara 20, Okoye, Deane 5, Callahan 8, Balanzoni n.e., Testa n.e., Eyenga 14. All. Gianmarco Pozzecco. Banco di Sardegna : Logan 7, Sosa 40, Formenti 7, Devecchi, Lawal 19, Chessa 6, Dyson 30, B. Sacchetti 4, Mbodj 2, Vanuzzo n.e., Brooks n.e., Todic 2. All. Romeo Sacchetti. Arbitri : Lamonica, Begnis, Borgioni. Note - Tiri liberi: Openjobmetis 23/27, Banco di Sardegna 18/24. Usciti per 5 falli: Eyenga 38'52", Callahan 40'39", Lawal 42'49", Dyson 46'37", Deane 49'50". Tecnico a Sosa 11'56". Tiri da tre Openjobmetis 8/24, Banco di Sardegna 5/23. Rimbalzi Openjobmetis 52, Banco di Sardegna 48. Spettatori: 4.932 per un incasso di 81.748 euro. Dolomiti Energia Trento-Umana Reyer Venezia 66-93 (22-26, 43-55, 55-71) Dolomiti Energia : Forray 4, Grant 4, Mitchell 25, Pascolo 4, Owens 9, Sanders 7, Spanghero 7, Baldi Rossi 6, Armwood, Flaccadori ne. All: Buscaglia. Umana : Stone 6, Peric 18, Goss 17, Viggiano 10, Ortner 2, Ress 22, Ruzzier 3, Nelson 5, Dulkys 8, Ceron, Zucca 2. All: Recalcati. Arbitri : Lanzarini, Vicino e Weidmann. Note - tiri liberi: Trento 11/16 ,Venezia 8/10. Tiri da tre punti: Trento 7/21,Venezia 13/26. Rimbalzi: Trento 33, Venezia 34. Uscite per cinque falli: nessuno. Spettatori: 4.000 Consultinvest Pesaro-Granarolo Bologna 67-70 (9-18, 23-36, 47-52) Pesaro : Ross19, Basile, Gaines 5, Musso 17, Raspino 2, Williams, Judge 13, Crow 2, Reddic 9. N.e. Tortù. All. Dell'Agnello. Bologna : White 15, Cuccarolo, Gaddy, Imbrò 6, Fontecchio 2, Mazzola 7, Benetti, Hazell 10, Gilchrist 8, Ray 22. N.e. Tassinari. All. Valli. Arbitri : Sabetta, Bartoli, Di Francesco. Note - tiri da 2 punti: Pesaro 21/42, Bologna 17/51, tiri da 3 punti: Pesaro 4/21, Bologna 8/19, tiri liberi: Pesaro 13/18, Bologna 12/16. Rimbalzi: Pesaro 36, Bologna 47. Nessuno uscito per 5 falli. Spettatori 4.415, incasso 42.155 euro. Pasta Reggia Caserta-Sidigas Avellino 91-105 (19-31, 44-61, 65-82) Pasta Reggia Caserta : Mordente 5, Young 13, Antonutti 18, Capin 12, Vitali 9, Tommasini 3, Michelori 2, Moore 5, Tessitori 11, Scott 7, Ivanov 6. All. Esposito. Sidigas Avellino : Anosike 14, Gaines 28, Cadougan, Gioia, Hanga 18, Banks 21, Cavaliero 2, Cortese, Trasolini 5, Severini, Lechthaler, Harper 17. All. Vitucci. Arbitri : Chiari, Baldini, Morelli. Note - tiri da due: Caserta 18/37, Avellino 34/41. Tiri da tre: Caserta 13/31, Avellino 7/20. Tiri liberi: Caserta 16/22, Avellino 16/19. Rimbalzi: Caserta 34, Avellino 24. Falli: Caserta 18, Avellino 21. Spettatori: 4.178 per un incasso di 35.702,00 euro. Grissin Bon Reggio Emilia- Giorgio Tesi Pistoia 71-59 (25-14, -27, 60-44) Reggio Emilia : Mussini, Polonara 7, Della Valle 4, Taylor 19, Pechacek, Pini, Cervi 4, Silins 9, Diener 13, Cinciarini A. 15. All.: Menetti. Pistoia : Brown 11, Cinciarini D. 16, Williams 16, Moretti D., Milbourne 4, Filloy 4, Amoroso 7, Magro 1, Hall. Ne.: Mastellari, Severini e Bianchi. All.: Moretti P. Arbitri : Dino Seghetti, Gianluca Sardella, Gabriele Bettini Note : spettatori 3500. Tiri da 3: Reggio Emilia 5/25, Pistoia 5/18; tiri liberi: Grissin Bon 18/21, Giorgio Tesi 8/11. Usciti per 5 falli: Cervi. EA7 Milano-Upea Capo d'Orlando 98-69 (27-21, 51-31, 71-44) EA7 Milano : Ragland 12, Brooks 19, Gigli 4, Cerella 4, Melli 12, Meacham 5, Kleiza 8, Fumagalli, Villa 3, James 6, Samuels 11, Moss 14. All.: Banchi. Upea Capo d'Orlando : Archie 8, Freeman 13, Hunt 2, Basile, Soragna 8, Cochran 8, Burgess 5, Henry 25, Bianconi, Strati. All.: Griccioli. Arbitri : Mattioli, Rossi, Lo Guzzo. Note - Tiri liberi: EA7 7/9, Upea 6/9. Tiri da 3 punti: EA7 13/28, Upea 11/28. Rimbalzi: EA7 45, Upea 29. Usciti per 5 falli: nessuno. Falli tecnici: nessuno. Falli antisportivi: nessuno. Spettatori: 11.200. Enel Brindisi-Acea Roma 84-54 (20-9, 45-24; 61-39) Brindisi : Pullen 25, Harper 9, James 9, Bulleri, Cournooh 5, Di Salvatore, Denmon 10, Zerini 3, Calò, Turner 2,  Mays 17, Eric 4. All. Bucchi. Roma : Ejim 6, Triche 3, Jones 11, D'Ercole 6, Sandri, De Zeeuw 8, Kushev, Reali, Gibson 14, Stipcevic 6, Morgan, Pullazi. All. Dalmonte. Arbitri : Sahin, Filippini, Attard. Note - tiri da 3: Brindisi 10/30; Roma 9/38. Tiri liberi: Brindisi 14/22; Roma 15/18; Rimbalzi: Brindisi 52; Roma 28. Usciti per 5 falli: nessuno. Vanoli Cremona-Acqua Vitasbella Cantù 71-63 (21-17, 40-29, 56-43) Cremona :  Hayes 2, Gazzotti 4, Vitali 11, Mian 4, Campani 6, Ferguson 6, Mei, Clark 17, Cusin 13, Bell 8. All. Pancotto. Cantù : Johnson-Odom 7, Feldeine 9, Abass 2, Bloise, Laganà, Maspero, Jones 14, Shermadini, Hollis 6, Buva, Gentile 7, Williams 18. All. Sacripanti. Note : Cremona da tre 6/21, Cantù 2/18, liberi Cremona 13/18, Cantù 15/18. Rimbalzi Cremona 36, Cantù 38. Uscito per 5 falli Willians. Spettatori 3.100. Argomenti basket serie a Leggi i commenti I commenti dei lettori 
NEW YORK - Chiusura in positivo per Wall Street, con il Dow Jones e lo S&P 500 che aggiornano i record. Il Dow Jones sale dello 0,14% a 18.055,57 punti, il Nasdaq avanza dello 0,70% a 4.806,86 punti mentre lo S&P 500 mette a segno un progresso dello 0,33% a 2.088,77 punti. Per quanto riguarda le valute: l'euro è a 1,2178 dollari, ai minimi da quasi tre anni. La moneta statunitense è scambiata a 120,39 yen, 0,98780 franchi svizzeri e 0,64288 sterline. A differenza di quelle europee, la borsa americana resta aperta il 26 dicembre anche se gli scambi sono molto ridotti. Il petrolio chiude in netto calo. Molto basso il volume degli scambi. Il Light crude al Nymex cede 1,11 dollari a 54,74 dollari e il Brent arretra di 79 cent a 59,45 dollari. Argomenti borsa wall street euro dollaro dow jones nasdaq 
None Leggi i commenti I commenti dei lettori 
Una busta contenente degli inquietanti auguri natalizi, perché accompagnati da una cartuccia calibro 12, è stata inviata alla famiglia del sindaco di Porto Empedocle, nonchè deputato regionale, Calogero Firetto. Sulla vicenda stanno indagando i carabinieri che hanno avviato le analisi sulla busta, sulla scritta e sulla cartuccia, intercettati all'ufficio postale. Già tre volte Firetto ha ricevuto minacce. ''Al collega Lillo Firetto va la piena solidarietà mia personale e del gruppo dell'Udc all'Ars''. Lo dice Mimmo Turano, presidente del gruppo parlamentare dell'Unione di Centro all'Ars. ''Siamo di fronte ad un episodio inquietante che va a turbare giorni che dovrebbero essere sereni per tutti. Ci auguriamo si faccia presto piena luce su quanto accaduto. Siamo certi - aggiunge- che tutto questo non fermerà l'impegno di Lillo Firetto e la sua azione amministrativa''. Dice il deputato nazionale e vice coordinatore regionale di Forza Italia, Riccardo Gallo: "Spiace purtroppo rilevare come ancora amministratori ed esponenti politici siano nel mirino di atti vili e codardi da parte di coloro che tramano nell'ombra e si nascondono dietro le minacce anonime. A Lillo Firetto solidarietà e incoraggiamento a mantenere e proseguire con lo stesso slancio il proprio impegno amministrativo e politico". Argomenti porto empedocle sindaco intimidazione proiettile 
Anche i cinesi tra i turisti di Santo Stefano a Torino. La coppia è stata immortalata in via Roma, accanto al gazebo di Turismo Torino, e si spera che rappresenti l'avanguardia delle migliaia di visitatori che arriveranno dal lontano Oriente per il 2015 e per l'Expo di Milano, soggiornando però all'ombra della Mole. Nell'ultimo anno e mezzo il Comune e l'Ente di promozione del turismo hanno lavorato molto sulla Cina, contattando tour operator specializzati, formando il personale con corsi  mirati su gusti, tradizioni e buone maniere legate ai "nuovi" visitatori. E i risultati, vista la coppia che passeggia nella via Roma pedonale, si iniziano a vedere. I commenti da parte dei due? "Positivi - dicono al gazebo di Turismo Torino - gli abbiamo fornito consigli su cosa vedere". Ed è stata apprezzata la brochure in lingua. Nel 2014 i turisti cinesi a Torino sono stati 3 mila, nel 2015 si spera almeno di raddoppiare. 
None Leggi i commenti I commenti dei lettori 
None Leggi i commenti I commenti dei lettori 
