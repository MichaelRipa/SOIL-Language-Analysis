ROMA - Un irriconoscibile Germania cade in Polonia e conferma le difficoltà emerse dopo la vittoria della Coppa del mondo in Brasile. I polacchi del ct Nawalka superano 2-0 i tedeschi grazie ai gol di Milik e di Mila: a Varsavia è un risultato storico, mai prima d'ora la Polonia aveva battuto i tedeschi (12 sconfitte e sei pareggi nei 18 precedenti). Pareggiano l’Albania (1-1 interno contro la Danimarca) di De Biasi e la Grecia di Ranieri (stesso risultato in Finlandia). Pogba in gol nel 2-1 della Francia al Portogallo, dove delude Cristiano Ronaldo. QUALIFICAZIONE DIFFICILE - Nel match valido per il girone D, dunque, la squadra di Loew esce sconfitta per 2-0 dalla Polonia dopo che per quasi un’ora aveva dominato, fallendo piu’ di un’occasione per andare in vantaggio. Sono invece i padroni di casa Al 6′ della ripresa ad andare in vantaggio con Milik che, ben lanciato da Piszczek, di testa anticipa Neuer in uscita spedendo la palla all’angolino basso di sinistra. Inutili in tentativi dei tedeschi di pareggiare. Al 43′ arriva anche il raddoppio polacco con Mila. Polonia in testa al girone a punteggio pieno insieme all’Irlanda. Germania che resta ferma a 3. Adesso la Polonia vola in testa al girone D a punteggio pieno a 6 punti insieme all’Irlanda (7-0 a Gibilterra). Per i ragazzi del ct Loew suonano dunque i primi campanelli d’allarme: la strada per Euro 2016 è in salita e la bella squadra che ha trionfato in Brasile appena 3 mesi fa sembra un lontano ricordo. PAREGGI PER DE BIASI E RANIERI - Bicchiere mezzo pieno per l’Albania di Gianni de Biasi. La sua nazionale conquista un bel punto, pareggiando in casa 1-1 contro la Danimarca. Le due squadre comandano ora il girone I con 4 punti, ma per l’ex tecnico del Modena c’è rammarico di essere stato in vantaggio fino a dieci minuti dalla fine (vantaggio di Lenjani al 38′), quando poi è arrivato il pari definitivo di Vibe all’81. Pareggio contro la Finlandia e primo punto sulla panchina della Grecia per Claudio Ranieri. Ellenici in vantaggio con Karelis al 24′, pareggio al 55′ con Hurme. In campo tutta la partita gli “italiani” Karnezis, Manolas, Torosidis e Tachtsidis, mentre il veronese Moras è entrato al 70′. FRANCIA OK, POGBA IN GOL - Amichevole di lusso a Parigi tra Francia e Portogallo. Les Bleus di Didier Deschamps hanno la meglio sul Portogallo di Cristiano Ronaldo che, anche in questa occasione non riesce ad essere decisivo: a nulla serve l'esordio in panchina di Fernando Santos. Stade de France subito in festa per il vantaggio dei propri beniamini dopo soli 3′. Griezmann dalla sinistra mette al centro per Sagna che prova la conclusione sul secondo palo. Rui Patricio prova la parata a terra respinge su Benzema che deve solo mettere la palla dentro la porta. Nella ripresa, al 16′ buona occasione per i lusitani con Nani lanciato a rete che perde la possibilita’ del tiro all’ingresso dell’area ma serve con un pregevole tacco Danny che scivola al momento della conclusione. Ma sono i Bleus a raddoppiare al 24′ con lo juventino Pogba che riceve al centro il preciso passaggio di Evra dall’out sinistro. Alla mezzora termina la partita di Cristiano Ronaldo. Al suo posto Joao Mario, bravo a conquistare subito un rigore che Quaresma realizza. Ma e’ troppo tardi , vince la Francia ed anche con pieno merito. GLI ALTRI RISULTATI - Sonora vittoria dell’Irlanda contro Gibilterra, che subisce un altro 0-7 dopo quello nel match inaugurale contro la Polonia. Mattatore della serata l’eterno Robbie Keane, autore di una tripletta. Vince in casa la Scozia 1-0 contro la Georgia, decisivo un autogol di Khubutia al 28′ del primo tempo. Pareggi 1-1 tra Armenia e Serbia (vantaggio dei padroni di casa con Arzumanyan, pari in extremis con Tosic) e tra Romania e Ungheria (Dzsudzsak risponde a Rusescu). Infine, l’Irlanda del Nord supera 2-0 le Isole Far Oer (in gol McAuley e l’ex palermitano Lafferty), confermandosi una bella sorpresa, volando in testa solitaria al girone F. Argomenti qualificazioni euro 2016 nazionale polonia nazionale germania calcio estero Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO - L'Italia del volley si ferma sul più bello. Nella semifinale mondiale le azzurre vengono superata dalla Cina 1-3 (21-25, 20-25, 25-20, 28-30) e domenica alle 17.30 giocheranno contro il Brasile (sconfitto dagli Usa 3-0) la cosiddetta "finalina" valida per la medaglia di bronzo. Invece alle ore 20 Stati Uniti e Cina si contenderanno il titolo iridato. Pronostico sovvertito in entrambe le gare e finale mondiale quasi a sorpresa. Nel gruppo azzurro c'è tanta amarezza. L'Italia entra nel vivo del match forse troppo tardi, in avvio si vede una squadra contratta che paga il fatto di essere scesa in campo per la prima volta con i favori del pronostico. Quando si sveglia, soprattutto con servizio (dieci ace azzurri e due cinesi) e muro (14 per le asiatiche e dieci per l'Italia), è ormai sotto di due set e la rimonta appare subito ardua. Merito di una Cina che oltre ad attaccare bene, difende in maniera stratosferica costringendo le nostre attaccanti ad azioni ripetute e prolungate e sfodera un muro di qualità e quantità a cominciare dai primi due set. LA CRONACA DELLA PARTITA E per permettere maggiori soluzioni offensive il ct Bonitta trova, nel terzo set, la chiave del successo con l'ingresso sotto rete di entrambe gli opposti, Diouf (cinque ace) e Centoni che chiudono con 15 punti a testa. Come se un allenatore di calcio schierasse quattro punte per tentare il tutto per tutto, per intenderci. Inevitabile pagare qualcosa in ricezione, la mossa tattica comunque è azzeccata perché riapre il match, ma non completa la rimonta al termine di un quarto da set dal finale spettacolare. Punto di riferimento costante, sia in ricezione che in fase offensiva e in qualsiasi formazione schierata, è Antonella Del Core con 16 punti (due muri e due ace) e quasi il cinquanta per cento in attacco. Al centro Chirichella quando viene chiamata in causa risponde presente con 9 punti, due muri e un ace. Al suo fianco si alternano Arrighetti e Folie. [[ge:rep-locali:repubblica:97890492]] Il gioco della Cina, proprio nella serata più importante, trova una giovane interprete al centro capace di creare problemi all'Italia per tutta la partita. Si chiama Yuan e chiude con 16 punti, cinque muri e un incredibile 11 su 17 in attacco. Per il resto, sempre in attacco, monologo della Zhu con 32 punti. Entrambe imbeccate da una precisa Wei. Mentre per quanto riguarda la difesa una prestazione collettiva da stropicciarsi gli occhi. Deluso ma orgoglioso del suo gruppo il ct Marco Bonitta: "Sapevamo che la loro centrale era un'arma importante, noi abbiamo avuto qualche problema a mettere giù le palle di contrattacco. Ci abbiamo provato. Nei primi due set facevamo veramente tanta fatica: loro attaccavano e difendevano e noi non siamo riusciti a incidere alla battuta. Ho anche sbilanciato la squadra con il doppio opposto ma è stato un tentativo vista la prestazione della Cina in difesa. Grazie a tutto il pubblico che è stato sempre con noi. Grazie lo stesso. Ora il Brasile per il bronzo, dobbiamo cercare di resettare quello che è successo stasera. Giusto essere tristi per cinque minuti, ma il Mondiale ancora non è finito". [[ge:rep-locali:repubblica:97900361]] Nel primo set si vede un'Italia contratta che sente troppo l'emozione. La Cina mette subito in difficoltà la squadra azzurra con un super muro. In evidenza Yuan. La reazione arriva dalla spinta offensiva di Centoni e da qualche giocata di Del Core (avvio in sordina ed entrata nel match più tardi). Ma la poca incisività al servizio diventa il punto debole. La rimonta non riesce e la Cina porta casa il parziale in scioltezza. Le centrali cinesi fanno la differenza anche nel secondo set l'Italia appare in difficoltà. La squadra di Lang Ping scappa via grazie alla difesa che non lascia cadere a terra nessun pallone. Allora Bonitta pesca in panchina: cambio in regia con Ferretti per Lo Bianco e spazio al centro per Folie. Si vede pure Diouf. Le azzurre non decollano (Costagrande attacca solo con il venti per cento) e subiscono la verve agonistica della giovane centrale cinese Yuan. Finale di set scontato e Italia brutta. L'invenzione di Bonitta riapre la partita. L'Italia comincia il terzo set con il doppio opposto, Centoni e Diouf, in campo e con  il ritorno di Eleonora Lo Bianco. Per mantenere il break di vantaggio accumulato a tratti si rivedono Ferretti e Costagrande. I due fondamentali che ci hanno sempre sostenuto, battuta e muro, sono tornati "amici". Una bordata di Diouf riapre il match. Quarto set spettacolare, iniziato sulla falsa riga del precedente, con Italia e Cina che giocano entrambe una buona pallavolo. Nella seconda parte del parziale sono le asiatiche a prendere in mano la situazione. Il ct Bonitta alterna spesso le atlete in campo per cercare la rimonta. Il servizio e la potenza di Valentina Diouf e l'immensa Antonella del Core compiono il miracolo che non si completa per poco. Il finale entrerà nella storia della pallavolo con la Cina che chiude al quinto match point. La sorpresa delle semifinali sono gli Stati Uniti, soprattutto per come matura la vittoria delle atlete americane su un Brasile, irriconoscibile travolto 3-0 (25-18, 29-27, 25-20) dalle ragazze di Kiraly. Arrivate in Italia da favorite, le brasiliane, oro olimpico in carica, allungano la tradizione negativa che non le ha mai viste in cima al mondo. Le statunitensi, guidate da Jordan Larson-Burbach, 15 punti, prendono la loro rivincita dopo la sconfitta 3-1 nella finale delle olimpiadi di Londra. Italia-Cina 1-3 (21-25 20-25 25-20 28-30) Italia : Del Core 16, Chirichella 9, Centoni 15, Costagrande 8, Arrighetti 5, Lo Bianco 1, De Gennaro (L). Ferretti, Diouf 15, Bosetti C., Folie 4. Non entrate: Piccinini. All. Bonitta. Cina : Hui 12, Yang J. 8, Wei 2, Zhu 32, Yuan 16, Zeng 8, Shan (L), Wang, Yang F., Shen. Non entrate: Chen (L), Liu. All. Lang Ping. Arbitri : Tano (Jpn) e Cespedes (Dom) Note - Spettatori: 12600. Durata set: 26, 27, 27, 37. Italia: bs 12, a 10, mv 10, er 10. Cina: bs 12, a 2, mv 14, er 9. Argomenti italvolley donne volley donne volley mondiali donne 2014 Leggi i commenti I commenti dei lettori 
DOMENICA 12 Cielo : al mattino nuvoloso con possibili rovesci localmente intensi su Centro e Levante; pausa più soleggiata a metà giornata specie lato costa; aumento della nuvolosità da Ponente nel pomeriggio con precipitazioni moderate entro la serata. Venti : da Est-Sud Est attorno ai 10-15 nodi; possibili rinforzi dal pomeriggio specie sui capi e al largo del Golfo di Genova. Mare : da poco mosso a mosso, moto ondoso in aumento dalla serata al largo. Temperature : stazionarie, al più qualche locale diminuzione delle minime. L'ARCHIVIO DELLE VIDEOPREVISIONI LUNEDI' 13 Cielo :    molto nuvoloso con piogge e forti temporali a iniziare dal settore centrale, in estensione dal mattino a Tigullio e poi allo Spezzino; miglioramento dal pomeriggio a partire dall'Imperiese; in serata residua instabilità solo nell'entroterra di Levante. Venti : tra Sud e Sud Est tesi fino al mattino; successiva rotazione a Sud Ovest e rinforzo oltre i 20 nodi su Capo Mele e al largo. Mare : da mosso a molto mosso per onda lunga da Sud-Sud Est, in rotazione a Libeccio dal pomeriggio. Temperature : in calo, specie nelle zone con instabilità. MARTEDI' 14 Cielo :  tra poco nuvoloso e nuvoloso con residui fenomeni al mattino a Levante. Temperature : in ulteriore calo. Mare : mosso. Vento : Libeccio in attenuazione. ------------------------------------------------ Previsioni   di Daniele Laiosa per l'Associazione ligure di Meteorologia   (www.centrometeoligure.it) - Videoprevisioni di Francesco La Spina Argomenti meteo genova meteo liguria tempo genova tempo liguria temporali genova associazione ligure di meteorologia 
CREMONA - L’Olimpia Milano inizia la nuova stagione così come l’aveva finita: vincendo. I ragazzi di coach Banchi passano a Cremona, battendo la Vanoli 68-61. Grande prestazione di Samardo Samuels, autore di 22 punti. Per i padroni di casa non bastano i 18 punti di Ferguson e 14 di Clark. [[ge:rep-locali:repubblica:97913591]] DECISIVO IL TERZO QUARTO – La squadra di Banchi gioca a strappi e riesce così a portare a casa i primi 2 punti in classifica. Dopo un primo quarto brillante Milano rallenta e Cremona rientra nella partita passando addirittura in vantaggio al 5′ del secondo quarto con un gioco da tre punti Hayes che firma il 21-20. All’intervallo il punteggio è 26-30 per i campioni d’Italia. Decisivo il terzo quarto, quando L’Armani cresce ancora nel e questa volta scava il solco definitivo chiudendo il terzo parziale avanti 54-40. Nonostante qualche disattenzione finale, nell’ultimo quarto la squadra di Banchi gestisce la gara senza altri rischi fino al 68-61 finale. Vanoli Cremona-EA7 Milano 61-68 (10-16, 26-30, 40-54) CREMONA: Hayes 11, Gazzotti 3, Mian ne, Pisacane ne, Campani 4, Ferguson 18, Mei, Poscic 2, Clark 14, Bell 9. All.: Pancotto. MILANO: Ragland 10, Brooks 7, Gentile 9, Gigli ne, Cerella, Melli, Meacham 2, Kleiza 13, Toffali ne, James, Samuels 22, Moss 5. All.: Banchi. Arbitri: Taurino, Biggi, Morelli. NOTE: tiri da tre punti, Cremona 5/14 e Milano 5/21. Tiri liberi: Cremona 14/19, Milano 5/10. Rimbalzi: Cremona 27, Milano 36. Fallo tecnico a Kleiza al 7′ del secondo quarto. Kleiza uscito per 5 falli al 39′. Spettatori circa 3000. Argomenti basket basket serie a cremona basket olimpia milano Leggi i commenti I commenti dei lettori 
PORDENONE - Ha dimenticato di allegare la fotocopia della carta d'identità nella domanda di un appalto: per questo motivo, che ha portato la sua offerta a essere esclusa, un imprenditore di 59 anni di Pordenone si è suicidato. Giovanni Scrizzi è stato trovato morto oggi pomeriggio a Cordenons, sul greto del fiume Meduna. Il cadavere dell'uomo giaceva all'interno della propria auto: i  congiunti avevano lanciato l'allarme giovedì pomeriggio e da allora  anche le forze dell'ordine avevano iniziato le ricerche. Secondo quanto avrebbe riferito agli amici prima di sparire nel nulla, l'uomo non riusciva a darsi pace per la motivazione che aveva portato il Comune ad escluderlo dalla gara per la gestione del Caffè Letterario, che conduceva da 12 anni. Gli uffici municipali, non essendo stati rispettati i termini del bando, non hanno potuto che estrometterlo dalla graduatoria, senza nemmeno poter prendere in considerazione l'offerta economica e culturale presentata da Scrizzi. Il Caffè Letterario, di proprietà del Comune, è da anni un punto di riferimento per l'attività culturale di Pordenone. Argomenti pordenone suicidi 
ROMA - Tre match equilibrati ed un quarto un po' meno, ma quest'anno per Prato sarà davvero dura. Viadana ha vinto a Padova (27-24), per il Petrarca sono due sconfitte consecutive ma sempre lottando fino all'ultimo. Decide un calcio finale di McKinley, che come il francese Cazenave usa gli speciali goggles glass per proteggere gli occhi. I padovani segnano 3 mete contro 2 ma non basta. Impressionante vittoria di San Donà su di un Rovigo che ricade nell'insostenibile leggerezza costatagli così cara in passato: i Bersaglieri cedono (19-15) al termine di un match teso ed aggressivo risolto da una punizione di Cornwell, il bel successo nella domenica dei derby è già un ricordo. La Lazio regola nella ripresa l'Aquila superandola per 26-18, ma la meta più bella le due squadre la segnano allo scadere, mandando un segnale di solidarietà a Genova colpita dall'alluvione. Il primo tempo si era chiuso in parità ma gli aquilani erano in fuga con Lofrese, poi Gerber sul finale ha centrato due belle punizioni. Facile la vittoria di Mogliano sui Cavalieri Prato (12-50), sette mete a due e partita già chiusa nei primi 40 minuti. Domenica Calvisano ospita le Fiamme Oro in un match che vale il primato in classifica. Risultati: Lazio-L'Aquila 26-18 San Donà-Rovigo 19-15 Petrarca Padova-Viadana 24-27 I Cavalieri Prato-Mogliano 12-50 Calvisano-Fiamme Oro Classifica: Viadana 8 punti, Mogliano 7, San Donà 6, Fiamme Oro, Calvisano, Rovigo, Lazio 5, Petrarca 2, L'Aquila e Prato 0. Argomenti rugby Leggi i commenti I commenti dei lettori 
