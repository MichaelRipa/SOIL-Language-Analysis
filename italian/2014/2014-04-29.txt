MILANO - Dai dirigenti di Telecom Italia un contributo a favore dei lavoratori in solidarietà. E' quanto prevede un accordo sottoscritto dal Coordinamento delle rappresentanze sindacali aziendali dei dirigenti e dall'azienda: modificando temporaneamente alcuni istituti contrattuali - spiega una nota - deriveranno risorse economiche stimate in circa 4 milioni di euro, a cui si andranno ad aggiungere altri 4 resi disponibili dall'azienda da recuperi di produttività. Il totale di oltre 8 milioni andrà ad alimentare le posizioni contributive dei lavoratori in solidarietà iscritti ai Fondi Pensione Chiusi; ai non iscritti a tali Fondi sarà corrisposto un equivalente importo una tantum in busta paga, al lordo di imposte e contributi. Questo per compensare l'integrazione salariale che per il 2014 è stata ridotta dalla legge di Stabilità dall'80 al 70%. L'accordo individua gli strumenti attraverso cui saranno realizzati i risparmi, prevedendo la riduzione del tempo di lavoro con riproporzionamento della retribuzione (a valere per il periodo dal 23 aprile 2014 al 30 aprile 2015) nella misura di tre giorni per i dirigenti il cui trattamento economico complessivo lordo e' pari al minimo contrattuale di garanzia e di sei giorni per gli altri; la maturazione dell'importo aggiuntivo per rimborso spese non documentabili - previsto nel Ccnl per i dirigenti di aziende produttrici di beni e servizi - solo nel caso di pernottamento nella località di trasferta; la spettanza - per l'anno 2014 - di trenta giorni di ferie (anzichè trentacinque) per i dirigenti che abbiano, al 1 giugno 2014, un residuo relativo ad anni precedenti. Argomenti solidarietà telecom 
MONACO DI BAVIERA - "Da quando sono sui campi di calcio ho avuto diversi colpi duri, e questo è uno di loro. Quando si gioca male non c'è altro da dire. C'è solo una spiegazione di semplice calcio in questa sconfitta", ha detto Guardiola nel dopo partita. "Abbiamo preso un grande schiaffo": non usa giri di parole Franck Ribery nel commentare la batosta (0-4) del Bayern in casa contro il Real che nega ai bavaresi la terza finale continentale consecutiva. "Negli spogliatoi nessuno parlava - spiega il francese a fine partita - Abbiamo fatto degli errori e quando prendi due gol su due tiri in porta poi diventa difficile, succede. Quando si vince, si è felici insieme, quando si perde, dobbiamo fare altrettanto e stare uniti. Ci sono ancora una finale di Coppa (di Germania, ndr)". Poi Ribery ammette che nel corso del match "c'è stata tensione, nervosismo. Sì, ho dato uno schiaffo (a Carvajal, ndr), ma non mi pento della mia azione, anche lui mi ha dato uno schiaffo". LAHM: "DELUSIONE ENORME, MA NIENTE DRAMMI" - "Peccato ma niente drammi": il capitano del Bayern Monaco, Philipp Lahm, è sconsolato. "Avevamo preparato bene la partita, ma ci è mancata attenzione in due situazioni con palla da faermo, lasciando troppo spazio. Questa eliminazione è un'enorme delusione ma non può cancellare quanto di buono fatto negli ultimi due anni". Argomenti champions league bayern monaco franck ribery philipp lahm Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MONACO DI BAVIERA - "E' stata la miglior partita del mio Real". Carlo Ancelotti si gode il trionfo del suo Real Madrid all'Allianz Arena: ''Abbiamo disputato la partita perfetta. Il risultato è stato sorprendente ma ci può stare quanto tutto riesce così bene. Abbiamo giocato al meglio delle nostra possibilita', con equilibrio, in attacco e in difesa. Sono contento soprattutto perché era importante per questo club arrivare in finale di Champions dopo 3 semifinali. Ho ucciso il Tiki Taka? No, il football non muore mai". [[ge:rep-locali:repubblica:84817589]] DISPIACE PER GIALLO A ALONSO - A Lisbona mancherà una pedina fondamentale come Xabi Alonso che, diffidato, si è fatto ammonire. Ancelotti recrimina:"Il giallo a Xabi Alonso non c'era. Ci spiace, cercheremo di vincere anche per lui. Potevo togliere prima Sergio Ramos che era anche lui in diffida? La partita sul 3-0 era indirizzata, ma non era finita. Io ho perso una finale dopo essere stato in vantaggio 3-0.... (Milan-Liverpool, ndr)''. CHELSEA E ATLETICO PARI SONO - Sull'avversario da incontrare in finale, il tecnico emiliano non si sbilancia: ''Il Chelsea è una squadra con grande esperienza, l'Atletico una squadra con grande entusiasmo. Chiunque sia ce la giocheremo. La squadra sta bene fisicamente ora giochiamoci il finale di campionato e la finale di Champions". Argomenti champions league carlo ancelotti real madrid Leggi i commenti I commenti dei lettori 
None Leggi i commenti I commenti dei lettori 
MONACO DI BAVIERA – Chissà se lassù in cielo non sorrida compiaciuto anche Vujadin Boskov. Il Real Madrid onora nel miglior di modi la memoria dell’allenatore che 35 anni fa lo trascinò alla vittoria della Liga e di due coppe di Spagna trionfando per 4-0 all’Allianz Arena. Un poker clamoroso che mette fine all’egemonia europea del Bayern e porta a un passo dalla realtà il sogno delle merengues di alzare la decima Coppa dei Campioni. [[ge:rep-locali:repubblica:84817589]] LA VITTORIA DI ANCELOTTI – E’ stata la vittoria di Carlo Ancelotti. Ha dominato in ogni mossa il duello a scacchi con Guardiola, evidenziando tutti i limiti del tiki-taka del catalano quando la sua squadra non è al 100% della condizione. Al di là dei meriti tattici del tecnico emiliano, non va comunque dimenticato l’uomo in più del Real in una serata che passerà alla storia: Sergio Ramos. Il centrale della Spagna, sicuramente non tra i più attesi nella sfida delle stelle, ha vestito i panni di Ronaldo e con una doppietta in 4’ da grande centravanti ha, in pratica, chiuso il confronto dopo appena 20’. Poi ha restituito i panni al più noto compagno che, con un’altra doppietta, ha completato il trionfo, togliendosi la soddisfazione di toccare quota 250 gol in ‘camiseta blanca’ e 16 in questa edizione di Champions (nuovo record, battuti Messi e Altafini). BAYERN FUORI CONDIZIONE – Guardiola fallisce l’obiettivo più importante della stagione e fa mea culpa: "Abbiamo giocato davvero male, non ci sono altre ragioni. E' un duro colpo". Forse ha sbagliato schierare un undici troppo sbilanciato, forse avrebbe fatto meglio a partire con Javi Martinez titolare. Ma la sensazione è che qualunque modulo o uomo avesse scelto stasera avrebbe perso. Il Bayern è arrivato al penultimo atto della stagione a corto di fiato. Ora farà bene a recuperare le energie nervose se non vorrà fallire l’ultimo grande appuntamento, la finale di Coppa di Germania che, comunque, andrebbe a completare un tris di vittorie (dopo la Supercoppa Europea e la Bundesliga) più che dignitoso. GUARDIOLA SCEGLIE UN MODULO ULTRAOFFENSIVO – Per cercare di ribaltare il risultato, l’ex tecnico del Barcellona ha deciso di proporre una formazione ultra-offensiva con Muller a completare la linea dei trequartisti dietro a Mandzukic e Lahm di nuovo a destra al posto di Rafinha. Ancelotti ha risposto per le rime, facendo tornare dal 1’ in attacco Bale con Di Maria sacrificato di nuovo nel ruolo di intermedio. REAL AGGRESSIVO FIN DALL’INIZIO – Al naturale atteggiamento aggressivo dei tedeschi il Real ha replicato con un atteggiamento molto meno passivo dell’andata, ovvero con una difesa pressing alta, sempre pronta a ripartire. I bavaresi hanno sofferto, non sono riusciti a dare ritmo e geometria alla propria manovra e hanno prestato il fianco alle controffensive degli ospiti. La prima avvisaglia per Neuer è arrivata da un lancio lungo per Benzema che lo ha costretto a uscire di testa fuori area: sulla palla è arrivato Bale che di controbalzo ha calciato alto a porta sguarnita. RAMOS, DOPPIETTA DA LEGGENDA – Il Real si è gasato e alla seconda occasione è passato (16’) sfruttando la grande capacità aera dei suoi colpitori: su un angolo dalla destra di Modric, Sergio Ramos ha sfruttato un velo di Ronaldo e con un magnifico terzo tempo ha schiacciato in rete di testa. Non pago, il centrale della Spagna si è ripetuto quasi in fotocopia 4 dopo: su una punizione-cross dalla trequarti destra di Di Maria si è fatto trovare al posto giusto su un prolungamento di nuca di Pepe e in tuffo di testa ha di nuovo battuto Neuer. RONALDO CALA IL TRIS… – Al Bayern è crollato il mondo sotto ai piedi e, al 34’, ha incassato in contropiede l’inevitabile 0-3. Protagonista è stato Bale che, dopo aver recuperato palla al proprio limite dell’area, ha fatto ripartire l’azione, si è proposto in verticale per il lancio di Di Maria e ha smarcato poi solo in area Ronaldo che ha comodamente battuto Neuer da pochi passi. [[ge:rep-locali:repubblica:84821957]] …E POI CONFEZIONA IL POKER – Nella ripresa il Real si è limitato a far sfogare i tedeschi che, per la verità poco convinti, hanno sfiorato il gol della bandiera solo con alcune conclusioni da fuori di Alaba, Robben, Ribery, Kroos e del subentrato Gotze. I blancos hanno amministrato e, nel finale, dopo un’occasionissima sciupata da Coentrao, hanno calato il poker col solito Ronaldo che ha beffato la barriera tedesca, saltata in anticipo, con una beffarda punizione rasoterra dal limite. Ora al lusitano non resta che cercare di recitare il ruolo di profeta in patria nell’attesissima finale di Lisbona. Sia se di fronte troverà Morinho che lo spauracchio che tutti i tifosi vorrebbero evitare, i cugini dell’Atletico. BAYERN-REAL MADRID 0-4 (0-3) Bayern (4-2-3-1): Neuer 4.5; Lahm 6, Boateng 5, Dante 4.5, Alaba 6; Kroos 6, Schweinsteiger 5; Robben 6, Muller 5 (25′ st Pizarro 5), Ribery 5 (25′ st Gotze 6); Mandzukic 4.5 (1′ st Javi Martinez 6). In panchina: Reeder, Van Buyten, Rafinha, Hojbjerg. Allenatore: Guardiola. Real Madrid (4-3-3): Casillas 6.5; Carvajal 7, Sergio Ramos 9 (24′ st Varane 6.5), Pepe 7.5, Fabio Coentrao 7; Modric 7.5, Xabi Alonso 7.5, Di Maria 8 (38′ st Casemiro sv); Bale 8, Benzema 6.5 (34′ st Isco sv), Cristiano Ronaldo 8.5. In panchina: Diego Lopez, Marcelo, Morata, Illarramendi. Allenatore: Ancelotti. Arbitro : Proenca (Portogallo) 6. Reti : 15′ pt e 19′ pt Sergio Ramos, 33′pt e 44′ st Cristiano Ronaldo. Note : serata fresca, terreno in ottime condizioni. Ammoniti Dante, Xabi Alonso. Angoli 7-3 per il Bayern. Recupero: 2′; 2′. Spettatori: 68 mila. Osservato un minuto di silenzio in memoria di Tito Vilanova e Vujadin Boskov. Argomenti champions league bayern monaco real madrid Leggi i commenti I commenti dei lettori 
None Leggi i commenti I commenti dei lettori 
