ROMA - Battere il Costarica. Quasi scontato che dopo la prova sfolgorante contro l'Inghilterra il mantra di Prandelli sia, oggi, "prendiamoci altri tre punti". Lapalissiano, in fondo, che ad un Mondiale sia importante vincere. Eppure, stavolta può esserlo ancora di più. Perché strappare il successo contro la rivelazione Campbell e compagni nel match di venerdì a Recife non assicurerà però il passaporto per raggiungere gli ottavi di finale con 90 minuti di anticipo. La seconda vittoria consecutiva, infatti, isserebbe l'Italia in testa a quota 6 punti, ma la vittoria dell'Uruguay con l'Inghilterra complica il cammino alla truppa di Prandelli. OSTACOLO URUGUAY - L'Uruguay ha vinto 2-1, e quindi all'Italia il successo contro il Costarica non garantirebbe ancora il passaggio del turno, pur lasciando comunque altissime probabilità di qualificazione: gli azzurri, infatti, correrebbero il rischio di tornare a casa nella terza gara del girone solo in caso di ko contro Cavani e Suarez, con contestuale vittoria del Costarica sull'Inghilterra: con questo scenario si ritroverebbero tre squadre a sei punti (Italia, Uruguay e Costarica). E a decidere le due qualificate e l'ordine di arrivo sarebbe la differenza reti nel girone, poi il numero di gol fatti, infine la differenza reti nei confronti diretti. Impossibile, oggi, immaginare chi la spunterebbe: ma la sorte potrebbe essere generosa abbastanza da non porre il problema in futuro. Intanto, però, bisogna vincere. QUALIFICATA CON 2 PARI - Se perdere venerdì avrebbe la naturale conseguenza di far ripiombare l'Italia nel dedalo della totale incertezza annullandone i vantaggi conquistati nei confronti di Uruguay e Inghilterra, anche pareggiare lascerebbe aperti grandissimi margini per una facile qualificazione per la banda Prandelli. Con due pari nelle prossime due partite infatti l'Italia avrebbe la certezza di passare il turno, pur non potendo ovviamente essere certa del primo posto nel girone. Argomenti mondiali di calcio 2014 nazionale italia Leggi i commenti I commenti dei lettori 
FORTALEZA - Mantiene la calma da condottiero abituato a mille battaglia Felipeo Scolari dopo il pareggio del Brasile contro il Messico: "Ho visto un buon calcio, le due squadre hanno provato a segnare con qualità, forza fisica e possesso palla. Lo 0-0 non è buono, ma ho visto una buona partita". Scolari insomma scaccia le critiche e non vede un cantiere aperto: "Il Brasile ha mantenuto stesso lo sistema di gioco delle ultime 20 partite. Ma stiamo giocando contro squadre di ottima qualità. La vittoria ci avrebbe dato il primato solitario e il pari non ci soddisfa, ma abbiamo affrontato un ottimo avversario". Argomenti nazionale brasile mondiali di calcio 2014 luiz felipe scolari 
PORTO ALEGRE – Nel clan olandese, dopo il pokerissimo rifilato alla Spagna, la priorità è volare bassi. Il risultato ottenuto contro i campioni del mondo in carica, per quanto prestigioso e pesante, vale tre punti, bottino che non basta ad assicurarsi un posto agli ottavi. Lo ribadisce Wesley Sneijder, alla vigilia della sfida contro l’Australia: “Il successo contro la Spagna è stato splendido ma non abbiamo fatto ancora niente – dichiara l’ex interista – Al momento abbiamo solo tre punti in classifica. Noi veterani del gruppo abbiamo ripetuto questa cosa più volte ai giovani compagni”. “SARÀ PIÙ DURA CHE CON LA SPAGNA” – “Tutti dobbiamo essere concentrati al massimo per il prossimo impegno – è il pensiero del fantasista del Galatasaray – Vediamo come andrà contro l’Australia, poi penseremo ad altro. Potrebbe essere più dura la gara contro di loro rispetto a quanto non lo sia stato il match contro la Spagna. I canguri li abbiamo affrontati tre volte e non li abbiamo mai battuti: non sarà facile. Tutti si aspettano una vittoria scontata; noi non la pensiamo così”. Argomenti nazionale olanda mondiali di calcio 2014 wesley sneijder 
BELO HORIZONTE (Brasile) - "Sapevamo che quella contro l'Algeria sarebbe stata una gara complicata. Abbiamo sbagliato l'approccio alla gara, eravamo troppo lenti. Poi però siamo stati bravi a recuperare e a ribaltare il punteggio". Così, al termine di Belgio-Algeria, l'allenatore degli europei Marc Wilmots. "Avevo scritto sulla lavagna che la panchina avrebbe fatto la differenza e così è stato. Siamo felici di aver vinto per 2-1 ma nel finale della gara avremmo meritato qualche cosa in più. Il gol dell'Algeria è arrivato a seguito di un errore di Vertonghen. Nella ripresa abbiamo 'approfittato' del calo fisico dei nostri avversari", ha concluso il commissario tecnico del Belgio. [[ge:rep-locali:repubblica:89253751]] Argomenti nazionale belgio marc wilmots 

FORTALEZA  - Altro che ipoteca del primo posto. Il Brasile sbatte contro il muro eretto dal Messico e non va oltre un opaco 0-0 che non lo mette neppure al sicuro della qualificazione nel proprio girone mondiale. E' un deciso passo indietro, quello della nazionale di casa, che dopo l'esaltante vittoria in rimonta con la Croazia, ha mostrato di avere ancora difficoltà fisiche e tattiche. E' bastato, infatti, un Messico bene organizzato per denotare i limiti del 4-2-3-1 di Scolari. Che senza esterni in forma e con un Fred lontano parente di quello ammirato lo scorso anno in Confederations Cup, fa decisamente fatica a essere incisivo. E questo malgrado Neymar, invece, di giorno in giorno dia l'impressione di caricarsi sulle spalle l'intera squadra. MESSICO, CHE PERSONALITA'  - Bene, invece, il Messico che, al di là di una prestazione senza sbavature, ha evidenziato grande personalità. Ogniqualvolta il Brasile ha tentato di schiacciarlo nella propria trequarti lo ha, infatti, respinto di buon ordine rialzando prontamente il baricentro. E, come se non bastasse, è andato a più riprese vicino al bersaglio seppur esclusivamente con soluzioni da lontano. Per ora la differenza reti non lo premia ma se riuscirà a ripetersi anche all'ultima giornata contro la Croazia può legittimamente ambire anche al primato nel raggruppamento. [[ge:rep-locali:repubblica:89268295]] SCOLARI LANCIA RAMIRES VICE-HULK  - Perso Hulk per noie muscolari, Scolari ha deciso di rivedere la trequarti spostando Oscar a sinistra e inserendo Ramires a destra. Herrera non si è scomposto, confermando, dal canto suo l'undici che ha piegato il Camerun. Il Brasile ha provato subito a fare la partita ma, un po' intimidito dal gioco duro dei messicani, un po' incapace di trovare schemi per saltare l'abbottonato 5-3-2 dei rivali, ha stentato a rendersi pericoloso. SUPER OCHOA SU NEYMAR E PAULINHO  - Così per assistere al primo brivido si è dovuto attendere fino al 25': ma a provarlo sono stati i tifosi verdeoro che hanno visto Julio Cesar alzare in angolo una conclusione da fuori di Herrera. Il Brasile si è svegliato e ha immediatamente risposto con un colpo di testa di Neymar, tolto dall'angolo con un balzo prodigioso da Ochoa. Il Messico non si è spaventato e ha di nuovo impensierito Julio Cesar con un siluro da 28 mt di Vazquez che ha sfiorato il palo. Come nell'occasione precedente, anche in questo caso il Brasile ha prodotto un'immediata replica, sciupata da Paulinho che ha calciato addosso a Ochoa un pallone capitatogli tra i piedi quasi per caso dopo un liscio della difesa messicana sugli sviluppi una punizione dalla trequarti. [[ge:rep-locali:repubblica:89268633]] MESSICO, BUON AVVIO DI RIPRESA  - Scolari ha provato a scuotere i suoi inserendo Bernard al posto di un frastornato Ramires ma il Brasile si è fatto sorprendere dalla partenza veemente del Messico che ha preso in mano il comando delle operazioni, mandando altri due siluri vicini ai pali difesi da Julio Cesar, con Vazquez ed Herrera. OCHOA SALVA IL RISULTATO  - A dare la scossa ai suoi ha pensato il solito Neymar che prima ha sfiorato il palo con una punizione da 28 mt e poi ha costretto ancora Ochoa agli straordinari con un sinistro ravvicinato. Il portiere messicano, in serata di grazia, ha quindi definitivamente strappato la palma di Mvp in campo all'87'strozzando in gola l'urlo del gol a Thiago Silva con una respinta d'istinto su un colpo di testa dell'ex milanista. Mai alle corde, il Messico ha reagito con carattere e nel finale ha legittimato il punto andando vicino ancora al colpaccio con un sinistro di Guardado e con un destro al volo del subentrato Jimenez. Piccoli segnali d'allarme di Scolari che farà bene a non sottovalutare. BRASILE-MESSICO 0-0 Brasile (4-2-3-1): Julio Cesar 6.5, Dani Alves 5.5, Thiago Silva 7, David Luiz 6.5, Marcelo 6, Paulinho 6, Luiz Gustavo 6, Ramires 5 (dal 1′ st Bernard 6,5), Oscar 5 (dal 39′ st Willian sv), Neymar 7, Fred 5 (dal 23′ st Jo 6). (1 Jefferson, 22 Victor, 23 Maicon, 13 Dante, 14 Maxwell, 15 Henrique, 5 Fernandinho, 18 Hernanes, 7 Hulk). All.: Scolari. Messico (5-3-2): Ochoa 8, Aguilar 6, Marquez 6.5, Rodriguez 7, Moreno 7, Layun 7, H. Herrera 6.5 (dal 31′ st Fabian sv), Vasquez 7, Guardado 6.5, Peralta 5 (dal 28′ st Hernandez sv), Dos Santos 6 (dal 39′ st Jimenez sv). (1 Corona, 12 Talavera, 3 Salcido, 5 Reyes, 11 Pulido, 21 Pena, 16 Ponce, 17 Brizuela, 20 Aquino). All.: M. Herrera. Arbitro : Cakir (Turchia) 7. Angoli : 5-3 Brasile. Recupero : 1′ e 3′. Ammoniti : Ramires, Thiago Silva, Aguilar e Vazquez per gioco falloso. Spettatori: 60.000 circa. Argomenti nazionale brasile mondiali di calcio 2014 nazionale messico 
MILANO - L'Olimpia Milano sfrutta al meglio il fattore campo e, con un'altra  prova convincente, batte ancora Siena sul parquet del Mediolanum Forum. La partita sembra più tirata rispetto a gara 1, ma la resistenza di Siena dura solo due quarti. Samuels e capitan Gentile, autori rispettivamente di 20 e 18 punti, sono i protagonisti indiscussi della serata, mentre la Montepaschi si conferma in grande difficoltà nel tiro da tre e paga la maggiore fisicità e la panchina più lunga della squadra di Banchi. Determinata a riscattare la sconfitta di domenica e trascinata da capitan Ress, la Mens Sana parte forte. La Montepaschi è reattiva in difesa e concede solo giocate sporche a Milano che fa molta fatica a trovare la via del canestro. Siena allunga sul 6-12, ma la reazione dell'Emporio Armani non si fa attendere e, con un parziale di 8-0 chiuso da Samuels, firma il sorpasso. La Montepaschi si conferma molto imprecisa dalla lunetta, ma compensa gli errori ai liberi con preziosi rimbalzi d'attacco che concedono importanti extrapossessi alla compagine biancoverde. A rompere il perfetto equilibrio è la tripla di Kangur, uno dei molti ex sul parquet, che consente all'Olimpia di chiudere il primo quarto avanti (19-16). L'avvio di secondo periodo è di marca meneghina. Gli uomini di Banchi trovano più fluidità in attacco, con  Samuels e Lawal bravi a dare profondità al gioco di Milano. Lo strappo tentato dall'EA7 viene arginato da due schiacciate consecutive di Siena firmate Haynes e Ress (29-27). Dopo un perentorio botta e risposta tra le due  squadre, però, Milano allunga di nuovo e, grazie a 5 punti di Moss, raggiunge il massimo vantaggio (+8) sul finire del quarto che poi si chiude sul 42-35 in favore dei padroni di casa. [[ge:rep-locali:repubblica:89272147]] E' nel terzo periodo che Milano imprime il suo marchio sulla partita, indirizzandola sui binari giusti. La tripla di Melli, il canestro da fuori di Gentile e due liberi di Langford regalano il +13 all'Olimpia (54-41), margine che resta invariato fino al termine del quarto. Nell'ultimo periodo i tanti errori impediscono alle due squadre di ritoccare il punteggio per  2 minuti e mezzo. Il tempo scorre e si rivela un prezioso alleato dell'EA7. Siena, con un parziale di 5-0, prova a riaprire i giochi, ma la tripla di Gentile fa sprofondare di nuovo la Mens Sana sul -13 (68-55). Un colpo durissimo che piega la resistenza di una Montepaschi che esce completamente dalla partita, con ancora 5 minuti da giocare.  L'Olimpia vola sul +18 e solo nel finale Siena riesce a rendere meno pesate il passivo. Finisce 79-65 per la squadra di Banchi, con la serie che adesso si sposta a Siena. Gara 3 potrebbe essere il crocevia fondamentale per capire se l'esito della finale scudetto è già segnato o ancora tutto da scrivere. EA7 EMPORIO ARMANI MILANO-MONTEPASCHI SIENA 79-65 (19-16, 42-35, 63-50) Milano : Gentile 16, Cerella, Melli 6, Hackett 8, Kangur 3, Langford 10, Samuels 22, Toure', Wallace ne, Lawal 3, Moss 5, Jerrels 6. Allenatore: Banchi. Siena : Viggiano 7, Hunter 5, Cournooh, Haynes 12, Carter 5, Janning 10, Ress 8, Ortner 4, Nelson 6, Udom ne, Batori ne, Green 8. Allenatore: Crespi. Arbitri : Lamonica-Mattioli-Mazzoni. Note - Tiri liberi: Armani Jeans 20/28, MONTEPASCHI 15/25. Usciti per 5 falli: nessuno. [[ge:rep-locali:repubblica:89270717]] Argomenti basket play off 2014 olimpia milano basket serie a montepaschi siena Leggi i commenti I commenti dei lettori 
None Leggi i commenti I commenti dei lettori 
RIO DE JANEIRO (Brasile) - "Sappiamo di avere una grande responsabilità. Domani, però, avremo una sola possibilità: vincere. Ci siamo infilati in una situazione complicata, mi aspetto adesso la reazione dei miei calciatori". Vicente Del Bosque parla così alla vigilia della gara contro il Cile, una sfida che la Spagna campione in carica, travolta dall'Olanda all'esordio, deve vincere a tutti i costi per non correre il rischio di salure il mondiale in anticipo. Le Furie Rosse ritrovano il Cile, battuto nei Mondiali del 2010 agli ottavi di finale. "Sono passati quattro anni. Loro hanno cambiato allenatore ma non hanno modificato la loro filosofia. E' un team difficile da affrontare: sono aggressivi e giocano con grande intensità", ha aggiunto il commissario tecnico della Spagna. "Goleada? Non mi interessa: conta solo vincere. Per noi è una gara troppo importante, non possiamo più sbagliare". MOU DIFENDE CASILLAS - Tra i pali Del Bosque dovrebbe confermare Casillas, protagonista in negativo nel pesante ko con l'Olanda. Il portiere del Real Madrid è stato difeso dal suo ex allenatore Josè Mourinho: "Io non metterei Iker Casillas in panchina contro il Cile" ha detto lo Special One a Yahoo Sport. "Io non lo sostituirei perché la posizione del portiere è una posizione molto delicata e non mi piace sostituire un giocatore dopo una brutta prestazione". Mourinho, quando allenava il Real Madrid, ha scatenato molte polemiche per la decisione di mettere Casillas in panchina, preferendogli Diego Lopez. "Un portiere si cambia valutando un periodo lungo non una prestazione sbagliata. Iker ha avuto un'ottima carriera con la squadra nazionale, lui ha la fiducia del suo allenatore e una prova negativa non è abbastanza per metterlo in panchina". Argomenti mondiali di calcio 2014 nazionale spagna vicente del bosque 

