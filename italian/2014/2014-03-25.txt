ROMA – Com'è capitato in più di una circostanza, prima del successo col Livorno, Giampiero Ventura è costretto a commentare una sconfitta nonostante la buona prova del suo Torino. "È stata una buona partita  -  dice il tecnico granata al termine della gara contro la Roma  -  i giallorossi hanno subito più palle gol stasera che nel resto del campionato". "IL TORO STA MATURANDO"  - "Da un lato c'è il rammarico della sconfitta, ma sono contento della crescita della squadra sul piano della lettura, degli spazi e dei tempi  -  dice Ventura nella sua analisi  -  Stiamo gettando delle basi importanti sul tema della mentalità. Noi non abbiamo mezzi termini: siamo una squadra che, quando non gioca a calcio, perde competitività. Siamo una squadra che due anni fa era in serie B, ma quest'anno nessuno ci ha davvero messo sotto. Il nostro obiettivo era la salvezza e l'abbiamo centrata, ora vogliamo maturare e guadagnare esperienza". [[ge:rep-locali:repubblica:81888607]] IMMOBILE: "IL MIO VOTO? 1.5 PER IL PALLONE PERSO"  - Maggiore è il rammarico di Ciro Immobile, autore dello spettacolare gol dell'1-1 ma sfortunato nell'episodio che ha portato al gol del successo giallorosso: "Merito 1,5 come voto, per la palla persa sul gol della Roma  -  dichiara l'attaccante granata  -  Non volevo lanciare contropiede, volevo solo portare la palla il più lontano possibile dalla mia area, ma sono scivolato, forse ero un po' stanco. Peccato, anche perché avevo fatto un bel gol con il sinistro che non è il mio piede". "SE PRANDELLI MI VORRÀ PER IL BRASILE, SARÒ PRONTO"  - "Riuscivamo a ripartire bene, potevamo far male di più alla Roma, ma abbiamo sbagliato solo l'ultimo passaggio, è lì che dobbiamo migliorare  -  ha aggiunto Immobile  -  Sono contento perché in pochi hanno creato così tante palle gol in questo stadio. Il duello in chiave azzurra con Destro? Io non mi sento in concorrenza con nessuno: io faccio il mio al Torino, se arriverà la convocazione mi farò trovare pronto. Lo stesso sta facendo Mattia con la Roma". Argomenti serie a torino fc gian piero ventura Leggi i commenti I commenti dei lettori 
ROMA – È un Rudi Garcia visibilmente soddisfatto quello che commenta il successo in extremis della sua Roma sul Torino, nell'anticipo della 30/a giornata di Serie A: "Non abbiamo mai smesso di giocare sino alla fine  -  dice il tecnico francese nel post-gara  -  Il secondo gol è stato ben costruito. Contro una squadra come il Torino, che aspetta e parte in contropiede, abbiamo sbagliato troppi passaggi a centrocampo, però sono contento perché abbiamo fatto una gara intelligente, con la voglia di vincere sino alla fine, come dimostrano i sei attaccanti in campo". "CASTAN PADRONE DELLA DIFESA, BRAVO ANCHE TOLOI"  - Anche contro i granata, Garcia si è affidato a Totti, al fianco di Destro e Gervinho: "Firmerei per segnare due gol come facciamo da almeno tre gare, vuol dire che il reparto offensivo funziona  -  è il pensiero dell'allenatore giallorosso  -  dobbiamo avere più pazienza quando si gioca contro una squadra come il Torino. L'assenza di Benatia? Innanzitutto, voglio dire che Castan fatto una grandissima gara, era il padrone della difesa. Gli ho detto di essere protagonista nel gestire la linea difensiva. Anche Toloi ha fatto una bella gara: non posso incolparlo per il gol di Immobile, che è stato fantastico, sono veramente contento per lui". [[ge:rep-locali:repubblica:81888607]] "SI VINCE CON TUTTA LA ROSA"  - L'allenatore della Roma si è lasciato andare ad una grande esultanza al gol di Florenzi: "La gioia è dipesa solo dall'aver segnato nel recupero  -  spiega Garcia  -  vittorie così sono importanti sia psicologicamente per noi che per gli avversari. Abbiamo rischiato troppo? Il Torino non è un avversario diretto, per noi pareggiare o perdere era uguale, per questo ho messo Bastos sulla sinistra, Pjanic a centrocampo, e poi Florenzi con Gervinho, Destro e Ljajic. Forse, però, il miglior attaccante è stato Maicon... Bisognava rischiare e siamo stati fortunati a segnare con Florenzi, sempre positivo anche quando entra dalla panchina, a dimostrazione che si vince con tutta la rosa". FLORENZI: "DA DUE ANNI SOGNAVO UN GOL SOTTO LA SUD"  - Proprio Alessandro Florenzi, match-winner della gara contro il Toro, ammette la propria grande gioia, evidente al momento dell'esultanza: "C'è tanta emozione  -  confessa il jolly giallorosso  -  erano due anni che sognavo un gol sotto la Sud, ora finalmente ce l'ho fatta. Sono contento anche del goal di Destro, si parla tanto anche di un attaccante per la Roma, ma ce l'abbiamo in casa e si chiama Mattia Destro. La mia rete mi ha lasciato senza fiato, ma mi alleno tanto per fare gol così. Ora, finché non lo decreterà la matematica,  dovremo rimanere concentrati per raggiungere il secondo posto. Il Mondiale? Andare in Brasile sarebbe un sogno, io ce la metto tutta come Destro e Immobile e speriamo che mister Prandelli abbia visto qualcosa stasera". Argomenti as roma serie a rudi garcia Leggi i commenti I commenti dei lettori 
ROMA – Con il cuore e con la testa, la Roma riesce ad avere la meglio sul Torino all'ultimo assalto e dà ulteriore solidità ad una classifica straordinaria. È un successo sofferto, come testimonia non solo l'esultanza del match-winner Florenzi, ma anche quella di un Rudi Garcia indemoniato dopo la rete del 2-1. Ad impreziosire questo successo c'è la prova degli uomini di Ventura, ermetici nel primo tempo e pungenti nella ripresa, quando Immobile pareggia il momentaneo vantaggio di Destro con un sinistro al volo da cineteca e i granata prendono coraggio, arrivando a sfiorare anche il successo con Cerci e Glik. DESTRO RISOLVE L'ASSEDIO  - Il primo tempo è quasi un monologo giallorosso, con il Torino chiuso nella propria metà campo ed incapace di impensierire De Sanctis (l'unica vera conclusione a rete, di Immobile, finisce abbondantemente fuori). Nonostante i pochi spazi a disposizione, in particolare al centro, la Roma crea molto ma trova un ottimo Padelli sulla sua strada. Il portiere granata dà sicurezza alla propria difesa, dando l'impressione di essere insuperabile quando ferma Destro e Pjanic con una doppia parata da applausi. Prima del riposo, però, Gervinho semina il panico nella retroguardia granata con uno slalom dei suoi per poi toccare in verticale per Destro: l'attaccante giallorosso è più veloce di Padelli e lo supera in spaccata. [[ge:rep-locali:repubblica:81888607]] IMMOBILE COMPLICA I PIANI DI GARCIA  - La partita sembra essersi messa sui binari più favorevoli alla Roma, ma questa impressione dura solo per 7' della ripresa: innescato da un lancio di quaranta metri di Vives, Ciro Immobile si fa trovare pronto all'appuntamento col pallone e lo scaglia in rete con uno splendido sinistro al volo, ad incrociare. Il pareggio infonde fiducia nei granata, che sfiorano il gol del vantaggio in due circostanze, con Cerci in contropiede e con Glik, che devia di poco a lato la conclusione di Kurtic. FLORENZI È LA MOSSA VINCENTE  - Anche Gervinho fallisce il 2-1 ma, per risolvere la partita, c'è bisogno dell'intervento di Garcia: il tecnico francese lancia Florenzi nel finale e sarà proprio lui, servito dal solito Gervinho, a trovare il diagonale vincente in pieno recupero. È il gol che fa esplodere l'Olimpico, di gioia e di sollievo, al termine di un match complicato e sofferto. ROMA-TORINO 2-1 (1-0) ROMA (4-3-3): De Sanctis 6, Maicon 6.5, Toloi 6.5, Castan 7, Romagnoli 6 (25′ st Bastos 5.5), Nainggolan 6 (38′ st Florenzi 7.5) De Rossi 6, Pjanic 6, Gervinho 7, Destro 7, Totti 6 (25′ st Ljajic 5.5). (1 Lobont, 28 Skorupski, 33 Jedvaj, 3 Dodo', 35 Torosidis, 11 Taddei, 95 Mazzitelli, 94 Ricci, 24 Florenzi). All.: Garcia TORINO (3-5-2) : Padelli 7, Bovo 6.5, Glik 6.5, Moretti 6, Maksimovic 5.5, Kurtic 5.5, Vives 6.5, El Kaddouri 6, Darmian 5.5, Cerci 6, Immobile 7. (23 L. Gomis, 32 Berni, 2 G. Rodriguez, 29 Vesovic, 8 Fernaud, 77 Tachtsidis, 14 Gazzi, 69 Meggiorini). All. Ventura ARBITRO : Bergonzi di Genova RETI : nel pt 41′ Destro; nel st 7′ Immobile, 47′ Florenzi ANGOLI : 6-2 per la Roma RECUPERO : 0′ e 3′ AMMONITI : Moretti per proteste, Nainggolan, Maksimovic, Vives e Immobile, Bastos per gioco scorretto SPETTATORI: 31.979 (23.868 abbonati), per un incasso di 814.385,00. Argomenti as roma serie a torino fc Leggi i commenti I commenti dei lettori 
Quando il social incontra il business. Prendete le caratteristiche di Facebook e aggiungete le attività di commercio elettronico fornite da Amazon o Ebay. Chiudete con un servizio chat e un collegamento diretto con i più diffusi (e sicuri) sistemi di pagamento online e otterrete "Visitami. net", il nuovo social network nato all'ombra del Vesuvio e in rete da poche settimane, già con un migliaio di iscritti in tutta Italia. L'ideatore è di Michele De Luca, giovane web designer 26enne, affiancato da Marco Fiorenzo e Raffaele Serrapiglio come programmatori e da Domenico Fimiani come consulente amministrativo. Un team di under 30 che punta sull'innovazione e nuove tecnologie, "per un progetto interamente made in Naples  - dichiara De Luca  -  che potrebbe crescere a livello internazionale. Una bella rivincita per la nostra città e i suoi abitanti, troppo spesso additati negativamente dall'opinione comune". Il funzionamento di "Visitami. net", unico esempio del genere in Italia e con un logo azzurro che ricorda la maschera di Pulcinella, è piuttosto semplice: ci si iscrive gratuitamente tramite il proprio indirizzo email, scegliendo tra un account standard e uno commerciale. Una volta dentro, si possono avviare le classiche operazioni di social networking, dal condividere foto e musica a scrivere status e commenti. Ma, soprattutto, si può attivare una vetrina personale per vendere i propri articoli, stabilendo col cliente un contatto più diretto (appunto, "social") e veloce, tra chat e messaggistica immediata, nel pieno rispetto della privacy. Gli oggetti in vendita sono i più disparati e suddivisi in parole chiave (tag): dagli smartphone di ultima generazione, ai libri e ai device multimediali. E' possibile effettuare prenotazioni con acconto e creare coupon personalizzati per chi desideri proporre un prodotto o un servizio, stabilendone tempo e condizioni. Il tutto con la massima sicurezza: il pagamento è infatti stornato direttamente a Paypal uno dei servizi bancari online più conosciuti e garantiti al mondo. Da ogni vendita, Visitami. net trattiene una percentuale pari a circa il dieci per cento (Amazon e Groupon viaggiano mediamente intorno al 30 per cento). "Abbiamo cercato di creare una novità sul mercato  -  conclude De Luca  -  attirando l'attenzione degli utenti. Visitami. net è il primo "social business" nella storia del web. A breve avvieremo anche una sorta di utility che consentirà di collegarsi alle altre piattaforme dal proprio profilo, consentendo di gestire le attività su tutti gli altri social network da un'unica pagina". Il portale sarà presentato ad addetti ai lavori e curiosi giovedì 27 alle 18, nelle sale del locale "Le Chic Grill" a Riviera di Chiaia. 
NEW YORK - Gwyneth Paltrow e Chris Martin divorziano: l'annuncio congiunto è arrivato sul sito "Goop" della diva, premio Oscar per  "Shakespeare in Love", sotto il titolo "scoppiamento consapevole". L'attrice e il frontman dei Coldplay, sposati dal 2003 e genitori di due figli di nome Apple e Moses, scrivono di aver deciso di separarsi "con il cuore pieno di tristezza" e dopo "aver lavorato molto da un anno a questa parte", in parte assieme, in parte da soli, per vedere di risolvere i dissapori. [[ge:rep-locali:repubblica:81899074]] "Resteremo sempre una famiglia. Siamo soprattutto genitori di due meravigliosi bambini e chiediamo il rispetto della nostra e della loro privacy", hanno aggiunto Gwyneth e Chris spiegando che alla fine la coppia d'oro dell'entertainment transatlantico (lei una figlia d'arte di Hollywood, lui britannico) ha deciso di andare ciascuno per la propria strada: "Pur amandoci sempre tanto rimarremo separati", scrivono gli ormai ex coniugi. Rumor di crisi nella coppia erano emerse da mesi tra voci che Vanity Fair stesse preparando uno scoop clamoroso a colpi di corna da parte di lei con uomini famosi nell'industria dello spettacolo. Gwyneth era partita all'attacco della rivista mobilitando gli amici in un boicottaggio che alla fine aveva convinto il direttore Graydon Carter a tenere le rivelazioni (o presunte tali) nel cassetto. L'attrice e Martin si erano conosciuti nell'ottobre del 2002 dopo la fine delle love story di lei con Brad Pitt e poi Ben Affleck e l'uscita dell'album dei Coldplay "A Rush of Blood to the Head" che aveva decretato il futuro della band. Si erano sposati nel 2003 e il matrimonio aveva accompagnato Gwyneth in una nuova vita: meno star di successo e più diva della perfezione nella vita domestica. "Però è difficile restare sposati", aveva confidato la stessa Paltrow a Glamour UK l'estate scorsa: "Vivi momenti di grande felicità e momenti terribili. Noi come ogni altra coppia". Argomenti people gwyneth paltrow 
