PARIGI - A distanza di vent'anni dai massacri e da una guerra civile che fece forse un milione di vittime, una corte di Parigi ha emesso la prima sentenza per il genocidio in Ruanda: l'ex capo dell'intelligence del governo ruandese dell'epoca e capitano della guardia presidenziale, Pascal Simbikangwa, è stato condannato a 25 anni di carcere per complicità in genocidio e crimini contro l'umanità. Il verdetto contro Simbikangwa viene dal primo di una dozzina di processi intentati dalla magistratura francese nei confronti dei responsabili dello sterminio, attuato dall'etnia Hutu al potere, che nel giro di quattro mesi del 1994 causò la morte di un numero imprecisato tra 500 mila e un milione di ruandesi di etnia Tutsi e un esodo di dimensioni incalcolabili in quella che resta una delle più grandi tragedie del ventesimo secolo. I legali dell'ex alto ufficiale, 54 anni, costretto su una sedia a rotelle dal 1986 in seguito a un incidente, non hanno detto se faranno ricorso contro la sentenza. L'accusa aveva chiesto per lui una condanna all'ergastolo, descrivendo Simbikangwa come un "genocida negazionista", accusato, in particolare, di aver armato e fornito istruzioni alle milizie che avevano chiuso Kigali, dove furono sterminati i Tutsi. Lui ha sempre sostenuto di non aver mai visto nemmeno un cadavere. La difesa aveva chiesto il proscioglimento dell'imputato, denunciando testimonianze "fragili" e un processo "politico", a poche settimane dalle commemorazioni dell'inizio del genocidio, il 7 aprile 1994. Il cammino dei processi è stato accompagnato da grandi polemiche sul ruolo svolto in quegli anni dallo stesso governo francese nel sottovalutare quello che stava accadendo in Ruanda e persino da accuse di aver chiuso un occhio davanti al genocidio in corso. Le stesse autorità del Ruanda hanno accusato in seguito Parigi di aver sostenuto il regime hutu, proteggendo i responsabili dello sterminio. Pascal Simbikangwa, fermato nel 2008 per traffico di documenti falsi nell'isola francese di Mayotte, dove si era rifugiato clandestinamente, è stato processato grazie al principio di competenza universale che consente di giudicare uno straniero per fatti commessi all'estero nel quadro dei crimini più gravi. Argomenti genocidio ruanda ruanda hutu tutsi 
WASHINGTON - Il governo americano intende cedere il controllo dei domini Internet in favore di una "comunità globale di attori". La decisione è stata annunciata dal Dipartimento americano del Commercio, al quale risponde l'Icann (International for assigned names and numbers)", ovverò l'autorità che decide sull'utilizzo e la presenza dei domini nel mondo. Si tratta, afferma l'Icann sul proprio sito, di una decisione "storica" per la rete. "Stiamo invitando governo, settore privato, società civile e altre organizzazioni Internet a unirsi a noi nella gestione di questo processo di transizione", spiega in una nota l'amministratore delegato di Icann, Fadi Chehade. "Tutte le parti interessate meritano di aver voce in capitolo allo  stesso modo nella gestione e nella governance di questa risorsa  globale", ha aggiunto. Nell'ambito di questa trasformazione, sottolinea la nota, "non verrà modificato il ruolo di Icann come unico identificatore del sistema" dei domini. Da tempo l'Unione europea sollecita Washington a una iniziativa di questo genere, verso un nuovo modello cooperativo nella governance della Rete. L'idea, ha spiegato il dipartimento del Commercio, è "di sostenere e rinforzare il modello di una governance globale di internet". "E' arrivato il momento di avviare un processo di transizione", ha dichiarato il segretario aggiunto Lawrence Strickling. La prima tappa di questa fase di trasformazione sarà il prossimo meeting di Icann, a Singapore, il prossimo 23 marzo. Tuttavia, questa apertura non piace a pezzi importanti dell'impresa americana, ma anche ad alcuni esperti della rete, preoccupati dal fatto che dare un maggior ruolo a Paesi come la Russia e la Cina nella regolamentazione del web, potrebbe portare a una minore libertà e a una maggiore censura ai danni della libertà d'espressione. E c'è chi già parla del rischio di una 'balcanizzazione' del web. Secondo il piano dell'amministrazione Obama, la nuova governance dovrebbe invece assicurare che l'Icann rimanga un ente libero dal condizionamento dei governi, in grado di garantire una rete aperta, accessibile, ma allo stesso tempo sicura e stabile. E dalle prime reazioni, pare che i big della Silicon Valley siano pronti ad appoggiare questa svolta, considerandola ormai inevitabile dopo lo scoppio dello scandalo Datagate. 
Sono stati arrestati Domenico Barili , 81 anni ex braccio destro di Tanzi e Luciano Silingardi 73 anni, ex capo di Cassa di Risparmio, per esecuzione pena, a seguito della sentenza definitiva emessa dalla Cassazione il 7 marzo scorso sul crac più grande della storia d'Italia,quello della Parmalat . L'operazione, su indicazione della Procura di Bologna è stata eseguita dai carabinieri. Domenico Barili è stato colto da malore e per questo si trova piantonato in un reparto dell'ospedale. Come si ricorderà la Cassazione  una settimana fa ha reso definitiva la condanna a 17 anni a Calisto Tanzi , a 10 anni a suo fratello Giovanni (deceduto il giorno stesso) , a Domenico Barili (7 anni e 8 mesi) , Luciano Silingardi ( sei anni), Fausto Tonna ( 9 anni rinviato in appello). Sin dalla lettura della sentenza una settimana fa sono iniziate a rincorrersi le voci sulle eventuali esecuzioni di condanne, tenuto conto che Tanzi è ai domiciliari in ospedale. [[ge:rep-locali:rep-parma:81043218]] Domenico Barili è stato una delle anime della esplosione a livello internazionale della Parmalat: sue le sponsorizzazioni della F1, di Lauda, dello sci all'epoca di Thoeni e Stenmark. Luciano Silingardi per anni è stato uno dei personaggi più influenti della città col ruolo svolto da Cassa di Risparmio in decine di operazioni anche assai discutibili Argomenti crac parmalat calisto tanzi domenico barili 
None Leggi i commenti I commenti dei lettori 

LA SPEZIA – Sorride al Pescara l’anticipo del 29/o turno di Serie B: gli uomini di Serse Cosmi vanno a vincere al "Picco" di La Spezia, al termine di una gara che ha visto gli adriatici soffrire per gran parte dei 90’. Lo Spezia di Devis Mangia, ben messo in campo e molto volitivo, paga dazio in occasione di una delle poche ripartenze abruzzesi e si vede scavalcato in classifica proprio dal Pescara, che si rilancia in ottica play-off. PESCARA CINICO – Fin dai primi minuti, è la squadra di casa a fare la partita, mentre gli uomini di Cosmi adottano un atteggiamento d'attesa. La tattica pescarese dà i suoi frutti al 19’, quando Salviato crossa in area per Sforzini e l’attaccante ringrazia, anticipando Lisuzzo e superando Leali con un perfetto colpo di testa. La compagine ligure non si scoraggia e continua a macinare gioco, tenendo palla ed assediando il fortino biancoazzurro: la porta di Pelizzoli, però, appare stregata per gli Aquilotti, più volte pericolosi ma mai capaci di centrare il gol del pari. SPEZIA-PESCARA 0-1 (0-1) SPEZIA (4-3-3): Leali; Madonna, Lisuzzo, Bianchetti, Migliore; Schiattarella, Scozzarella (34′ s.t. Carrozza), Bellomo; Catellani (20′ s.t. Ebagua), Ferrari (41′ s.t. Orsic), Giannetti. In panchina: Valentini, Magnusson, Ciurria, Seymour, Gentsoglou, Datkovic. Allenatore: Mangia PESCARA (4-3-2-1): Pellizzoli; Schiavi, Bocchetti, Zauri; Salviato, Zuparic, Brugman, Rossi; Ragusa (30′ s.t. Mascara), Politano (15′ s.t. Bovo); Sforzini (47′ s.t. Maniero). In panchina: Belardi, Caprari, Cutolo, Fornito, Nielsen, Cosic. Allenatore: Cosmi ARBITRO : Ostinelli RETI : 18′ pt Sforzini ANGOLI : 8-2 per lo Spezia AMMONITI : Ebagua, Rossi, Brugman, Mascara NOTE : Serata con cielo sereno, temperatura 13 °C, terreno ottimo SPETTATORI : 1.922 paganti + 4.300 abbonati, incasso € 18.505 + € 25.968 quota abbonati. Argomenti serie b pescara calcio spezia calcio serse cosmi devis mangia Leggi i commenti I commenti dei lettori 

None Leggi i commenti I commenti dei lettori 
Sarebbero stati eseguiti due arresti per esecuzione pena nell'ambito della sentenza definitiva emessa dalla Cassazione sul crac Parmalat . L'operazione - il condizionale è d'obbligo - sarebbe stata eseguita su indicazioni della magistratura romana- è  avvolta dal massimo riserbo ma pare siano due noti professionisti dei condannati in maniera definitiva il 7 marzo scorso a varcare la soglia del carcere Nelle prossime ore conferme ed eventuali particolari 
Si è fermato alle 21 nei pressi di Magione il treno Firenze-Foligno, dove un giovane passeggero è stato colpito da malore in un bagno ed è morto nonostante i soccorsi. Trenitalia ha organizzato il trasbordo degli altri 120 viaggiatori con tre autobus che si fermano in tutte le stazioni fino alla destinazione finale di Foligno. A dare l'allarme il personale del treno che ha udito un tonfo nel bagno. Il convoglio è stato fatto subito fermare. Sono intervenuti 118 e carabinieri. Argomenti treno morto malore 
