None Leggi i commenti I commenti dei lettori 
None Leggi i commenti I commenti dei lettori 
MILANO - L'ordine della vigilia era solo uno: vincere. L'Inter gioca un discreto calcio, spinge, rischia qualcosina tenendo il proprio baricentro alto, ma alla fine ottiene appena un punticino nell'ultima giornata del girone d'andata. Contro il Chievo Verona, infatti, finisce 1-1 tra i fischi dei 32mila di San Siro che si aspettavano una vittoria dopo la sconfitta di sette giorni fa contro la Lazio e la cocente eliminazione agli ottavi di finale di Coppa Italia per mano dell'Udinese. Mazzari, però, può recriminare per un gol annullato a Nagatomo per fuorigioco inesistente e per un presunto contatto in area clivense al 94′. INTER POCO CONCRETA IN ATTACCO - Recriminazioni a parte, l'Inter è mancata di concretezza in attacco dove Palacio è stato letteralmente inghiottito dalla ragnatela costruitagli attorno da Corini e Kovacic non ha saputo trovare il guizzo giusto per liberare al tiro i compagni. Il più pericoloso tra i padroni di casa è stato senza dubbio Alvarez capace di impegnare Puggioni non solo sui calci piazzati. L'ingresso di Milito non ha sortito l'effetto sperato, tant'è che l'argentino si è perso anch'egli tra le maglie clivensi. Si chiude così una settimana nera per l'Inter col tecnico che spera nel mercato per ridare linfa ai suoi ragazzi. L'ipotesi più accredita è, al momento, lo scambio col Milan "Matri-Kuzmanovic" con l'attaccante rossonero che potrebbe essere la spalla ideale per Palacio visti i problemi fisici di Icardi e un Milito non ancora al 100%. CHIEVO E CORINI SODDISFATTI - Corini, invece, non avrà nulla da rimproverare ai suoi. Il tecnico aveva impostato una gara difensiva e attendista con la possibilità di colpire in contropiede. Compito eseguito alla perfezione e il vantaggio iniziale di Paloschi ne ha certamente favorito e incoraggiato la riuscita. Un pari che fa muovere la classifica e che spinge i clivensi in vista dello scontro salvezza col Parma di domenica prossima, prima che il calendario ponga davanti agli uomini di Corini Napoli, Lazio, Udinese e Juventus. La vittoria manca in casa Chievo addirittura dall'8 dicembre scorso. IL MATCH - Le premesse della vigilia di Walter Mazzarri vengono subito ghiacciate dal gol, dopo 8′, di Alberto Paloschi arrivato al termine di una bell'azione tutta di prima tra Dramè e Thereau. L'attaccante, scuola Milan, inventa un destro a giro da dentro l'area che sorprende Handanovic e gela San Siro. La reazione nerazzurra è immediata e arriva 4′ più tardi con il destro di Nagatomo dal limite dell'area piccola su assist di Alvarez. Pochi istanti dopo il giapponese trova subito il raddoppio, ma Tommasi annulla per fuorigioco inesistente. La paura di prendere altri gol costringe i clivensi ad abbassare il proprio baricentro andando in difficoltà soprattutto sulle fasce. Al 38′, però, è Thereau a spaventare nuovamente il pubblico di casa: il francese ruba palla a centrocampo con la difesa interista altissima, arriva al limite inseguito da quattro nerazzurri e prova a sorprendere nuovamente Handanovic con un tiro piazzato, Juan Jesus è provvidenziale nel toccare la sfera quel tanto che basta per deviarla in angolo. Nella ripresa la musica non cambia con l'Inter a fare la gara e il Chievo a provare l'affondo in contropiede. Puggioni per ben due volte deve dire di "no" ad Alvarez, nel mezzo un destro di Thereau dai 25 metri deviato in angolo ancora da Juan Jesus. In pieno recupero proteste nerazzurre per un fallo in area non visto da Tommasi ai danni del neo-entrato Botta. INTER-CHIEVO 1-1 (1-1) INTER (3-5-1-1): Handanovic 6; Campagnaro 6 (43′ st Botta sv), Rolando 6.5, Juan Jesus 5.5; Jonathan 6.5, Kuzmanovic 5.5 (39′ st Taider sv), Cambiasso 6 (19′ st Milito 5), Alvarez 6.5, Nagatomo 6.5; Kovacic 5.5; Palacio 5.5. In panchina: Carrizo, Castellazzi, Zanetti, Andreolli, Mudingayi, Ranocchia, Samuel. Allenatore: Mazzarri CHIEVO (3-5-2): Puggioni 6.5; Frey 6, Dainelli 6.5, Cesar 6.5; Sardo 5.5, Bentivoglio 5.5 (39′ st Mbaye sv), Radovanovic 5.5, Hetemaj 6, Dramè 6; Thereau 6.5, Paloschi 6.5 (30′ st Estigarribia 6). In panchina: Squizzi, Silvestri, Bernardini, Claiton, Kupisz, Lazarevic, Sestu, Pamic, Acosty, Pellissier. Allenatore: Corini ARBITRO : Tommasi di Bassano del Grappa RETI : 8′ pt Paloschi, 12′ pt Nagatomo NOTE : pioggia, terreno scivoloso. Spettatori: 15 mila circa. Ammoniti: Hetemaj, Kovacic. Angoli: 6-3 per l'INTER. Recupero: 0′, 4′. Argomenti inter chievo serie a Leggi i commenti I commenti dei lettori 

None Leggi i commenti I commenti dei lettori 
MILANO – Il pareggio casalingo contro il Chievo non è andato giù a Walter Mazzarri che più che recriminare per il gol annullato a Nagatomo e il presunto rigore non concesso nel finale su Botta, preferisce concentrarsi sui suoi ragazzi. "Ci è mancato solo di fare un altro gol, non posso rimproverare nulla alla squadra. Sapevamo che avremmo affrontato una squadra ben allenata, ben organizzata in fase difensiva. Abbiamo sfiorato il 2-1 con Palacio e se fossimo andati in vantaggio il Chievo sarebbe stato costretto a fare una partita diversa e magari ci sarebbero stati più spazi per noi. Per vedere un bel calcio c'è bisogno che giochino le due squadre, ma il Chievo è venuto a difendersi e ripartire, sperando in qualche errore nostro e ha fatto una grande gara". MOMENTO COSI', MA CI RIALZEREMO - Mazzarri le ha provate tutte. "Ho cambiato anche modulo, volevo dare dei vantaggi ai ragazzi col 3-4-3, ho cambiato anche in corsa e le occasioni per fare gol le abbiamo avute. Ci è mancato l'ultimo passaggio, ma sono momenti in cui la squadra gioca, la palla non entra e invece al primo tiro concesso prendiamo gol  -  il rammarico del tecnico nerazzurro -. Sono momenti cosi', che vanno superati lavorando tanto. I ragazzi ci credono, ci vuole anche quel pizzico di fortuna che faccia cambiare la tendenza". Ad allentare la pressione sono arrivate le parole di Thohir, che ha parlato di stagione di transizione e precisato che non arriverà nessuno a meno di cessioni. "Faccio i complimenti al presidente, sono pochi i presidenti che parlano cosi'. Spero che la gente abbia pazienza e capisca il momento, mi fa piacere che siamo tutti uniti". Certo, qualche rinforzo farebbe comodo. "Ma come allenatore cerco di fare il meglio con la rosa a disposizione", replica Mazzarri, che mantiene fede alla promessa di non commentare l'operato degli arbitri nonostante un gol regolare annullato e un altro rigore non concesso. "A fine anno tireremo le somme su tutto". Mazzarri commenta infine anche l'esonero di Allegri. "Pagano sempre gli allenatori. Mi dispiace per Allegri e sono solidale con lui. Non scordiamo quello che ha fatto in passato, nel calcio si dimentica in fretta". Argomenti inter serie a walter mazzarri Leggi i commenti I commenti dei lettori 
BIRMINGHAM  - Con un uno-due micidiale nel giro di 2' l'Arsenal passa a Birmingham sul campo dell'Aston Villa e conserva un punto di vantaggio sul Manchester city in vetta alla classifica di Premier League. La squadra di Wenger ha rischiato in avvio in un paio di occasioni, su due conclusioni di El Ahmadi. Ma le sono bastate due giocate perfette, tra il 33' e il 35', per indirizzare la partita. UNO-DUE IN 2'  - Ha aperto le marcature Wilshere che si è inserito alla perfezione su un cross dalla sinistra di Monreal. Ha raddoppiato Giroud, al 9° centro stagionale, che ha sfruttato nel migliore dei modi un lancio smarcante in area dello stesso Wilshere per battere per la seconda volta Guzan. BENTEKE, INUTILE GOL NEL FINALE  - Nella ripresa ancora Giroud ha fallito il tris e ha, così, rianimato l'Aston Villa che, al 75', ha approfittato di un errore di Cazorla per rientrare in partita: lo spagnolo ha servito inavvertitamente Lowton che con un cross perfetto dalla destra ha consentito a Benteke di battere Szczesny da pochi passi. I Villans si sono gettati generosamente in avanti ma i Gunners hanno fatto buona guardia, riuscendo a portare a casa senza eccessivi patemi il prezioso risultato. Argomenti calcio inglese premier league arsenal Leggi i commenti I commenti dei lettori 
L'ultima campanella è suonata: niente più gazebo su marciapiedi e carreggiate. Il settore Servizi alle imprese del Comune ha già intimato a 36 gestori di eliminare le dependance esterne e altre notifiche sono in arrivo nelle prossime ore. Nel mirino ci sono tutti i locali del centro storico e della periferia, che da oggi incorreranno in sanzioni fino a 500 euro, chiusure per cinque giorni e persino denunce penali. E se questo non bastasse, sarà il Comune a demolire i gazebo e poi presenterà il conto ai proprietari. È l'ultimo capitolo di una guerra che va avanti da mesi a colpi di ordinanze e marce indietro. Le autorizzazioni erano già scadute a marzo. L'amministrazione aveva annunciato il nuovo piano che istituisce i dehors, cioè le nuove strutture esterne a norma, dando tempo fino a fine anno ai gestori per adeguarsi. Il tempo è scaduto ma il piano ancora non c'è. Colpa  -  accusano le associazioni di categoria  -  del braccio di ferro tra l'assessore Marco Di Marco e la commissione Attività produttive che hanno proposto due regolamenti alternativi. Entrambi arenati in Consiglio comunale. Risultato: da oggi i 63 gazebo che occupano marciapiedi e posti auto sono di nuovo fuori legge. Nella black list ci sono il pub Lord Green di via Parisi, Whisky and Drink in via Carducci così come la vicina trattoria Biondo, ma anche il caffè Leone di via Cavour, Pizzo&Pizzo di via XII gennaio o Re Mida in via Granatelli, solo per citare i più noti in città. E poi ancora il bar Matranga in via del Fante, il ristorante Arcoleo in piazza Mondello e l'enoteca Arnone a piazza Nascè. Ma l'elenco continua ad allungarsi di ora in ora. E a breve scatteranno i controlli dei vigili urbani. L'ordine partito dagli uffici ha messo in allarme la commissione Attività produttive che dopo aver cassato la proposta dell'assessore sui dehors preme il piede sull'acceleratore per far approdare in aula il testo alternativo concordato con le associazioni dei commercianti. Entrambi i disegni mandano in pensione i gazebo, che secondo una sentenza del Consiglio di giustizia amministrativa sono veri e propri manufatti e richiederebbero una concessione edilizia, ma danno interpretazioni diverse del concetto di "temporaneità". Perché, se il piano dell'assessore Di Marco prevede pedane e ombrelloni dal Primo maggio al 30 ottobre, quello della commissione autorizza le nuove strutture tutto l'anno anche sulle strade aperte al traffico, purché siano removibili in ogni momento. Non solo: sono previsti 4 mesi di tempo per trasformare i vecchi gazebo in legno e le autorizzazioni avrebbero validità triennale. Il presidente della commissione Paolo Caracausi assicura che il regolamento verrà discusso in Consiglio comunale la prossima settimana: "Prima di procedere allo smantellamento  -  dice  -  ci aspettiamo un minimo di elasticità". Ma dall'assessorato non fanno passi indietro. "La commissione vuole sostituirsi all'organo legislativo. Noi  -  dice Di Marco  -  abbiamo elaborato un piano che omologa Palermo a Firenze, Milano, Bologna". In mezzo al braccio di ferro ci sono loro, i commercianti: "È scandaloso  -  attacca Antonio Ferrante dell'associazione Vivo civile  -  che i gestori già nella morsa della crisi siano vittime dei conflitti istituzionali". Va giù duro anche Gigi Mangia, presidente del settore pubblici esercizi di Confcommercio: "Sembra che l'assessorato si occupi solo del problema gazebo, mentre non è in grado di far funzionare la macchina delle autorizzazioni". Ma il problema non sarebbe solo lo stallo amministrativo. "Il rischio  -  incalza Giovanni Felice di Liberimpresa  -  è che il Comune autorizzi i dehors ma poi l'Asp non conceda l'ok a somministrare cibi e bevande". Argomenti gazebo comune 
None Leggi i commenti I commenti dei lettori 
