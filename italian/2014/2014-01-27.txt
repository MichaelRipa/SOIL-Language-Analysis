
CROTONE – Novanta minuti all’attacco e un’ora in superiorità numerica non bastano al Crotone per piegare il Siena. I calabresi vengono bloccati allo Scida sullo 0-0 e falliscono una buona occasione per scalare posizioni in zona play-off. Il punto, invece, fa gioco ai toscani che si mantengono in scia dell’8° posto. CRISETIG FALLISCE UN RIGORE – I rossoblu fanno la partita fin dalle prime battute e, dopo aver sfiorato per due volte il bersaglio con Del Prete e Mazzotta, si procurano al 35’ la migliore delle occasioni per passare con Diop che si fa stendere in area da Lamanna. Inevitabili espulsione e rigore ma dal dischetto Crisetig si fa ipnotizzare dal neo-entrato Farelli che gli devia la conclusione con un plastico volo sulla sinistra. FARELLI PROTAGONISTA – L’occasione sfumata non fa diminuire l’intensità della pressione dei padroni di casa che vanno ancora vicini al vantaggio con Bidaoui, Bernardeschi (2), Suagher, De Giorgio, Ishak, Del Prete e Giannone (3) che, un po’ per imprecisione e un po’ per le strepitose parate di Farelli, non riescono a infilare il pallone in rete. ROSINA SFIORA IL COLPACCIO AL 91’ – Il Siena si difende a denti stretti e nel finale, clamorosamente, sfiora anche il colpaccio: prima con una gran botta da fuori di Valiani e poi, al 91’, con Rosina che manda addosso a Gomis un colpo di testa da due passi. Ma, dopotutto, sarebbe stato troppo. CROTONE-SIENA 0-0 Crotone (4-3-3): Gomis; Del Prete, Suagher, Ligi, Mazzotta; Matute, Crisetig, Dezi; Berardeschi (34′ st Giannone), Diop, Bidaoui (21′ st De Giorgio). In panchina: Secco, Galardo, Cremonesi, Saric, Pettinari, Kone’, Ishak. Allenatore: Drago. Siena (3-5-2): Lamanna; Matheu, Giacomazzi (36′ pt Farelli), Dellafiore; Angelo, Pulzetti, Vergassola, Valiani (44′ st Schiavone), Feddal; Rosina, Rossetti (24′ st Plasmati). In panchina: Bucuroiu, Scapuzzi, Milos, Morero, Spinazzola. Allenatore: Beretta. Arbitro: Pairetto di Nichelino. Note: Spettatori: 4371 per un incasso di 26.285 euro. Espulso: 36′ pt Lamanna per fallo da rigore su Diop. Ammoniti: Crisetig, Giacomazzi, Diop. Angoli 15-2 per il Crotone. Recupero: 1′; 3. Argomenti serie b crotone calcio siena calcio Leggi i commenti I commenti dei lettori 
VARESE – Milano espugna Varese nel posticipo di campionato e resta agganciata a Brindisi e Cantu’ in vetta alla classifica. Il successo nel derby è stato più facile di quanto dica il punteggio per l’Armani, reduce dalla fatica di Eurolega in Turchia. L’uomo in più per gli ospiti è stato Langford (16 punti con 7/8 dal campo e 3 assist in 26′), ben coadiuvato, comunque, da Hackett e Samuels, che hanno chiuso entrambi in doppia cifra. Nella Cimberio bravo Banks (miglior relizzatore della serata con 20 punti frutto di 6/10 al tiro e 7/7 nei liberi), senza infamia ne’ lode la prova dell’esordiente Johnson (2/6 e 6 rimbalzi), alla sua prima uscita con la nuova maglia. LANGFORD CAMBIA LA PARTITA – La Cimberio è partita a razzo (10-2 al 4′) ed è rimasta in testa fino al 17′, quando un canestro di Moss ha dato il primo vantaggio a Milano (32-34). A cambiare il corso della gara è stato Langford, che dopo essere stato tenuto precauzionalmente in panchina nel primo quarto, con una serie di canestri (11 punti con 5/5 al tiro da 2) ha consentito alla formazione di Banchi di andare al riposo con un piccolo “tesoretto” (42-48), incrementato da due punti di Moss a fil di sirena. MILANO DILAGA NEL FINALE – Dopo l’intervallo lungo, la Cimberio ha cercato disperatamente di resistere (50-55 al 25′) ma alla lunga la netta superiorita’ fisica e tecnica di Hackett e compagni e’ venuta a galla e Milano ha preso il largo sino al massimo vantaggio del 34′ (58-71), gestendo nel finale senza patemi il disperato tentativo di rimonta dei padroni di casa. CIMBERIO VARESE-EMPORIO ARMANI MILANO 71-76 (22-16, 42-48, 56-66) Varese : Scekic 4, Sakota 2, Rush, Clark 12, Banks 20, De Nicolao 2, Johnson 8, Ere 9, Polonara 14, Mei. N.e. Ambrosini, Balanzoni. All. Frates. Milano : Gentile 8, Gigli 4, Melli 11, Langford 16, Hackett 11, Samuels 10, Kangur 3, Wallace, Lawal 4, Moss 7, Jerrells 2. N. e. Cerella. All. Banchi. Arbitri : Cerebuch, Sardella e Borgioni. Note – Tiri liberi: Cimberio 13 su 14, EA7 10 su 13. Nessuno uscito per 5 falli. Tiri da tre punti: Cimberio 4 su 22, EA7 6 su 17. Rimbalzi: Cimberio 30, EA7 36. Spettatori: paganti 4628. Argomenti basket basket serie a olimpia milano Leggi i commenti I commenti dei lettori 
PRATO - Letti per terra, coperte addosso anche di giorno perché nel capannone dove si sono rifugiati, un Pronto Moda di via d’Aosta a Prato, non c’è riscaldamento. Pareti divisorie fatte di cartone presi a prestito dagli scatoloni del magazzino. Vivono così i parenti delle vittime del laboratorio incendiato e distrutto al Macrolotto. Sette morti e un solo funerale. E loro, scivolati in questa solitudine, dall’appartamento in cui abitavano (un subaffitto costoso) in via Strozzi 93/A, sono stati costretti a venire via perché il proprietario italiano aveva affittato a un cinese, mica a quattordici. Così eccoli riemergere in un capannone a Iolo, con i loro piccoli trolley, i permessi di soggiorno scaduti, le fotografie appoggiate dei loro cari, gli operai morti dentro Teresa Moda. Fuori due o tre striscioni: «7 vite e ancora nessuna giustizia». E loro alla deriva di questa strana solitudine, fatta di appuntamenti mancati (dicono alla Caritas: «Dovevano tornare e non si sono presentati...»), di incomprensioni dovute alla lingua (alcuni parlano il mandarino, altri soltanto il dialetto delle campagne dello Zejiang). Chiedono di poter fare il funerale ai loro cari, chiedono un lavoro o un risarcimento alla titolare del laboratorio in cui i sette operai morti lavoravano. Per loro adesso si fa avanti la Regione Toscana con l’intervento del presidente Enrico Rossi. E’ lui il primo a tendere la mano verso questa gente e a promettere di voler sostenere economicamente tramite degli indennizzi i familiari di una delle più gravi tragedie sul lavoro avvenute in Toscana. Rossi ha chiesto e ottenuto ieri mattina dalla procura di Prato i nominativi di alcuni dei parenti delle vittime che il 1 dicembre 2013 distrusse la ditta di prontomoda nella zona industriale di Prato. Il governatore si è attivato per dare inizio ad un percorso che  attraverso una norma regionale sui parenti di vittime sul lavoro, norma voluta dalla stesso Rossi quando era assessore alla Sanità  indennizzi e sostenga economicamente i familiari dei sette operai morti fra le fiamme e il fumo del capannone dormitorio. Dalla Cina profonda delle campagne sono arrivati i genitori, i fratelli, i figli di quelle persone. Sono gli stessi che nei giorni scorsi hanno manifestato anche al consolato cinese di Firenze (cosa mai successa prima) per chiedere un intervento, un aiuto. Oltre a risorse per il sostentamento in attesa di celebrare i sei funerali (per uno di loro il rito si è già svolto), i parenti chiedono che la ditta paghi gli stipendi arretrati degli operai deceduti: «Hanno lavorato prima di morire, devono essere pagati». [[ge:rep-locali:rep-firenze:77084721]] «La Regione  ha spiegato il presidente Rossi  ha creato da diversi anni un fondo di solidarietà per le famiglie delle vittime di incidenti mortali sul luogo di lavoro. Penso che sia importante testimoniare con fatti concreti la vicinanza a chi ha subito una perdita così grave per eventi accaduti nella nostra regione, indipendentemente dal paese di origine». La legge che ha istituito il Fondo di solidarietà è del 2008 e prevede un contributo varia a seconda dei diversi tipi di beneficiari da un minimo da 20 a un massimo di 25 mila euro. 
None Leggi i commenti I commenti dei lettori 
