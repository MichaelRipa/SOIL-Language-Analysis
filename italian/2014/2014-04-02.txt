Tutto pronto per la finale di Coppa Italia tra Napoli e Fiorentina, in programma il 3 maggio all'Olimpico. La Lega ha ufficializzato oggi i prezzi dei biglietti. La tendenza è al ribasso rispetto alle ultime due edizioni. Le tribune costeranno 90 euro, i distinti 40 e le curve 20. Lo stadio è stato diviso a metà: i tifosi azzurri potranno godersi la partita in tribuna Tevere, nei Distinti nord (est e ovest) e in curva Nord. I tagliandi a disposizione per ogni club saranno circa 30mila. La vendita sarà contingentata: da martedì 8 aprile scatterà la prelazione per gli abbonati delle due società, da lunedì 14 aprile corsia preferenziale per i possessori della SSC Napoli Club Azzurro Card e della SSC Napoli Fan Away Card che potranno aderire anche all'iniziativa 'invita due amici alla finale', riservata unicamente alle tribune. L'acquisto digitale è previsto sul sito www. listicket. com. Da martedì 22 aprile, invece, partirà l'ultima fase, ovvero la vendita libera dei biglietti rimanenti, le cui modalità verranno comunicate in seguito. Il tutto esaurito è scontato. Argomenti fiorentina date prezzi ssc napoli coppa italia 
Mentre la città fremeva per il match Napoli-Juve, domenica scorsa un ragazzo di Sapri ha realizzato un sogno generato da un incubo. Ignazio Luppino, 18 anni, nel 2012 è rimasto vittima di un incidente stradale: finito con la bici in un dirupo, è stato ricoverato in coma farmacologico all'ospedale Ruggi d'Aragona di Salerno. Dopo 10 giorni, il ragazzo si è risvegliato "ascoltando le voci, i cori e l'inno, dei suo beniamini: i calciatori bianconeri" racconta il papà Tonino ricordando la gioia di quei momenti. E proprio la tenacia di Tonino e l'impegno di una dirigente della "Vecchia signora" hanno consentito a Ignazio di incontrare la squadra del cuore nelle stanze dell'hotel Parker poche ore prima della sfida al San Paolo. Mentre all'esterno dell'albergo "infuriava la contestazione antiJuve con slogan e uova marce - ricorda il 18enne - io finalmente abbracciavo i miei idoli". Quella sera, Ignazio ha parlato con mister Conte, e ha abbracciato Fernando Llorente e Gigi Buffon, "uno dei più affettuosi del gruppo". Il ragazzo di Sapri ha scherzato e scattato foto con Paul Pogba, Andrea Pirlo, Claudio Marchisio, Mauricio Islae e Kwadwo Asamoah, che ha atteso pazientemente lo scatto della macchina digitale improvvisamente inceppata. "Emozionante" infine l'incontro con il conterraneo di Capaccio scalo, Angelo Alessio, che è il secondo allenatore della Juve. Giunto il momento dei saluti, padre e figlio sono tornati a casa in taxi per vedere la partita, ricordando però la promessa fatta da Conte: "Il mister mi ha invitato a Vinovo e ci andrò sicuramente  -  racconta Ignazio con l'entusiasmo del supporter  -  E' stata una serata indimenticabile e ci tengo a dire che sono del Sud e tifo Juve come probabilmente al Nord ci sarà chi tifa Napoli. Il calcio è bello, è vita, e dietro un pallone che corre si nasconde tanta umanità come insegna la mia storia: smettiamola di rovinare tutto con cori stupidi e violenza". Conte e la squadra "sono stati dei galantuomini" aggiunge il papà che tifa Napoli ma sarà "per sempre grato ai calciatori bianconeri". Argomenti sapri napoli juventus fc 
PARIGI – "Troppi errori. A questi livelli non te li puoi permettere". E' arrabbiato Josè Mourinho al termine della gara con il Psg. i suoi lo hanno deluso: "Abbiamo recuperato 10 palloni in zone pericolose e non siamo stati capaci, in 20  metri, di essere aggressivi e trasformare queste possibilità in gol. Siamo in una competizione dove i giocatori devono fare la differenza. Se non lo fai lo paghi. E difensivamente, dove solitamente siamo compatti, abbiamo fatto degli sbagli. Il terzo gol è addirittura ridicolo". POSSIAMO RIBALTARE IL RISULTATO  - Malgrado ciò il tecnico portoghese è ottimista per la gara di ritorno: "La situazione possiamo ribaltarla: in attacco non abbiamo il giocatore da due-tre gol a partita: non abbiamo i Ronaldo, i Messi o i Lewandowski. Però siamo in casa e dobbiamo provarci". [[ge:rep-locali:repubblica:82591026]] L'ASSENZA DI IBRA NON PESERA' AL PSG  - Martedì a Stamford Bridge probabilmente mancherà Zlatan Ibrahimovic, che ha riportato un sospetto stiramento al bicipite femorale della coscia destra: "Per loro non è un problema: hanno Lucas, Lavezzi e Cavani è meglio da centravanti che da esterno", ha concluso il tecnico del Chelsea. Argomenti chelsea fc champions league josè mourinho Leggi i commenti I commenti dei lettori 
MADRID - Negli occhi dei più, c'era alla vigilia l'incredibile verdetto di un anno fa. Nel cuore e nella testa del Real, alla fine, ha prevalso la voglia matta di prendersi la rivincita. In campo però c'erano anche i tanti guai del Dortmund che non è la squadra del miracolo dell'edizione passata.  Klopp sa che gli assenti hanno sempre torto e, come i grandi tecnici, punta sui presenti.  Ma il Real, stavolta, fa... il Real. Arriva così per le merengues una rotonda dote in vista del ritorno al Westfalen stadion: tre gol a zero. E arriva - soprattutto - la prova corale ideale. Infine, ciliegina sulla torta, Cristiano Ronaldo eguaglia Messi e Altafini, detentori del primato assoluto di reti segnate nel corso di una CoppaCampioni o Champions (fate voi): 14 gol. E siamo solo ai quarti... Nella prima parte, il Real è semplicemente perfetto. Non ci sono Di Maria e Marcelo? I migliori sono quelli che li rilevano: Coentrao costringe Reus a uno sporco lavoro di chiusura, non efficace, e domina sulla sinistra; Isco gioca con la personalità che ne hanno fatto a Malaga un talentino purissimo. Ma è Modric che non sbaglia un pallone, scandisce i tempi con eccellenza assoluta, in assoluto è il migliore in campo. Non c'è settore in cui le merengues non dominino, il Borussia ne è ben conscio, è preparato alla marea blanca. Capitola subito, dopo solo 3 minuti, ma non perde la sua qualità principale: la compattezza. Hummels e Papastathopoulos mettono più di una pezza, ma qui non ci sono demeriti, soltanto meriti altrui. Ancelotti vede i suoi eseguire la sinfonia senza sbavature, giocano tutti insieme i madridisti: uno spettacolo. [[ge:rep-locali:repubblica:82590977]] Quando arretrano, trovato il vantaggio con Bale che di punta anticipa Weidenfeller con tocco delizioso dopo combinazione mancina Benzema-Carvajal, offrono il meglio del repertorio: la ripartenza. Il raddoppio è un capolavoro, in questo senso. Benzema riparte dalla sua area con l'autorevolezza e la potenza di un estremo rugbistico, trova lo scarico su Isco che senza perdere velocità guadagna metri aspettando l'arrivo della cavalleria. Bale è il trequarti ala a sostegno che riceve e apre sul lato opposto. Ronaldo aggancia e si lascia andare a un leziosismo dei suoi, il Borussia sembra riuscire a salvarsi ma ecco Xabi a restituire praticità alla grande bellezza. Scippa la palla a Mkhitaryan e serve Isco, palla portata dal destro al sinistro in un attimo e "clic"! Weidenfeller "fotografato" nell'angolino basso. Strepitoso Real, degnissimo il Borussia. Klopp deve aver detto ai suoi che la sola speranza è quella di usare chirurgicamente le poche occasioni che capiteranno. Lo si vede in un contropiede che il Real offre, centrale, con l'armeno a galoppare in diagonale e a servire Aubameyang, versione vice Lewandoski. L'ex milanista commette un peccato di gioventù. Tira alto attirando su di sè gli strali del focoso allenatore tedesco. La ripresa è un concentrato di fuochi d'artificio, su entrambi i lati. Come due pugili che vogliono rischiare, Ancelotti e Klopp si prendono metaforicamente a schiaffoni, ogni capovolgimento di gioco vale un'occasione e chi se ne frega della "guardia bassa". Soprattutto accade dopo che Ronaldo, minuto 56' (causa un'altra distrazione in costruzione centrale dei gialloneri) riceve da Modric un pallone che è solo da spingere in porta o quasi. Tre a zero, il Borussia a questo punto deve fare almeno un gol. [[ge:rep-locali:repubblica:82598385]] Sa che le merengues - se attaccate - si concedono qualche svista. La squadra di Klopp, però, incappa nella serata magica della coppia Pepe-Ramos, mai così attenti e concentrati. Il primo mura generosamente un tiro a colpo sicuro di Mkhitaryan, un protagonista sotto tono. Reus sale in cattedra, quando l'armeno va sotto la doccia, ma non sempre ha la lucidità di guidare le sue percussioni centrali nel modo giusto. Aubameyang tradisce la sua inesperienza a questi livelli. Il Borussia ci prova e allora Ancelotti fa la mossa giusta, togliendo lo spumeggiante Isco per far posto al più conservativo Illaramendi. Dall'altra parte, quando Klopp getta nella mischia tutti gli attaccanti possibili, i giovani Hofmann e Jojic, Hummels salva in modo rischioso ma corretto in talune rischiosissime situazioni. Bene anche Sokratis al suo fianco. Bale potrebbe calare anche il poker con una delle sue scorribande a tutto campo, già letali con l'Inter. Ma calcia alto. E Reus e Aubameyang portano scompiglio davanti a un Casillas in vena di miracoli quando respinge un tiro ravvicinato di Reus (a gioco fermo per un fallo precedente). Insomma: tre gol di vantaggio sembrano poter garantire a questo Real (che ha nelle ripartenze un'arma terribile) il passaggio del turno. Klopp al Westfalen giocherà tre carte. La prima, l'incredibile atmosfera. La seconda, Lewandoski. La terza: giocarsi il tutto per tutto, senza fare calcoli.  Ad Ancelotti basterà ripetere la prova collettiva maiuscola di stasera. Facile match da dirigere, questo: rivedibile la gestione dei cartellini di Clattenburg. REAL MADRID: Casillas 6.5 - Carvajal 6.5, Pepe 7, Ramos 6.5, Coentrao 7 - Modric 7.5, Xabi Alonso 6.5, Isco 7 (70' Illaramendi 6.5) - Bale 7, Benzema 6.5 (74' Morata 6.5), Ronaldo 6.5 (79' Casemiro 6). All. Ancelotti BORUSSIA DORTMUND : Weidenfeller 6.5 - Piszczek 6 (67' Schieber 6), Hummels 7, Papastathopoulos 6.5, Durm 6 - Kehl 5.5 (73' Jojic 6), N. ? ahin 6 -  Grosskreutz 5.5, Mkhitaryan 5 (64' Hofmann 5.5), Reus 6.5 - Aubameyang 5.5. All. Klopp ARBITRO : Clattenburg 5.5 (Ing) RETI :  3' Bale; 26' Isco; 56' Ronaldo. NOTE :   ammoniti: Grosskreutz, Kehl, Reus. Recupero: 2' e 4'. Argomenti champions league real madrid borussia dortmund Leggi i commenti I commenti dei lettori 
Arriva il momento, in cui, dopo aver immaginato, disegnato, creato non resta che smontare e assemblare. Franco Reggiani, artista e designer, noto per aver tracciato nel mondo dell'automotive i profili e le scocche per Cisitalia, Stanguellini, Ferrari e Alfa Romeo, celebra il cinquantesimo anniversario della Scuderia di Maranello, nel 1979, con la scultura "Evoluzione", sintetizzando così la storia del Cavallino Rampante, dalle origini in Alfa Romeo  fino ai primi anni '80. All'inizio l'opera viene realizzata in dimensioni ridotte poi, successivamente, ingrandita. La scultura ripercorre la vita di Enzo Ferrari attraverso l'assemblaggio di sette vetture, le più famose del primo cinquantennio di storia delle corse della rossa. La parte anteriore è composta dai musetti: dell'Alfa Romeo P2, usata dall'ingegnere nella sua prima gara, nel 1929, (come scuderia Ferrari), della Barchetta touring e della Ferrari 166 MM. Del modello 430 Superamerica sono stati presi parafanghi e passaruota, le code della Ferrari Dino 246 e di una monoposto da Formula 1, del 1959. Il cofano e l'alettone posteriore appartengono al modello 321 T5, vettura guidata da Gilles Villeneuve. L'opera viene inaugurata nel 1985, a Modena, in occasione del Ferrari Day, evento che riunisce nella città emiliana gli appassionati della rossa. Poco dopo, la scultura è stata spostata di fronte alla stazione del capoluogo,  in seguito portata davanti al teatro Valli di Reggio Emilia, passando poi per Monaco dove è stata ospite del museo BMW. Nel 1988, la società Autostrade, colloca l'opera nell'area di sosta di Calvetro lungo l'autostrada A1, all'altezza di Campogalliano, dove rimane per ben 25 anni vittima di atti vandalici e abbandonata al degrado per mancanza di manutenzione. In primavera fioriscono le idee, così in quella del 2013, il Comune di Reggio Emilia con ACI e Panathlon International Club iniziano il recupero e il restauro della scultura di Reggiani. A distanza di quasi un anno, lo scorso 22 marzo, "Evoluzione" rossa e scintillante troneggia in una grande rotatoria lungo la via Trattati di Roma di Reggio Emilia, in prossimità dei ponti e della stazione ferroviaria Mediopadana di Santiago Calatrava. Tale posizione permette la visibilità dell'opera a coloro, che escono dal casello autostradale della Città del Tricolore per ammirarne l'originalità. In contemporanea, negli spazi espositivi dei Chiostri di San Domenico (via Dante Alighieri, 11 Reggio Emilia), è possibile apprezzare l'accurata selezione di sculture, disegni e fotografie, oltre ad alcune vetture degli anni '50 e '70, che ripercorrono la storia di Franco Reggiani. Visionaria, surrealista, futurista, l'opera è di nuovo luccicante sul piedistallo  e racchiude i primi successi della Scuderia Ferrari. Aspettando, chissà, una nuova creazione dedicata alla rossa sportiva. 
MADRID - "La 'Decima'? Ci pensiamo tutti i giorni, ogni volta che abbiamo questo tipo di partite. E' una grande motivazione per tuttiLa prima di queste cinque finali l'abbiamo fatta bene, speriamo di continuare". Dopo il 3-0 rifilato al Borussia Dortmund, Carlo Ancelotti è soddisfatto ma non si sente del tutto al sicuro per il passaggio del turno. "Abbiamo reagito bene - spiega il tecnico del Real - sogniamo di giocare la finale, ma per arrivarci dobbiamo fare ancora tre partite". "Real arrabbiato per la Liga? Abbiamo reagito a due partite che non sono finite bene ma la squadra nonostante questo stava bene, non aveva problemi", garantisce il tecnico dei Blancos ai microfoni di Sky Sport. "Abbiamo fatto due buone partite, domenica e stasera". "Chi vorremmo in finale? Noi sogniamo di giocarla. Può non sembrare così ma il risultato non ci lascia tranquilli, il Borussia ha mostrato nel secondo tempo di essere pericoloso. La pressione dei tifosi è normale, ma non è superiore qui rispetto ad altre parti". Sul Barcellona e il divieto di mercato per due sessioni: "Nessuno esulta per queste cose - sottolinea il tecnico - si esulta quando si vince". [[ge:rep-locali:repubblica:82590977]] Argomenti champions league real madrid carlo ancelotti Leggi i commenti I commenti dei lettori 
PARIGI – L'imbattibilità di Mourinho con le francesi termina al 14° tentativo. A rompere l'incantesimo non poteva che essere il multimilionario Psg che, con un secondo tempo perfetto, annichilisce il Chelsea condannandolo a dover recuperare 2 reti nella gara di ritorno dei quarti di Champions League, in programma tra 6 giorni a Londra. PUNITA LA TATTICA ATTENDISTA DI MOURINHO  - Mentre i parigini si godono la serata di grazia degli ex "italiani" Lavezzi e Pastore, il Chelsea si morde decisamente le mani. Dopo un ottimo primo tempo ha tirato troppo presto i remi in barca, pensando di poter gestire un prezioso 1-1, ed è stato punito. Da Blanc una piccola lezione a Mourinho: a certi livelli, ormai, essere troppo attendisti non premia più. E' SUBITO LAVEZZI  - L'ex ct della nazionale francese ha deciso di dare spazio a Verratti a centrocampo per garantire il possesso palla a centrocampo ai suoi, Mourinho, privo di Eto'o, infortunato, ha risposto con una squadra assai prudente, senza punte di ruolo, con Schurrle terminale avanzato e Willian, Oscar e Hazard a sostegno. Il Psg è partito fortissimo e dopo appena 4' è passato con un meraviglioso sinistro all'incrocio di controbalzo di Lavezzi, lesto ad approfittare di una corta respinta di Terry. [[ge:rep-locali:repubblica:82591026]] HAZARD, RIGORE-GOL E POI PALO  - Il Chelsea non si è abbattuto, ha preso le redini del centrocampo con David Luiz e Ramires, e alla prima buona occasione (27'), è andato a segno: Thiago Silva ha ingenuamente atterrato in area Oscar, consentendo ad Hazard di pareggiare i conti dal dischetto. I francesi hanno accusato il colpo e il Chelsea per poco non ne ha approfittato: solo il palo (39') ha negato la doppietta ad Hazard che ha girato al volo contro il montante un cross dalla destra di Willian. DAVID LUIZ, SFORTUNATO AUTOGOL  - Al rientro degli spogliatoi la gara è totalmente cambiata: il Chelsea ha arretrato il baricentro e non è più ripartito. Il Psg, preso in mano da Verratti, ha cominciato a macinare gioco e, dopo aver sfiorato il bersaglio ancora con Lavezzi, ha raddoppiato (61′), anche se con un pizzico di fortuna: una punizione dalla sinistra del "Pocho" ha trovato la decisiva deviazione da pochi passi di David Luiz che ha realizzato un clamoroso autogol. IBRAHIMOVIC KO, NIENTE RITORNO  - Il Psg ha perso, poco dopo, Ibrahimovic per un sospetto stiramento al bicipite femorale della coscia destra (dovrà star fermo 15 giorni) ma il Chelsea non ne ha approfittato. I Blues, malgrado l'innesto di Torres al posto di Schurrle, non sono riusciti più a cambiare ritmo e i transalpini hanno continuato a gestire le operazioni a centrocampo. IL GIOIELLO DI PASTORE  - E dopo aver mandato un'avvisaglia con Cavani (destro a fil di palo dal limite a portiere battuto) hanno calato il tris, in pieno recupero. Tutto merito di Pastore che, appena entrato al posto di Lavezzi, ha fatto impazzire il Parco dei Principi con un'azione da urlo: ha saltato tre uomini in dribbling stretto sul fondo destra, si è accentrato e con un preciso sinistro sul primo palo ha sorpreso Cech. E ora Mourinho dovrà davvero confezionare la partita perfetta a Stanford Bridge per centrare l'impresa. PSG-CHELSEA 3-1 (1-1) Psg (4-3-3): Sirigu 6.5; Jallet 7, Alex 6.5, Thiago Silva 5.5, Maxwell 6.5; Verratti 6.5 (28′ st Cabaye sv), Thiago Motta 6.5, Matuidi 6.5; Cavani 6, Ibrahimovic 5.5 (21′ st Lucas 6), Lavezzi 7.5 (38′ st Pastore 8). In panchina: Douchez, Marquinhos, Digne', Rabiot. Allenatore: Blanc. Chelsea (4-2-3-1): Cech 5; Ivanovic 6.5, Cahill 6, Terry 5, Azpilicueta 6; Ramires 5.5, David Luiz 6; Willian 5.5, Oscar 5.5 (25′ st Lampard 5.5), Hazard 6.5; Schurrle 5 (12′ st Torres 5). In panchina: Schwarzer, Ake', Kalas, Mikel, Ba. Allenatore: Mourinho. Arbitro : Mazic (Serbia) 7. Reti : 3′ pt Lavezzi, 26′ pt Hazard (rig), 15′ st aut. David Luiz, 47′ st Pastore. Note : serata serena, terreno in condizioni perfette. Ammoniti : Ramires, Alex, Willian, Thiago Motta, David Luiz, Cavani. Angoli : 4-2 per il Paris Saint-Germain. Recupero : 0′; 3′. Argomenti paris saint germain chelsea fc champions league Leggi i commenti I commenti dei lettori 
None Leggi i commenti I commenti dei lettori 
Tra i vari premi vinti dalla Technospace francese c'è anche il prestigioso Volante d'oro, riconoscimento che viene assegnato dai lettori delle riviste tedesche specializzate Auto Bild e Bild am Sonntag. Oltre un milione di lettori provenienti da 25 paesi europei hanno votato tra 6 categorie e alla fine gli esperti di motori hanno incoronato la nuova C4 Picasso"Miglior Monovolume del 2013". I giudici hanno apprezzato soprattutto lo stile moderno, il design curato, il confort degli interni in stile loft e le tecnologie all'avanguardia che fanno della nuova C4 Picasso una monovolume al passo con i tempi. Anche l'attenzione verso l'ambiente e le motorizzazioni sempre più efficienti di cui sono dotati i nuovi modelli Citroen hanno contribuito a rendere la C4 Picasso la best in class nella sua categoria, è infatti la prima a montare il motore BlueHDi euro 6 che integra il modulo SCR, l'unica tecnologia in grado di abbattere del 90% le emissioni di Nox e di ridurre sensibilmente quelle di CO2 (98 g/km). Comoda, versatile e rispettosa dell'ambiente, la "Technospace" Citroen è una vettura polifunzionale che si adatta perfettamente sia alle esigenze della famiglia che all'utilizzo quotidiano per gli spostamenti di lavoro. Il tutto sempre con un occhio attento verso i consumi. 
None Leggi i commenti I commenti dei lettori 
