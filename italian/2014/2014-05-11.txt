Torino batte Biella 84-79 e continua a sognare la serie A: da sabato prossimo giocherà le semifinali-promozione contro Trento. Al PalaRuffini i torinesi hanno vinto grazie ad un eccellente finale di gara in cui sono riusciti a recuperare 14 punti. La tensione di una sfida che ha messo una di fronte all'altra le due migliori squadre piemontesi del momento è scaturita al 40' con momenti di nervosismo in campo e sugli spalti. Quando è suonata la sirena è esplosa la festa dei tifosi torinesi che faceva da contraltare alla delusione dei biellesi; ad accendere la miccia  -  oltre agli sfottò reciproci - è stato il torinese Valerio Amoroso che si è beccato con la curva rivale. Qualche minuto di tensione a mille, poi è tornata la calma, almeno apparente. A farne le spese alcuni seggiolini del PalaRuffini che sono stati divelti; sono volate parole grosse, ci sono state minacce reciproche, ma per fortuna nessun contatto. Adesso per Torino ci sarà una settimana per preparare la prima semifinale: si gioca sabato (palla a due alle 20,30) al pala Trento contro la formazione che, nel corso della regular season, aveva dimostrato di essere la più forte. Ma adesso Torino si presenta gasata per aver vinto 3-1 in rimonta il derby contro un'Angelico che non ha mai mollato un centimetro. Un motivo in più, per i torinesi, per crederci fino alla fine. 
1 2 3 4 5 6 7 8 9 10 11 12 13 14 
BAUCHI - Gli integralisti "hanno rapito quelle ragazze per spezzare le loro aspirazioni". Questo diceva sabato Michelle Obama parlando al posto di Obama nel consueto discorso settimanale che dalla Casa Bianca viene diffuso via radio e internet. Ed è una dolorosa verità, che riguarda non soltanto le quasi 300 liceali nigeriane ancora nelle mani degli islamisti di Boko Haram . Perché la paura attanaglia anche le menti delle compagne che quella notte tra 14 e 15 aprile capirono in quale incubo si fossero infilate e riuscirono a dileguarsi nella boscaglia. Accade in tutto il mondo, aveva detto ancora la first lady americana. E' vero. La violenza non ha piegato la piccola pachistana Malala Yousafzai , che per la liberazione delle giovani nigeriane ha lanciato sui social network una campagna, #BringBackOurGirls, che raccoglie ogni giorno nuove adesioni in tutto il mondo. Ma non tutti hanno il coraggio, la tenacia, la visione di una missione e la forza di farsene carico, come Malala. E di certo non è peccato avere paura. #BringBackOurGirls  - Manda la tua foto Quella che traspare chiaramente dalle parole di un'altra giovane. Il suo nome è Sarah Lawan, ha 19 anni ed è una delle 53 studentesse sfuggite a Boko Haram. Raggiunta al telefono dalla Associated Press, dice di non riuscire a esprimere il terrore provato la notte in cui i miliziani la prelevarono assieme alle compagne dalla scuola secondaria di Chibok, nord-est della Nigeria, dove è una studentessa di scienze. E di provare, oggi, troppa paura per tornare a scuola. Parlando nella sua lingua tradizionale Hausa, Sarah ricorda quella notte, quando i miliziani le caricarono sui camion, viaggiando per ore prima di fermarsi. Una sosta che per lei e un'amica, nascostesi nei cespugli, è valsa la libertà. Altre ragazze avrebbero potute fuggire, ma furono spaventate dalle minacce degli uomini di Boko Haram di fare fuoco su di loro. "Sono addolorata al pensiero che non abbiano trovato il coraggio di correre via con me. E adesso piango ogni volta che incontro i loro genitori e osservo le lacrime che il vedermi genera in loro". Sarah Lawan, la fuggiasca, rivela che altre ragazze, sottrattesi a Boko Haram dopo di lei, le hanno raccontato che gli islamisti avevano parlato loro del progetto di sposarle. Confermando a suo modo quei rapporti secondo i quali alcune giovani sono state costrette a unirsi in matrimonio con i loro rapitori, che per loro hanno versato 12 dollari e se le sono poi portate in Chad e Camerun. Oggi il pensiero di tornare a scuola terrorizza Sarah, che si tratti dei resti fumanti di quella di Chibok o di qualsiasi altro istituto. Ma la paura non le impedisce di riconoscere l'autorità e l'importanza del compiere il proprio dovere. "Sono davvero spaventata all'idea di dover tornare là. Ma non ho scelta, se mi chiedono di  tornare perché devo completare il mio esame finale. Lasciato a metà. Il governo nigeriano sembra finalmente colpito dalla mobilitazione mondiale e sostiene ora di aver stabilito un contatto diretto con i guerriglieri. Che controllano un territorio molto vasto, ora disseminato di mine e trappole esplosive. Argomenti nigeria studentesse rapite boko haram michelle obama 
La Duecento: il Trofeo Paulaner Line Honours nella classe 200XTutti al Tp52 A-Team di Giorgio Martin. In compensato trionfa Duvetica WG dell’armatore Sergio Quirino Valente. Nella 200X2 vittoria per Città di Grisolera di Daniele-Bressan - VIDEO SULLA NOSTRA TV Caorle, 11 maggio 2014 - Con l’arrivo di Batticuore, Folie Douche del 1973 di soli 9,17 metri condotta con estrema determinazione da Marco Morassut e Marco Cameran, sospinta al traguardo da un vento di scirocco a 25 nodi, si è conclusa felicemente alle 18.01.34 di domenica 11 maggio l’entusiasmante edizione del ventennale de La Duecento. La regata organizzata dal Circolo Nautico Porto Santa Margherita in collaborazione con Marina 4, la partnership di Paulaner, Slam, Acqua San Benedetto, Techimpex, Marina di Sant’Andrea, l’istituto Lepido Rocco, il patrocinio e contributo del Comune di Caorle, il patrocinio di Provincia di Venezia e Regione Veneto è valida per l’assegnazione del titolo di Campione Italiano Offshore e per il titolo di Armatore dell’Anno-Trofeo Sergio Masserotti. Il Trofeo Paulaner Line Honours è andato nella classe 200XTutti al Tp52 A-Team di Giorgio Martin(ex-Aniene I° Classe, Campioni Italiani Offshore 2012, Campioni Assoluti d’Altura 2011 e 2012 e Vice-Campioni Mondiali 2013), mentre nella classe 200x2 alla ritrovata coppia Franco Daniele-Cesare Bressan su Città di Grisolera NPS System. Le classifiche provvisorie in compensato vedono il trionfo in classe 200XTutti di Duvetica WG dell’armatore Sergio Quirino Valente, che aveva a bordo a bordo giovani talenti della vela triestina e non solo. L’Arya 415 ha tagliato il traguardo quinta assoluta, domenica 11 maggio alle ore 00.00.08. Così il timoniere Daniele Augusti all’arrivo “E’ stata una regata difficile come tutte le lunghe, abbiamo cercato di rispettare quello che ci suggerivano le previsioni. Nella prima fase della regata abbiamo trovato pochissimo vento e ci siamo fermati sotto Sansego, dove la flotta si è ricompattata. La seconda parte della regata è stata più fortunata per quel che riguarda il vento” continua Augusti “è stata una risalita abbastanza veloce, con una rotta dritta a circa 10 nodi. E’ stata una prova bella, lunga e impegnativa”. L’assoluto della classe 200X2 è andato a Città di Grisolera di Daniele-Bressan, che sono riusciti ad avere la meglio su imbarcazioni molto competitive come il Class40 TWT UComm di Rodolfi-Aguadro, che dopo Sansego ha scelto il lato più verso la costa, perdendo preziose miglia. Le classifiche IRC XTutti vedono il meritato successo in classe 0 di Fanatic di Piero Peresson,seconda imbarcazione assoluta ad aver tagliato il traguardo di Porto Santa Margherita, la classe 1 è ancora appannaggio di Duevetica WG, la 2 va a Demon-X di Borgatello N./Lombardo D. e la classe 3 a X-Sea Io regato XEmma di Mario Mantegazza. In classe IRC Crociera, trionfa per la quarta volta Quemas, Elan 333 del torinese ormai triestino d’adozione Paolo Bonsignore e il suo affiatato gruppo di amici, sempre più appassionati velisti d’altura. I compensati IRC X2 nella classe 0 vedono sul podio più alto ancoraCittà di Grisolera NPS System e in classe 1 Take Five, First 30 dei milanesi StefanoRusconi e Michele Borea D’Olmo, entusiasti per il risultato alla loro prima regata in doppio. Le classifiche ORC, con 33 imbarcazioni iscritte complessivamente che partecipano al Campionato nazionale, hanno decretato il successo nella classe ORCiXTutti di Duvetica WG e nella classeORCiX2 di Sagola 60, J-109 dell’udinese Massimo Minozzi alla sua prima regata lunga in doppio, in coppia con il bravo prodiere monfalconese Manuel Polo. La Duecento 2014 è partita da Caorle, sulla rotta di duecento miglia fino a Sansego in Croazia venerdì 9 maggio, con 67 imbarcazioni al via dopo la rinuncia all’ultimo momento per motivi tecnici di Atame! di Beppe Bisotto e di Mummy One Metal Serukes di Alessio Querin. Hanno tagliato il traguardo 61 imbarcazioni, dopo i ritiri di Ewoo di Marco Balboni, Matkah di Alessandro Vollono, Zoom di Rigoni, Kaos di Guido Zambon, Challenger n. 8 di Diego Waser e Obelix di Pesarin-Bivi. La ventesima edizione della piccola lunga di casa CNSM, orami divenuta un appuntamento irrinunciabile per molti equipaggi, si è disputata con venti leggeri, soprattutto nella prima parte della discesa verso Sansego, dove molte imbarcazioni sono state fermate da un’impietosa bonaccia. Il gruppo di testa, con al comando le barche più performanti, è riuscito a ripartire nella mattinata di sabato agganciando un benefico vento di scirocco che ha consentito di raggiungere il traguardo di Porto Santa Margherita nella serata e nottata di sabato. Il resto della flotta è arrivato distanziato di pochi minuti per tutta la mattina e pomeriggio di domenica 11 maggio, accolto in mare da Alessandro Toson e dal Comitato di Regata composto dal Presidente Tito Morosetti, Belinda Maniero, Alessio Brugnerotto e Gianni Pappagallo che si sono alternati nella postazione degli arrivi. L’elenco dei passaggi aggiornati, le classifiche provvisorie e le tracce delle imbarcazioni partecipanti sono visibili nella sezione Tracking del sito www.lacinquecento.com. CLASSIFICHE PROVVISORIE LINE HONOUR TROFEO PAULANER 200XTUTTI: A-Team (Giorgio Martin) LINE HONOUR TROFEO PAULANER 200X2: Città di Grisolera NPS System (Franco Daniele-Cesare Bressan) IRC XTUTTI OVERALL: Duvetica White Goose (Sergio Quirino Valente) IRC X2 OVERALL: Città di Grisolera NPS System (Franco Daniele-Cesare Bressan) IRC XTUTTI CLASSE 0: 1. Fanatic (Piero Peresson) 2. Victor-X (Vittorio Margherita) 3. A-Team (Giorgio Martin) IRC XTUTTI CLASSE 1: 1.Duvetica WG (Sergio Quirino Valente) 2. Vulcangas (Enrico Fabbri) 3. Selavy (Gianni Montagner) IRC XTUTTI CLASSE 2: 1. Demon-X (Borgatello N./Lombardo D.) 2. Boè (Ugo Campaner) 3. Magica Luce (Felsina Sailing Team-Volpi) IRC XTUTTI CLASSE 3: 1.X-Sea Io regato x Emma (Mario Mantegazza) 2. Little Baby (Pionieri del Mare-Sforza) 3. Chocolat (Leone Lorenzoni) IRC CROCIERA: 1. Quemas (Paolo Bonsignore) 2. Spriznaker IRC X2 CLASSE 0: 1. Città di Grisolera NPS System (Franco Daniele/Cesare Bressan) 2. Blucolombre (Massimo Juris/Pietro Luciani) 3. Tasmania (Antonio Di Chiara/Liviano Stefani) IRC X2 CLASSE 1: 1. Take Five (Stefano Rusconi/Michele Borea D’Olmo) 2. Sagola 60 (Massimo Minozzi/Manuel Polo) 3. Black Angel (Paolo Striuli/Alberto Perin) MULTISCAFI: 1. Silver Chiller (Georg Kretz) ORC XTUTTI: 1. Duvetica WG (Sergio Quirino Valente) 2. Fanatic (Piero Peresson) 3. A-Team (Giorgio Martin) ORC X2: 1. Sagola 60 (Massimo Minozzi/Manuel Polo) 2. Blucolombre (Massimo Juris/Pietro Luciani) 3. Tasmania (Antonio Di Chiara/Liviano Stefani) Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Esplode la primavera della vela! Trenta ore 32’ 55’’ è il tempo che ha impiegato Hurakan, il TP 52 di Marco Serafini per la line honours della 60° edizione della Regata Tre Golfi. In tempo compensato vince Vlag del napoletano Salvatore Casolaro. Diario di Bordo di Farewell (Aniene). Una regata di grandi bellezze Trenta ore 32’ 55’’ è il tempo che ha impiegato Hurakan, il TP 52 di Marco Serafini, già Campione del Mondo ORC 2013, a percorrere le 160 Miglia della Regata dei Tre Golfi, aggiudicandosi la Coppa Gustavo d’Andrea, in palio per il primo arrivato in tempo reale. Per l’assegnazione della Coppa Senatore Matarazzo, challenge perpetuo, riservato al primo over all, dovremmo aspettare ancora gli ultimi arrivi, previsti nella notte, ma il napoletano Vlag, di Salvatore Casolaro, della LNI Napoli, sembra avere le carte giuste per alzare la Coppa che quest’anno compie sessant’anni.  Al momento lo seguono Taz Unicasim, di Maurizio Grandone, e Patricia Hiltron di Domenico Buonomo, anche quest’ultimo napoletano. Aria leggera ha caratterizzato l’intera Regata, sostenuta da Ferarelle e dalla Banca Popolare di Ancona, partita a mezzanotte tra venerdì e sabato, dallo specchio d’acqua  antistante Santa Lucia, sotto l’occhio curioso dei passanti, si è spinta fino a Ponza per tornare a Li Galli nel Golfo di Salerno, e terminare la rotta davanti al Circolo del Remo e della Vela Italia, organizzatore dell’evento. Interessante il match race che si è consumato fino all’isola pontina tra Hurakan e tra Cippa Lippa, il Cookson 50 di Guido Paolo Gamucci, fino a quel momento al comando della flotta. È nella discesa in poppa che l’equipaggio iridato ha allungato il suo vantaggio, capitalizzando lo stesso, davanti l’isola di Capri, dove, dopo un lungo momento di bonaccia, è riuscito a ripartire con aria fresca che l’ha spinto fino all’arrivo, alle 06.32 di stamane. “Una bella regata, dal punto di vista tattico e paesaggistico! Abbiamo ricevuto una bellissima accoglienza dal Circolo già venerdì. Ci siamo divertiti molto e contiamo di tornare” ha commentato l’armatore di Hurakan. Soddisfatto della regata anche l’equipaggio di Cippa Lippa, che ha tagliato secondo il traguardo in tempo reale, quattro ore dopo. ”Abbiamo fatto tutto quanto la barca consentito, e l’equipaggio non ha sbagliato nulla” ha commentato Gamucci, anch’egli colpito dalla bellezza del percorso e dalla tattica complessa che ha richiesto la prova. La flotta tutta ha sofferto nel tratto tra Capri e Li Galli, punto critico della regata in cui il vento subisce un forte calo e diventa di difficile interpretazione. Proprio li la flotta si è rimischiata cambiando i risultati. Bella anche la prestazione di Pristice, di Giuseppe Romano, un Vismara 40, non più giovanissimo, che ha condotto la regata con il gruppo dei “grandi”, terminando la prova primo in classe 0-2. Tra le 54 imbarcazioni che hanno preso parte alla Regata, Prospettica, di Giacomo Gonzi, ha corso con un equipaggio di due: a dare supporto all’armatore, Jacopo Lacerba. Qualche girono di pausa, qualche cambio di barche e di equipaggi, e lo spettacolo della vela riprenderà da venerdi a domenica con la Settimana dei Tre Golfi; regate sulle boe valide per il Campionato Nazionale del Tirreno. Sullo stesso campo di regata incroceranno la prua gli X-41, in gara per titolo Italiano di classe. IL RACCONTO DA BORDO DI FAREWELL DEL CIRCOLO ANIENE Il Fascino della Tre Golfi ripaga l'equipaggio del Circolo Canottieri Aniene, che ha armato per l'occasione il 100 piedi Southern Wind, Farewell Aniene, dalle fatiche di una regata "lenta" per il vento che non ha voluto saperne di farla da padrone, permettendo alla flotta, composta da 53 imbarcazioni di percorrere con passo da crociera le 160 miglia del percorso disegnato dal Comitato di Regata, presieduto da Luciano Cosentino, lungo la rotta da Napoli verso l'isola di Ponza, e tornando indietro lasciando a sinistra Li Galli, di fronte a Positano, passando per Ischia, Capri e arrivo a Napoli, davanti al Circolo del Remo e della Vela ITALIA. A bordo di Farewell Aniene, i soci del prestigioso circolo capitolino, sponsorizzati da Inpiùbroker hanno affrontato la splendida regata tra le isole del Golfo di Napoli con il giusto spirito, un mix di soci e tesserati appassionati, professionisti ed amanti di questo paradiso che il mondo ci invidia. L'atmosfera vissuta la sera prima al Circolo Italia, la festa prima della partenza, il tradizionale scambio di guidoni effettuato da Alessandro M. Rinaldi , in rappresentanza del Circolo Aniene, insieme ai suoi consoci, ed il Presidente del Circolo organizzatore CRV Italia, Roberto Mottola di Amato, l'adrenalina del colpo di cannone al buio, il passaggio notturno tra le isole del Golfo, l'avvistamento delle Pontine e la risalita verso Capri, in quel panorama mozzafiato, tra alba e tramonto, valgono tutta la fatica spesa per questa regata giunta al suo 60º anniversario. DIARIO DI BORDO Partenza alle 00.08, vento 3 nodi da ESE, lancia al rallentatore la flotta verso l' uscita dal golfo in bolina larga mure a sinistra sotto un cielo stellato ed un tre quarti di luna crescente. In condizioni di instabilità del vento, dopo aver lasciato a destra la secca della Cavallara, con varie opzioni aperte per il passaggio libero delle prime isole, la maggior parte delle barche sceglie il canale di Procida per la risalita verso Ponza al fine di completare le prime 60 miglia del percorso. il Sailing Team Aniene con la barca più grande della flotta, decide di partire indietro per non farsi ostacolare dai più piccoli e scegliere il buco giusto per infilarsi, viste le condizioni di bassa visibilità ed il traffico davanti il Castel dell'Ovo. Così con pochissima aria, Farewell Aniene, con il suo grande albero di 45 metri, cattura il vento ad alta quota e raggiunge velocemente la flotta all'altezza della secca della Cavallara, infilandosi di bolina larga dentro il canale naturale delle isole. Vento estremamente leggero per tutta la notte e Farewell Aniene, nella giornata seguente, nonostante arrivi in anticipo su Zannone, subito dietro a Hurakan, vecchia conoscenza fatta in occasione dei mondiali di Ancona, e Cippa Lippa, fatica a tenere angoli stretti in bolina con poco vento a causa del forte vento apparente che costruisce sulle sue vele, costringendola a poggiare verso il largo dell'isola. Il giro di Ponza terminato sotto il faro di Punta della Guardia, avviene attorno alle 19 di sabato con 8 nodi di vento da sud, con una perfetta issata di gennaker ed inizio di un lungo bordo verso Punta Campanella con un angolo di 140º, tra la penisola sorrentina e Capri. Dopo essere passati a sud di Ventotene, nei pressi di Ischia, il vento cala e stringe l'angolo, e quindi giù gennaker e su fiocco per il Team Aniene che decide così di passare interno a Capri, sfiorando Punta Campanella, e che poi si rileva il canale d'aria più favorevole. Per circa un'ora il vento rinfresca un po' superando i 10 nodi e permette finalmente a Farewell di sviluppare ottime velocit, e recuperare una dozzina di barche che l'avevano beffata sotto Ponza. All' alba di domenica con vento leggerissimo, cercando di non stare troppo vicino alla costa ed evitando quanto possibile le zone di bonaccia si gira Li Galli attorno alle 7, di nuovo issata di gennaker e discesa in poppa con vento sugli 8 nodi da S, a sinistra del campo di regata nel bordeggio, per evitare i venti leggeri nella parte sorrentina del golfo di Napoli. In finale , ingaggio a distanza con Junoplano e Neo che arrivano sul filo di lana facendo terminare alle 11,50, dopo 36 ore la regata di Farewell Aniene, posizionandosi al 6º posto in tempo Overall provvisorio. Davanti a tutti Hurakan, arrivato alle 7 di mattina, segue dopo 3 ore Cippa Lippa 8 e Selene intorno alle 11,30. A bordo ogni passaggio viene festeggiato da una bottiglia di vino locale appositamente preparata da un'esperto sommelier, consocio del Circolo romano, che non perde occasione per proclamare qualche nobile poesia dalle origine omeriche nel doppio linguaggio greco antico con la sua relativa traduzione poetica. Così ogni occasione è stata sfruttata, tra un bordo e l'altro, alternandosi i turni di guardia, per brindare all'esclusività di questi momenti per il Team Aniene Maxi, capitanato da Alessandro Maria Rinaldi, insieme a Roberto E. de Felice, Francesco de Sanctis, Andrea Simi, Nicola Granati, Maurizio Fraschetti , al Team " Prima della Classe" di Cristiana Monina, con Alessandra Petri e Francesca Ruggiero, al Team di tesserati Aniene Matteo Mason con Samuele Nicolettis, Matteo Ledri, Matteo Stroppolo, Federico Aristo, Andrea Pergola e con velisti del calibro di Max Galli, detto "Centu", e Alessandro Linussi, oltre al comandante Tony Marrero, al suo secondo Massimo Angelini , a Federica Tavolli ed al preziosissimo chef Patrice. LE PAROLE DI ALESSANDRO RINALDI "Dopo aver partecipato a 5 edizioni di questa meravigliosa regata e vinta nel 2012 con il Tp52 Aniene, la nostra sezione Vela Altura festeggia i 60 anni di questa edizione con una super partecipazione composta da 3 equipaggi Aniene , ma a bordo della stessa barca. Era un desiderio che da tempo coltivavo, quello di mettere tutti insieme ed alternarci nei turni di guardia. Tra un bordo e l'altro, tirati come in una competizione agonistica tra boe, abbiamo anche avuto il tempo per diversi happy hours all'insegna della degustazione di vini ischitani e ponzesi con tanto di recitazioni poetiche sulle gesta di Ulisse preparati e proclamati da Andrea Simi - afferma soddisfatto Alessandro M. Rinaldi, skipper della trasferta napoletana - È stata una bellissima esperienza turnare al timone con tutti i capitani dei team d'altura, dai senior , con Roberto de Felice, ai team Este24 - 1ª Classe di Cristiana Monina, una parte del glorioso team del Tp52 Aniene di Matteo Mason, Samuele Nicolettis, Alessandro Linussi con Massimo Galli, alias Centurione, e il comandante della barca Tony Marrero". "Abbiamo fatto una entusiasmante cavalcata sul mare solcato dagli antichi viaggiatori, pieno di memorie storiche , sulle orme di Ulisse, passando dall'isola di Eea ( Ponza) dimora della Maga Circe, Partenope , e nel mito dell'isola delle sirene ( Li Galli - Capri ), gorgheggiando i vini locali" - allieta Andrea Simi, con le sue continue citazioni del viaggio di Ulisse e degli Argonauti. Leggi i commenti I commenti dei lettori 
None Leggi i commenti I commenti dei lettori 
