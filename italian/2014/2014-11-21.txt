SANA'A - Dopo che a sorpresa il 16 settembre al-Qaeda nel Maghreb Islamico (Aqmi, Nordafrica) e il ramo nella Penisola Arabica (Aqpa, Yemen), annunciarono di mettere da parte le divergenze con l'Is, Aqpa ha oggi ripudiato il leader dello Stato Islamico, Abu Bakr al-Baghdadi. A causare la rottura la dichiarazione audio rilasciata la scorsa settimana da Al Baghdadi, che il Califfato, costituito il 29 giugno in Iraq e Siria, avrebbe incluso anche lo Yemen. Operazione bollata come del tutto ilegittima in un video di uno dei massimi leader religiosi della formazione, Harith bin Ghazi al-Nadhari, in quello che è un significativo colpo inflitto alle ambizoni di Isis di unire tutte le anime jihadiste. "Non vogliamo parlare dell'attuale contesa e sommossa in Siria, tutta via i nostri fratelli di Is ci hanno sorpreso con diversi passi, incluso il loro annuncio dell'espansione del loro califfato in un certo numero di Paesi su cui non hanno il controllo e che ora considerano loro provincie", ha dichiarato al-Nashari, che ha anche denunciato come "lo Stato Islamico si sia spinto troppo oltre nello spargere il sangue inviolabile (quello di altri musulmani, in particolare sunniti) con la scusa di espandere ed allargare il potere di Is". Il religioso ha quindi concluso riaffermando la fedeltà di Aqap all'attuale numero uno di al-Qaeda, il medico egiziano Ayman al-Zawahiri e al leader dei talebani afghani, il mullah Omar. Argomenti isis - stato islamico al-qaeda nella penisola arabica al-qaeda 
BOLOGNA - "Sono venuto qui da solo in macchina da Genova. Faccio comizietti in autogrill". Scherza Beppe Grillo, davanti alla platea di simpatizzati, attivisti ed eletti del Movimento 5 Stelle che si è ritrovata al circolo Mazzini per la chiusura della campagna elettorale di Giulia Gibertoni, la candidata grillina al dopo-Errani. Un colpo di scena inaspettato, quello del comico genovese: la sua presenza, a differenza di quella di Luigi Di Maio, non era stata annunciata [[ge:rep-locali:rep-bologna:101137284]] "Con cinque consiglieri abbiamo vinto". "Qui se mettiamo cinque consiglieri abbiamo vinto - assicura Grillo, parlando delle elezioni in regione - In Calabria? Forse lì non dovevamo presentarci. Non siamo a caccia di poltrone. Si infiltrano nei meetup da tutte le parti. Io sono venuto a portarvi questo  messaggio: siamo molto determinati, non abbiamo più bisogno dei giornali e della  televisione". [[ge:rep-locali:rep-bologna:101150625]] "Uscire dal Parlamento? Dovremmo farlo". Poi risponde alle domande del pubblico. Perché non usciamo dal  Parlamento? "Dovremmo farlo. La nostra anima é in mezzo alla strada non siamo  come i politici. Ma quando succederà il casino, perché succederà, saremo  pronti". E  rilancia, promette: "Il prossimo anno allargherò il movimento a  tutte le nazioni d'Europa". Nessuno, a detta dei presenti, pensava a un suo arrivo. Forse nemmeno la stessa Gibertoni, che a un certo punto esclama: "Grazie, non ce l'aspettavamo". Argomenti beppe grillo 
UN TAPPETO rosso alla fine c'è, all'ingresso dell'Auditorium del Lingotto. Una passerella sotto il maxischermo dello sponsor Maserati. Emanuela Martini, completo pantalone Born in Berlin, con anfibio, in linea con lo stile minimal della première, dice al sindaco Fassino: "Tutto pieno in sala, file fuori dalle biglietterie. Speriamo che sia un buon segno". Comincia così, a caccia di buoni auspici, il 32° Torino Film Festival, povero ma bello. Sfilata austera, con mise morigerate, e poche star per la delusione dei fotografi. La più elegante è Anne Fontaine, regista francese del film di apertura, "Gemma Bovery", rivisitazione in chiave di commedia del dramma di Flaubert. Nessuna madrina né proteste fuori dal Lingotto. Sul red carpet  -  visto che su qualche cosa in occasioni come queste bisogna pure camminare  -  sfilano lo scrittore Joe Lansdale, con il regista americano Jim Mickle che ha tratto un film dal suo "Cold in July", la videoartista Josephine Decker, il cast di "Ogni maledetto Natale"  -  Mastandrea, Mastronardi, Pannofino, Guzzanti  -  i giurati György Palfi e Geoff Andrew (oggi arriva il presidente Ferzan Ozpetek, mentre Carolina Crescentini si unirà dal 27). E poi gli ospiti istituzionali, con il sindaco, gli assessori Parigi e Braccialarghe e i vertici del Museo del Cinema, Nespolo e Barbera. Nespolo commenta: "Meno red carpet, più contenuti: il festival non soffrirà". Barbera ironizza: "Sono giorni che non esco dalla Mole, sono troppo impegnato a fare i conti". Braccialarghe ribadisce: "Meno glamour, tanti bei film, un festival fatto per chi ama il cinema". Ci sono anche Davide Ferrario, Patrizia Sandretto con Agostino Re Rebaudengo e il presidente di Film Commission, Paolo Damilano, tutti a chiacchierare attorno al catering di Anna Ghisolfi. Martini (con "trucco e parrucco" fatto in ufficio) è emozionata e raggiante, è il primo Tff tutto suo. La sala è piena. Da Los Angeles arriva il contributo di Paolo Virzì, guest director, che aveva promesso di essere presente alla serata. "Mi mancate tutti molto  -  dice dallo schermo Virzì  -  provo una grande nostalgia per il festival e per la sua atmosfera. Sono qui a lavorare anche per i valorosi del cinema italiano, ma arriverò presto da voi". Il video si chiude con una gag in cui il guest director presenta un famoso attore americano, ripreso di spalle, che parla in un pessimo inglese e solo all'ultimo rivela il suo volto: quello di Pif. Da oggi Virzì sarà a Torino di persona, a presentare la sezione "Diritti & Rovesci" con le sue solite  -  sperano in tanti  -  festose bischerate. La prima giornata del Tff era iniziata molto prima della serata di gala, con le lunghe code alle due biglietterie di via Montebello e via Amendola e con l'affollata "prima della prima" al Massimo 1: la proiezione di "Diplomacy" del regista Volker Schlödorff. Ad entrare nel vivo di un'edizione che la direttrice definisce "punk rock" arriva questa sera anche Julien Temple, che riceve il Gran Premio Torino. Tolti i fronzoli, resta il festival nudo e crudo, quello di sempre, dei tanti e buoni film, delle scoperte, delle sperimentazioni, delle novità. Godiamocelo, con i suoi quasi duecento titoli in otto giorni. Poi, dal 30 novembre, si ricomincerà a parlare della spending review al Museo del Cinema, dei malumori al vertice della Mole, dei festival minori che temono di non sopravvivere. Ma adesso silenzio, le luci si sono spente. È iniziato il film. Argomenti torino film festival 2016 torino film festival 2014 gemma bovery emanuela martini paolo virzì anne fontaine 
Via Roma cambia nome.. Diventa «via Zara», dal marchio più conosciuto della multinazionale spagnola dall’abbigliamento Inditex, che ha fatto incetta di locali commerciali lungo la strada più chic della città. Esattamente tra una settimana, il 29 novembre, aprirà le saracinesche Bershka, il quinto brand del gruppo, che sarà presente sulla via al posto dell’ex PennyBlack, poco prima di piazza Cln. È il quinto fratello dopo Zara, Zara Home, Massimo Dutti e Stradivarius. Un’infilata di negozi, dalle insegne diverse, ma tutti lungo i portici più prestigiosi per i torinesi. E non resteranno soli. Perché presto, al posto dell’ex Fnac, che ha abbassato le serrande a fine giugno, lasciando a casa 50 dipendenti, troveranno posto altre due sorelle del gruppo spagnolo: probabilmente la catena di abbigliamento modaiolo «Pull&Bear» e la boutique di intimo «Oysho». Entrambi marchi già presenti in Italia, mentre l’ultimo brand mancante, «Uterqüe», non c’è ancora in nessuna città. E appare difficile che possa vedere il suo lancio nazionale nel capoluogo piemontese. Le vetrine di Bershka riportano ormai il loro marchio, mentre sono ancora nascoste, anche se i lavori sono iniziati a inizio settimane, quelle dell’ex Fnac. Le sei vetrine tra via Viotti e via Roma sono state suddivise in due dai proprietari, la società immobiliare Albama di Grosseto. Si farà posto a due marchi diversi, spezzando i locali che contano oltre 3000 metri quadrati di locale. Un accorgimento dettato dalle regole sulle autorizzazioni commerciali che non permettono concessioni superiori ai 2500 metri quadri. In questo modo, con l’apertura al di là di piazza San Carlo, a due passi da piazza Castello, il gruppo Inditex, di cui fa parte Zara, diventerà proprietario di almeno sette attività commerciali di via Roma. Ecco compiuta, insomma, quella che detrattori, ma anche ammiratori (perché no?) hanno definito la “zarizzazione” di via Roma, la strada che un tempo era del lusso e adesso è diventata delle grandi catene monomarca internazionali. A quel punto infatti non mancherebbe più alcuna griffe che non sia già presente nelle altre città italiane. Oltre a raddoppiarne alcuni, come «Pull&Bear», già rappresentato in alcuni centri commerciali di Torino e cintura. L’apertura più vicina è quella di Bershka. Per cui il gruppo spagnolo prevede di impiegare 47 commessi, che la prossima settimana dovrebbero firmare il contratto. Intanto si lavora dove l’apertura è prevista per gli inizi del 2015. A poche vetrine di distanza, dove fino a questa estate sorgeva lo storico negozio di abbigliamento classico Scotland, che era lì dal 1987, aprirà invece il punto vendita del marchio francese Celio. E questa volta Zara non c’entra. In questo caso l’inaugurazione sarà prossima, le vetrine sono ancora “imballate”, ma il marchio si è svelato sulle recinzioni già da qualche giorno. Argomenti zara via roma 
None Leggi i commenti I commenti dei lettori 

None Leggi i commenti I commenti dei lettori 
