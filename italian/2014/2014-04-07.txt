SAN PAOLO – La morte dell'operaio Fabio Hamilton Cruz, l'ultima di una lunga serie nei cantieri dei mondiali brasiliani, è stata "qualcosa di normale", secondo Pele'. Il tre volte campione del mondo con la Selecao brasiliana ha minimizzato in una intervista l'incidente mortale avvenuto il 29 marzo scorso nello stadio Itaquerao di San Paolo, che il 12 giugno prossimo ospiterà la partita inaugurale dei mondiali tra il Brasile e la Croazia. PREOCCUPATO PER GLI AEREOPORTI  - "E' qualcosa di normale, può accadere", ha detto Pele', che ha rivelato di essere invece preoccupato per "gli aeroporti". "Sono tornato da poco in Brasile e all'aeroporto c'era il caos. Questa è la mia preoccupazione", ha detto. Il ministro dello Sport, Aldo Rebelo, ha suggerito di aprire anche gli aeroporti militari al traffico commerciale durante i mondiali. La presidente brasiliana, Dilma Rousseff, ha ammesso oggi che il nuovo terminal dell'aeroporto internazionale di Belo Horizonte, una delle 12 città che ospiteranno le partite dei mondiali, non sarà pronto per la rassegna iridata. Argomenti mondiali brasile 2014 Leggi i commenti I commenti dei lettori 
GENOVA – "Abbiamo fatto un errore per tempo e il Milan ne ha approfittato". Gian Piero Gasperini recrimina per la sconfitta con il Milan. Soprattutto dopo aver apprezzato la prestazione della sua squadra: "Peccato perché nel complesso abbiamo fatto molto bene. Ci è mancato solo il gol perché abbiamo creato tanto con continuità e lucidita'. Questa sera gli attaccanti del Milan sono stati in difficoltà e non abbiamo fatto giocare la squadra rossonera. Peccato non aver accorciato prima perché l'inerzia della gara si era messa dalla nostra parte. Ci mancano i risultati come stasera e come contro la Juventus, ma dal punto di vista della prestazione stiamo facendo molto bene". STURARO FARA' CARRIERA  - Tra tutti è piaciuto, in particolare, il giovane Sturaro. Il tecnico rossoblu lo loda. "E' un centrocampista completo. Credo molto in questo giocatore che ha mezzi atletici e tecnici notevoli, deve solo giocare, maturare e acquisire personalita', ma in questo girone di ritorno lo sta facendo. Credo che farà una grande carriera". [[ge:rep-locali:repubblica:82999065]] Argomenti genoa serie a gian piero gasperini Leggi i commenti I commenti dei lettori 

L'OSPEDALE Gradenigo viene ceduto ai privati e passerà al gruppo Humanitas. Dopo mesi di trattative l'intesa è stata raggiunta e le suore della Congregazione Figlie della Carità di San Vincenzo hanno scelto, fra i vari gruppi della sanità privata che avevano mostrato interesse all'acquisto della struttura di corso Regina, proprio il gruppo di Rozzano, da sempre considerato l'acquirente più probabile. Domani pomeriggio è in programma una riunione con il personale: prima i medici, poi il personale tecnico infermieristico e amministrativo sono convocati in ospedale per le comunicazioni. La direzione per ora si limita a confermare il raggiungimento dell'intesa ma è sicuro che domani, all'incontro saranno presenti anche i rappresentanti di Humanitas. Che nei prossimi giorni sarà impegnata a realizzare la consueta due diligence per verificare la condizione economica-gestionale dell'ospedale e valutare il tipo di intervento da realizzare. Scopo dell'incontro di domani con i lavoratori è spiegare le ragioni della decisione, le motivazioni che hanno spinto la direzione a scegliere il gruppo di Rozzano come garanzia di qualità e affidabilità, i progetti futuri, le risorse da investire. Ovviamente uno dei temi prioritari resta il futuro dei 600 dipendenti dell'ospedale che da mesi chiedono garanzie perché il passaggio al privato non comporti la perdita di lavoro per i medici e infermieri che da anni lavorano in corso Regina. Quello che per il momento si sa è che Humanitas intende fare un grosso investimento per far crescere e rendere moderna la struttura e pare confermato la volontà di mantenere sia il pronto soccorso, sia la terapia intensiva. Il Gradenigo dunque non dovrebbe perdere le caratteristiche attuali - al pronto soccorso ci sono 30 mila passaggi all'anno - ma sarà ristrutturato per fornire un servizio integrato con la clinica Cellini, che appartiene ad Humanitas. Molto ovviamente dipende dall'atteggiamento che avrà la Regione e il futuro assessorato alla sanità, al quale spetterà la decisione sull'integrazione della struttura all'interno della rete ospedaliera. Una richiesta fatta di recente anche dal direttore generale dell'Asl To2 Maurizio Dall'Acqua, che sotto la sua gestione ha adesso anche il Gradenigo. Josè Parrella, presidente dell'Aris, l'Associazione che raccoglie le strutture sanitarie a gestione religiosa per ora si limita ad un lapidario: "No comment". Uno dei temi di fondo resta lo status di presidio pubblico. Secondo una legge regionale dell'85 infatti, una struttura che passa ad un ente no profit ad uno profit perde la sua condizione di presidio della sanità pubblica. Richieste di chiarimento erano state fatte su questo punto alla Regione, la quale dovrà chiarire se la legge dovrà essere modificata o se ci sono altre vie per aggirare l'ostacolo. Per i sindacati è questa una delle priorità a tutela dei lavoratori e anche dei servizi ai cittadini. Numerose le manifestazioni che si sono svolte negli ultimi mesi: presidi e sit-in organizzati dai tre confederali e dal sindacato Usb per chiedere che l'ospedale resti inserito nella sanità pubblica. Le intenzioni delle suore della Congregazione di vendere al privato erano note da tempo. Il debito, nonostante il sollievo di 15 milioni arrivati a luglio dello scorso anno dal decreto salva-debiti resta alto: aveva raggiunto i 30 milioni di euro prima che arrivassero i primi pagamenti. Due mesi fa un black out informatico ha bloccato per una settimana l'attività in ospedale e messo a rischio i dati dei pazienti, mandando in tilt prenotazione e consegna dei risultati degli esami diagnostici. Anche in questo ambito Humanitas dovrà intervenire per costruire una rete informatica all'altezza delle aspettative di un moderno centro sanitario. Argomenti ospedale gradenigo ospedali torino 
GENOVA – Clarence Seedorf si gode la terza vittoria consecutiva, fatto mai accaduto in questa stagione, ed elogia i suoi ragazzi al termine di una gara difficilissima contro un ottimo Genoa. Ora l'Europa è più vicina. "Dobbiamo ancora migliorare nelle letture e nella gestione della partita, soprattutto con i centrocampisti. Il reparto difensivo ha fatto molto bene contro la Fiorentina e quindi ho voluto dare continuità al lavoro. Abbiamo ritrovato un grande Mexes, mentre Abbiati è sempre stato a questi livelli. Ora cerchiamo di arrivare a fine anno con il maggior numero di punti possibile e di non accontentarci. La zona Europa League è più vicina, ma abbiamo ancora molti impegni e continueremo ad inseguirla. La società ci ha posto l'obiettivo europeo, è una strategia aziendale fissata da Galliani e noi cercheremo di raggiungerlo". BENE TAARABT E HONDA - Elogi per Taarabt e Honda. "Sono contento della prestazione di Taarabt, ma sono ancor più contento della prestazione della squadra su un campo difficile e contro una squadra forte. Honda  -  prosegue l'olandese  -  si è sbloccato e lo ha fatto in un momento importante in cui il Genoa spingeva molto, in cui dava una grande spinta e non faceva respirare i nostri uomini". [[ge:rep-locali:repubblica:82999065]] ABBIATI ESALTA IL GRUPPO  - Tra i protagonisti della serata c'è anche Christian Abbiati, ultimamente tra i più criticati dal tifo rossonero. "L'importane è vincere, tre punti importantissimi in una trasferta difficile, su un campo difficile contro una grande squadra. Abbiamo sofferto, però siamo stati bravi. Oggi si è visto un grande gruppo che in queste ultime quattro partite ha fatto vedere che comunque ha un valore. Non è facile la situazione in questo momento, in questa stagione, non è assolutamente facile perché siamo veramente indietro dalle prime  -  ha proseguito Abbiati  -  però stiamo lavorando, stanno iniziando a vedersi i risultati. Abbiamo trovato l'equilibrio, ma la strada sicuramente è ancora lunga". Argomenti serie a milan ac clarence seedorf Leggi i commenti I commenti dei lettori 
GENOVA – Una vittoria arrivata al termine di una lunga sofferenza, ma alla fine è arrivata. Il Milan torna a casa dalla trasferta di Genova con tre punti fondamentali in chiave Europa. I rossoneri, pur soffrendo fino all'ultimo secondo, battono 2-1 il Genoa di Gasperini nel posticipo della 32/a giornata di serie A e conquistano la terza vittoria consecutiva, cosa mai accaduta in questa stagione. A impreziosire la serata il terzo gol in rossonero di Taarabt e, soprattutto, la prima rete in serie A del giapponese Honda che fin qui si è sempre comportato da oggetto misterioso del mercato milanista. IL MILAN TORNA A VEDERE L'EUROPA - Quarto risultato utile consecutivo per i rossoneri che proseguono la striscia positiva iniziata la scorsa settimana col trittico Lazio-Fiorentina-Chievo e allontanano per il momento lo spettro della stagione 1996-97 anno in cui il Milan chiuse all'undicesimo posto lontanissimo dall'Europa. Risultato a parte, questa sera la squadra di Seedorf ha fatto un passo indietro rispetto alle sfide di Firenze e di Milano contro i clivensi. La squadra ha saputo sfruttare al massimo le due grandi occasioni create tra il primo e il secondo tempo, ma ha sofferto tantissimo in fase difensiva dove le accelerate di Sculli, Sturaro e Centurion hanno creato spesso problemi. Ottima la prova dei due centrali con Rami più solido di Mexes, ma da questo punto di vista i complimenti vanno fatti a tutti i giocatori scesi in campo per il sacrificio mostrato nei momenti di maggiore apprensione. Qualche settimana fa una gara come quella di questa sera i rossoneri l'avrebbero persa. [[ge:rep-locali:repubblica:82999065]] FESTA SALVEZZA SOLO RIMANDATA - La festa salvezza è solo rimandata in casa Genoa. I rossoblu questa sera hanno mostrato una gran forza, non solo fisica, perché sotto di un gol la squadra di Gasperini ha saputo reagire, sfiorando più volte il pari e rimediando la seconda rete nel proprio momento migliore. Lo 0-2 non ha scoraggiato il Grifone che prima ha trovato il pari e poi è andato vicino a un clamoroso pareggio con l'indiavolato Centurion. Certo resta il rammarico per non aver portato a casa neanche un punto nonostante una gara straordinaria. Gli uomini di Gasperini, però, già domenica contro il Toro avranno l'occasione di archiviare con largo anticipo il discorso salvezza. [[ge:rep-locali:repubblica:83026261]] IL MATCH - Match vibrante e senza respiro al Ferraris col Milan che parte col piede giusto dettando i ritmi di gioco e andando in vantaggio dopo 20′ con un gran destro dal limite di Taarabt al termine di una bella discesa personale. La reazione rossoblu arriva nel finale di tempo e solo una cattiva mira permette ai rossoneri di andare al riposo avanti di una rete. Nella ripresa il Genoa continua a martellare dalle parti di Abbiati, ma all'11′ Taarabt inventa per Honda che va via in profondità, salta con un colpo sotto Perin in uscita disperata e segna la prima rete nel nostro campionato. Sotto immeritatamente di due reti, il Genoa torna a premere sull'acceleratore e la sveglia la suona il neo-entrato Centurion. L'argentino spinge Bonera a regalare ai padroni di casa il calcio d'angolo dal quale nasce l'autogol di Abbiati: girata al volo di Bertolacci, il pallone sbatte sulla traversa poi sul corpo dell'estremo difensore. 2′ più tardi, però, il n.32 rossonero si riscatta con una grandissima parata su una conclusione dagli 11 metri di Centurion che ci riprova poco dopo trovando ancora Abbiati sulla sua strada. Il finale convulso premia i rossoneri che poco prima dello scadere reclamano per un fallo di mano in area ligure. GENOA-MILAN 1-2 (0-1) GENOA (3-4-3): Perin 5.5; De Maio 5.5, Burdisso 5.5, Marchese 6; Motta 6.5, Sturaro 6.5, Bertolacci 6.5, Antonelli 6 (37′ st Konatè sv); Gilardino 6, Sculli 6 (23′ st Centurion 6.5), Fetfatzidis 6 (36′ st Calaiò sv). In panchina: Bizzarri, Donnarumma, Gamberini, Antonini, Portanova, De Ceglie, Cabral, Cofie. Allenatore: Gasperini MILAN (4-2-3-1): Abbiati 6.5; Bonera 5.5, Rami 6.5, Mexes 6.5, Constant 6; De Jong 6, Montolivo 5.5; Honda 6.5, Kakà 5.5 (43′ st Poli sv), Taarabt 7 (37′ st Birsa sv); Pazzini 5 (28′ st Balotelli 5.5). In panchina: Amelia, Gabriel, Abate, Zapata, Zaccardo, Emanuelson, Cristante, Saponara, Robinho. Allenatore: Seedorf ARBITRO: Banti di Livorno RETI : 20′ pt Taarabt, 11′ st Honda, 27′ st Abbiati (autogol) NOTE : serata serena, terreno in condizioni perfette. Spettator: 20 mila circa. Ammoniti: Sculli, Abbiati. Angoli: 8-1 per il Genoa. Recupero: 0′; 4′. Argomenti genoa milan ac serie a Leggi i commenti I commenti dei lettori 
Rosario Crocetta dà il benservito al Pd siciliano che non gli ha fornito i  nomi e  battezza, in un clima di guerra, il suo secondo governo. Sei nuovi  assessori, sei conferme. Arrivano due tecnici. All’Energia non  c’è Ingroia ma Salvatore Calleri, presidente  della fondazione  Caponnetto, un catanese trapiantato a  Firenze. All'Economia il  professionista palermitano Roberto  Agnello, dirigente della PriceWaterhouseCooper, in quota Pd. Gli altri nomi  sono Antonio Fiumefreddo (ex  sovrintendente del teatro Massimo Bellini  “chiamato” dai Drs-Federazione  di centro), Nico Torrisi (presidente di  Federalberghi voluto dall’Udc),  Giuseppe Bruno, ex assessore comunale a  Palermo vicino a Davide  Faraone, e un esponente di Articolo 4: è  l’avvocato  siracusano Paolo Ezechia Reale. I confermati: Lucia  Borsellino, Linda  Vancheri, Patrizia Valenti, Nelli Scilabra, Michela  Stancheris e Mariarita Sgarlata, rientrata all'ultimo momento al posto  di Mariella Lo Bello. Il decollo del nuovo governo fa deflagrare  il Pd: c'è il via libera di Davide Faraone, membro dell'esecutivo  nazionale, ma la segreteria regionale non ha dato copertura  all'operazione né trasmesso alcun nome. Inutili gli strali lanciati sino  all'ultimo dal leader Fausto Raciti, cuperliano come la maggioranza del  partito in Sicilia. Annullata la direzione regionale di oggi che avrebbe sancito probabilmente una crisi. Crocetta ha rotto  gli indugi dopo un'improvvisa accelerazione, seguita al rinvio del  vertice di maggioranza e fra le proteste di Confindustria Sicilia, Cisl e  Uil che hanno invocato lo sblocco della situazione di stallo, con 30  mila dipendenti di enti regionali in attesa della manovra-bis, ferma da  settimane in Assemblea per la crisi politica e centinaia di imprese che  vantano crediti per 1 miliardo di euro nei confronti della pubblica  amministrazione. In serata Crocetta ha riunito i suoi  fedelissimi per varare la nuova giunta. Un'operazione condotta d'intesa  soprattutto con Salvatore Cardinale, Beppe Lumia e Davide Faraone, testa  di ponte con il Nazareno. L'invito ad accelerare era arrivato anche  dall'Udc che, dopo essersi accontentata di un assessore in meno nel  nuovo esecutivo, aveva minacciato di togliere il sostegno al governo se  la giunta non fosse stata definita nell'arco di 48 ore. Nonostante  le barricate dei cuperliani, Crocetta è andato avanti. "Faraone mi ha  chiesto di fare presto - ha detto il governatore - Aspettare ancora  significava sgretolare il tessuto sociale della Sicilia e incancrenire  lo scontro tra i partiti. La Regione rischiava di sprofondare nelle  sabbie mobili, sfidando la collera dei poveri". Ma il Pd regionale, fino  all'ultimo, ha messo in dubbio la legittimità del sì arrivato da Roma.  Ancora Crocetta: "Sono un dirigente del Pd e sono stato eletto  presidente della Regione per governare, ho tentato in tutti i modi di  avere attorno a me tutte le anime del partito, ma qualcuno va dietro a  vecchi metodi non rendendosi conto della gravità della situazione". Ecco  l'unica concessione che, alla fine, il presidente fa al partito  democratico: "Da questo momento le deleghe sono politicamente azzerate,  verranno discusse insieme ai partiti "sulla base dell'utilizzo ottimale  delle loro competenze e professionalità. La mia non è una decisione  autoreferenziale - conclude Crocetta - ma vuole essere in sintonia con  la società, la politica e i partiti che spero non creino più ulteriori  spettacoli perche la Sicilia ha bisogno di decisioni e anche in tempi  rapidi". Non basta a placare l'ira di Raciti e dei cuperliani. Il Crocetta-bis lascia macerie  nel partito democratico. Il clima è da sfida all'Ok Corral, anche per le  ripercussioni delle polemiche sulla composizione delle liste per le  Europee, con l'esclusione di Beppe Lumia. Nessuno, ora, ammette che ci  sia un nesso fra la bocciatura del senatore vicino a Crocetta e lo  schiaffo rifilato dal governatore ai vertici siciliani del Pd. Ma in  molti lo sospettano. Da un lato dello schieramento, dunque, il  presidente, Lumia, Faraone, Cardinale che - pur essendo il presidente  onorario dei Drs - rimane un iscritto e uno dei fondatori del Pd in  Sicilia. Dall'altro il segretario e la folta componente cuperliana del  partito che non riconoscono la giunta. Oggi, c'è da giurarci, se ne  vedranno delle belle. 
Argomenti scudetto 2014 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
