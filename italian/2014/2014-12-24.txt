Una bimba di 12 anni è rimasta gravemente ustionata al volto dallo scoppio di un palloncino che stava gonfiando. E' successo in via Sestri, nel ponente di Genova. Il palloncino era stato acquistato in un negozio di cineserie. La polizia sta eseguendo alcuni controlli nell'esercizio commerciale Argomenti genova sestri ponente 
Un punto dal sapore diverso per Entella e Spezia alla vigilia di Natale. I chiavaresi escono imbattuti da Latina, i bianconeri, avanti 3-1, lasciano ancora due punti al “Picco”. Prina rilancia Cesar dopo la squalifica, ma il primo protagonista è Paroni al 10’ su conclusione di Brosco. Risponde Battocchio al 32’, ma la conclusione, solo davanti a Di Gennaro, è debole. Non perdona, invece, Mazzarani, lasciato in perfetta solitudine, al 36’. Il vantaggio dura solo un minuto: Crimi s’infila tra Cecchini e Cesar e supera Paroni senza problemi. E’ il momento più bello per l’Entella: Mazzarani scarabocchia al 40’ e Litteri timbra il palo di testa al 43’. Cala il ritmo nella ripresa, Paroni rischia al 32’ per un violento destro di Sbaffo. Di Gennaro è miracoloso al 35’ su Valagussa e poi Litteri spreca. L’Entella va, centra il sesto risultato utile, con un paio di brividi finali. E’ 1-1. Botti di Natale a La Spezia per un 3-3 da vietare ai cardiopatici. Bjelica punta in avanti su Situm e Catellani alle spalle di Giannetti, che lo ripaga al 12’ con un sinistro da grande opportunista. Concede il bis Catellani al 29’, in spaccata, su assist di Milos. Sembra un monologo, ma bastano sei minuti al Lanciano per riequilibrare la situazione, dimezza Grossi al 32’ e Piccolo al 35’ completa la rimonta, con una conclusione dal limite. Lo Spezia, però, fugge di nuovo al 42’ con Catellani, con un destro imparabile. Dopo la pausa, esce Datkovic e Bjelica torna alla difesa a quattro. E’ chiara l’idea di controllare, ma il progetto dura poco. Monachello al 16’ sfrutta il cross di Piccolo e confeziona il 3-3. Ebagua sfiora al 29’ il 4-3, ma lo Spezia rischia al 39’ per una bordata di Gatto, respinta in extremis. Gli abruzzesi si confermano ostici, hanno perso finora solo due gare, ma per gli Aquilotti è un altro passo falso. Argomenti spezia virtus entella 
FREETOWN - Cinque giorni di isolamento per tutto il nord della Sierra Leone: la decisione, per limitare la diffusione dell'epidemia di Ebola, è stata presa dal governo di Freetown. Scatterà a Santo Stefano. Lo ha reso noto Alie Kamara, ministro per la Northern Region, spiegando che in questi 5 giorni negozi e mercati saranno chiusi e "nessun veicolo privo di autorizzazione potrà circolare". L'ultimo bollettino diffuso oggi dall'Organizzazione Mondiale della Sanita, ad un anno esatto dalla morte della prima vittima di ebola, è di 7.588 morti e 19.497 casi accertati. Proprio nelle aree nord-occidentali in Sierra Leone in soli 3 giorni si sono registrati 315 nuovi casi. Proprio dalla Sierra Leone arrivano dati incoraggianti: negli ultimi mesi, il tasso di sopravvivenza è stimato oltre il 70%. Argomenti ebola sierra leone stati uniti - usa vaccini 
CITTÀ DEL MESSICO - È un'autentica strage, quella accertata in una casa di Ecatepec, alla periferia di Città del Messico. Un soldato si è impiccato dopo aver ucciso la moglie e i loro sei figli (quattro maschi e due femmine). Gli agenti intervenuti si sono ritrovati davanti una scena terribile: i corpi senza vita dei bambini distesi uno accanto all'altro su un unico materasso, quello della donna su un letto, l'uomo impiccato a una finestra. Secondo le risultanze di un primo accertamento, i bambini sono morti per asfissia, la donna - che secondo la stampa locale è la loro madre - presenta i segni di colpi all'addome, al torace e alla testa. L'uomo avrebbe ucciso tutti nel cuore della notte, dopo essere tornato a casa e averli riuniti tutti in soggiorno. Argomenti omicidio-suicidio femminicidi messico 
A portare l'inverno ci voleva il Natale: o meglio, Santo Stefano. Dopo questo autunno infinito e i suoi disastri, per le feste i liguri si preparino a rispolverare una volta per tutte sciarpe, maglioni e piumini. E si preparino, nell'entroterra ma anche in città, anche a vedere la neve. Parola di Achille Pennellatore, previsore di Limet e di Portosole Sanremo. "Nella notte tra il 25 e il 26 arriverà aria fredda dal Nord Europa, dalla Scandinavia  -  spiega  -  E arriverà un forte vento di tramontana da settentrione come non si era ancora visto in questa stagione". E l'Arpal, l'agenzia ligure per la protezione dell'ambiente, ha emanato il  livello di attenzione per disagio da freddo su tutto il territorio  regionale. Nel fine settimana in liguria sono infatti previste  temperature in picchiata e possibili nevicate, in particolare nella  giornata di domenica.Lo conferma un'altra colonna della meteorologia ligure, il presidente di Limet Gianfranco Saffioti: "Dimenticatevi la macaia di questi giorni. Già domani il cielo sarà meno grigio, variabile. Mentre dal 26 le temperature scenderanno anche di 10 gradi: il freddo entrerà in quota, per poi interessare anche gli strati più bassi dell'atmosfera". Un venerdì e un sabato freddi e variabili, insomma. E poi, la neve tanto attesa? "Qualche fiocco potrebbe già cadere nella notte tra Natale e Santo Stefano  -  riprende Pennellatore  -  Sul versante padano delle Alpi Liguri Marittime e, a Levante, sull'Appennino Ligure, in val Trebbia o Val di Taro". Ma "la vera novità sarà l'arrivo della perturbazione atlantica di domenica  -  gli fa eco Saffioti  -  Allora, dopo due giorni di freddo, le condizioni saranno ideali per la neve: questa volta non solo in quota, ma anche sulle alture delle città, soprattutto Genova e Savona, che hanno alle spalle valichi appenninici molto bassi e quindi vedono la neve più facilmente che altre zone". E attenzione: perché pensavamo di esserci lasciati alle spalle le piogge violente. E invece: "I rovesci di domenica, che siano neve o pioggia, potrebbero essere anche intensi  -  prosegue Saffioti  -  Tutto ruota intorno alla temperatura del mare, che è stata all'origine delle forti precipitazioni di questo autunno e che potrebbe causarne ancora, perché continua ad essere sopra la media: oggi si registrano 16 gradi, anche 16.5, quando la media stagionale è di 2-3 gradi in meno. E fanno la differenza". Quanto alle temperature dell'aria, si diceva di preparare i piumini: "Domenica, in città, si prevede che non si andrà oltre i 4-5 gradi", dice ancora Saffioti. Arriva l'inverno insomma. "Ma non si esageri con gli allarmismi: non si prevede un inverno gelido, e quella che sta arrivando non è "aria siberiana" o "polare", come ad alcuni piace dire  -  conclude Pennellatore  -  La verità è che si torna semplicemente in linea con le medie stagionali, con le temperature che di questi tempi si sono sempre viste: sinora si erano registrati almeno 5 o 6 gradi in più rispetto alla norma, forte umidità e pochissimo vento, un avvicinamento a Natale del tutto anomalo per la Liguria. A Santo Stefano ci sveglieremo invece con un clima "normale"". © RIPRODUZIONE RISERVATA Argomenti liguria genova neve freddo limet achille pennellatore 
