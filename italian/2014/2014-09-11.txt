None Leggi i commenti I commenti dei lettori 
LODZ (Polonia) - Ancora una sconfitta per l'Italia ai mondiali in Polonia. La squadra allenata dal ct Mauro Berruto cede ai padroni di casa  3-1 (19-25, 25-18, 25-20, 26-24). Una debacle (la quinta in sette partite) che cambia poco il percorso azzurro con la squadra fuori dalla rassegna iridata anche dal punto di vista matematico. Rimangono da giocare due gare a Bydegoszcz contro due formazioni già eliminate dalla rassegna: sabato alle ore 16.40 contro l'Argentina e domenica alle 20.25 con l'Australia. Una manifestazione che partita dopo partita si sta trasformando in un calvario per gli azzurri, impegnati a ritrovare almeno la fiducia. Da segnalare, proprio contro la Polonia, un primo set da incorniciare uno dei migliori giocati da Birarelli e compagni al mondiale. Per il resto l'Italia arriva sempre vicino al traguardo, anche negli altri parziali, ma cede in dirittura d'arrivo. La mancanza di continuità continua a essere il punto debole che non consente alla formazione il salto di qualità. Poi quando si becca la serata storta di Kovar, con Parodi dimenticato per una notte in panchina, e di alcuni fondamentali come la battuta allora tutto diventa più difficile. Bene Lanza (12 punti), a fasi alterne Vettori che con 20 punti, due muri e due ace e il miglior realizzatore italiano. Mentre Travica è abbastanza ispirato in regia. Al centro Buti fa la voce grossa con sette punti e quattro muri, per lui un buon torneo. In casa polacca negli ultimi set abbiamo assistito al monologo di Wlazly 26 punti e top scorer della serata. Per la formazione del paese che organizza il mondiale un successo importante che colloca la squadra al secondo posto in classifica dietro la Francia. Terzo gradino occupato dall'Iran e quarti, a un solo punto di distanza, gli Stati Uniti. Poco sotto la Serbia. Tra queste usciranno le tre che entreranno tra le magnifiche sei. Primo set praticamente perfetto dell'Italia che ritrova gioco e fa veder una buona pallavolo. Finalmente l'attacco vola sopra il cinquanta per cento, bene il muro a tratti impenetrabile e la fase di contrattacco. In evidenza Lanza e Vettori che in fase offensiva viaggia su percentuali alte. I centrali confermano il buon momento e Travica torna ai suoi livelli. Spaesata, nonostante giochi in casa, la Polonia. Forse si aspettava la solita abulica Italia e, invece, si trova di fronte un sestetto rigenerato che disputa il migliore set nel mondiale. Nel secondo set cresce la Polonia, grazie anche ai cambi effettuato dal ct Antiga, e l'Italia torna alle vecchie abitudini. Gli azzurri costretti a inseguire e in affanno. La difesa dell'Italia a volte appare morbida e il muro scompare, allora il ct Berruto scuote la squadra. Poi nella seconda parte del parziale il gruppo azzurro si dissolve e lascia via libera ai padroni di casa. Terzo set ben giocato da entrambe le squadre. La Polonia sfrutta meglio le disattenzioni avversarie, sostenuta dal pubblico e da qualche decisione arbitrale nel finale ottiene la vittoria del parziale. I padroni di casa, nel complesso attaccano meglio. L'Italia ormai ha perso fiducia e ogni errore si ripercuote sul gruppo come un macigno. Bene Lanza, più incerto Vettori, male Kovar. Nel quarto set sale in cattedra Wlazly. Il giocatore polacco vanifica ogni tentativo di fuga azzurro. Poi nel finale l'Italia c'è e annulla due palle match agli avversari, però crolla alla terza e saluta anche matematicamente il mondiale. Italia-Polonia 1-3 (25-19 18-25 20-25 24-26) Italia : Travica 2, Kovar 8, Birarelli 7, Vettori 20, Lanza 12, Buti 7. Rossini (L), Colaci (L), Sabbi, Piano, Baranowicz, Parodi. All. Berruto. Polonia : Zagumny, Mika 2, Nowakowski 2, Wlazly 26, Winiarski 10, Klos 7. Zatorski (L), Kubiak 12, Drzyga 1, Mozdzonek 5, Konarski 1. Non entrato: Buszek. All. Antiga. Arbitri : Ramirez (Dom) e Macias (Mex). Note - Spettatori. 12000. Durata set: 25, 26, 29, 32. Italia: bs 19, a 2, mv 9, er 10. Polonia: bs 20, a 5, mv 9, er 11. Calendario della seconda fase del Campionato del Mondo Mercoledì - A Lodz: Italia-Serbia 0-3, Polonia-Usa 1-3. A Bydegoszcz ore Argentina-Francia 1-3, Australia-Iran 1-3. Giovedì - A Lodz: Polonia-Italia, Serbia-Usa 1-3. A Bydegoszcz Argentina-Iran 0-3, Francia-Australia 3-1. Sabato - A Lodz: ore 16.40 Polonia-Iran, ore 20.25 Serbia-Francia. A Bydegoszcz ore 16.40 Argentina-Italia, ore 20.25 Australia-Usa. Domenica - A Lodz: ore 16.40 Polonia-Francia, ore 20.25 Iran-Serbia. A Bydegoszcz ore 16.40 Usa-Argentina, ore 20.25 Italia-Australia. Classifica (si qualificano le prime tre) Francia 13 punti, Polonia 12, Iran 11, Stati Uniti 10, Serbia 9, Argentina 3, Italia 2, Australia 0. Argomenti volley italvolley mondiali volley 2014 Leggi i commenti I commenti dei lettori 
BARCELLONA – Imbattuti dal 2006, gli Stati Uniti proseguono la loro corsa verso il 5° titolo mondiale travolgendo (96-68) a Barcellona in semifinale la Lituania. Rispetto a 4 anni fa, quando persero di 25 punti, i baltici hanno fatto leggermente peggio, non riuscendo a rimediare al devastante rientro dagli spogliatoi degli uomini di Krzyzewski. Ora non gli resta che provare a confermare il bronzo già conquistato in Turchia. I migliori in casa statunitense sono stati Irving (18 punti), Harden e Thompson (16 a testa). Ma meritano una citazione anche Curry, che ha chiuso con 13 punti, e Gay, il migliore dei suoi ai rimbalzi (7). G ARA DECISA DOPO L’INTERVALLO – La gara è durata un tempo. All’ottima partenza di Thompson (14 punti in 20’), i lituani hanno replicato aggrappandosi ad un eccellente Kuzminskas (15 punti e 9 rimbalzi). Solo così, viste anche le troppe palle perse (ben 21 alla fine(, sono riusciti a mantenere nel mirino gli avversari (43-35 all’intervallo). Gli Stati Uniti hanno però cambiato marcia al rientro dagli spogliatoi e, con un parziale di 10-0, hanno definitivamente affossato le speranze dei lituani, disastrosi al tiro (17 su 56 complessivo). Trascinati da Harden, autore di 7 punti consecutivi, e da Irving sono saliti fino al 70-43 al 30’, limitandosi poi a gestire, nell’ultimo quarto, l’enorme vantaggio. Nella finale contro Francia o Serbia (in campo venerdì alle 22), gli Usa ora tenteranno di sfatare un tabù: vincere il 2° titolo iridato di fila, un’impresa puntualmente fallita dopo le vittorie del ’54, dell’86, e del ’94. Argomenti basket basket mondiali 2014 Leggi i commenti I commenti dei lettori 
"Siamo la squadra del 'popolo', come il Napoli di Diego Maradona". Diego Pablo Simeone definisce così il suo Atletico Madrid, in un'intervista al quotidiano argentino "Clarin". "La gente si è identificata con il nostro sforzo, con la nostra capacità di affrontare le difficoltà - aggiunge il Cholo -. La sensazione era che l'Atletico fosse il Napoli Maradona, umile contro Inter, Milan o Juventus". La Liga dell'anno scorso come coronamento di un grande cammino di Simeone al "Vicente Calderon": "Abbiamo fatto una stagione stratosferica. Siamo andati a Barcellona all'ultima giornata con la possibilità di diventare campione, il Real ha fatto una seconda parte di stagione incredibile e poteva vincere. Noi però - ricorda - siamo stati più regolari". Simeone, ex centrocampista di Inter, Pisa e Lazio, è legatissimo all'Italia e ammette che "il mio meglio come allenatore l'ho dato al Catania. Sono cresciuto tra le difficoltà che avevamo con l'obiettivo di non retrocedere". Argomenti calcio atletico madrid maradona napoli 
Ha già fatto incetta dei più prestigiosi Oscar del fumetto anglosassoni, vincendo nel 2012 l'americano Eisner Award come "Miglior autore di copertine" e il britannico Eagle Award come "Miglior disegnatore emergente". Campano purosangue, originario dell'Agro nocerino-sarnese, Francesco Francavilla vive ormai da alcuni anni in Canada, pur tornando spesso in Italia. Del resto il suo trasloco transoceanico era ormai diventato indispensabile visto il prestigio artistico che ha acquisito in America, dopo una carriera che l'ha visto partire come disegnatore-rivelazione da un'edizione del Cavacon - la tradizionale kermesse fumettistica di Cava de' Tirreni - per poi conquistarsi un posto tra i serial più prestigiosi editi dalla Marvel Comics, dalla DC Comics e dalla Dark Horse. Dotato di uno stile che guarda ai mostri sacri del fumetto statunitense (Alex Raymond, Milton Caniff e Alex Toth, in primis), Francavilla è un fan delle atmosfere pulp e noir degli anni Trenta, Quaranta e Cinquanta. Ciò gli dona una peculiare visione retrofuturista che gli ha consentito di tratteggiare al meglio supereroi come Batman e Capitan America, spesso protagonisti di avventure ambientate in scenari d'antàn e postmoderni. [[ge:rep-locali:rep-napoli:95543046]] La passione di Francavilla è sfociata anche in "The Black Beetle", una sua personalissima serie che dopo essere stata pubblicata in digitale su Pulp Sunday, uno dei molti blog inaugurati dall'autore, è stata successivamente acquisita dalla major Dark Horse che l'ha pubblicata in formato cartaceo sul mercato americano. "The Black Beetle" ("Lo Scarabeo Nero") è stata da poche settimane lanciata anche in Italia dalla Panini Comics, in un volume antologico disponibile nelle librerie e nelle fumetterie che reca come sottotitolo "Senza via di scampo". Il protagonista è un vigilante mascherato - Black Beetle, appunto -che si muove in una metropoli, Colt City, che integra vari aspetti della reale New York e dell'immaginaria Gotham City. E le sue gesta - che hanno inizio nel 1941 - sembrano rievocare lo spirito dinamico e citazionista del ciclo cinematografico di Indiana Jones. "The Black Beetle" è, infatti, un chiaro prodotto di genere dieselpunk, una branca del fantastico che ama inserire elementi fantastici in scenari storici da Terza rivoluzione industriale. Il misterioso supereroe, non a caso, deve inizalmente vedersela con un manipolo di nazisti dotati di jetpack a elica che tenta di rubare un manufatto esoterico destinato ad Adolf Hitler. Inutile dire che ogni riferimento a "I Predatori dell'Arca perduta" di Steven Spielberg e George Lucas o all'"Hellboy" di Mike Mignola (sia nella sua versione fumettistica che in quella filmica), è puramente voluto. 
None Leggi i commenti I commenti dei lettori 
