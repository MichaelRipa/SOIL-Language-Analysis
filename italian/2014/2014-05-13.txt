BUENOS AIRES - Carlitos Tevez non c'è. La Federcalcio argentina ha presentato oggi la lista scelta dal ct Alejandro Sabella con i nomi di Leo Messi e degli altri 29 giocatori pre-convocati in vista ai mondiali brasiliani. Al termine di una lunga attesa, a leggere la lista è stato il portavoce della federcalcio, Ernesto Cherquis Bialo, durante una cerimonia insieme a Sabella. In realtà, pochi davano per presente Tevez nella listona. Solo qualche media si era avventurato a dire che le uniche speranze di andare in Brasile per il goleador della Juventus dipendevano dalle condizioni fisiche degli altri attaccanti della nazionale. Ma Leo Messi e gli altri 'super-delanteros' di quella che è una nazionale a trazione anteriore, da Gonzalo Higuain a Ezequiel Lavezzi o il 'Kun' Aguero, stanno bene o, quanto meno, non hanno infortuni seri. Per tutta la giornata, tv e reti sociali hanno parlato dell'amato Carlitos, spiegando le ragioni della sua esclusione, che sono quelle di sempre, soprattutto - sottolineano i media - la mancanza di sintonia con Leo Messi. Per Tevez si è dunque confermato che se è di certo il giocatore del "pueblo" argentino - e del presidente della Federcalcio, Julio Grondona - non lo è invece per Sabella. Archiviata quindi la lunga 'telenovela Apache', la vera sorpresa si chiama Martin Demichelis: nell'era Sabella, il difensore fresco di titolo in Premier League con il Manchester City ha giocato solo tre partite e per lui il Brasile era una lontana speranza. Nelle ultime ore si è cominciato a parlare del suo nome, che ora in effetti è nella lista. Un altro difensore incluso all'ultimo minuto è Gabriel Mercado, del River Plate, che domenica potrebbe vincere lo scudetto. E lo stesso puo dirsi anche del centrocampista del Catania Fabian Rinaudo e dell'attaccante del Werder Bremen, Franco Di Santo. Otto sono in totale i giocatori che militano nel campionato italiano. Dai due del Catania Rinaudo e Andujar, passando per Higuain e Fernandez del Napoli, fino al centrocampista Biglia della Lazio. Tre gli interisti: Alvarez, Campagnaro e Palacio. Questo l'elenco completo dei convocati. Portieri : Mariano Andujar (Catania), Sergio Romero (Monaco), Agustin Orion (Boca Juniors). Difensori : Lisandro Lopez (Getafe), Hugo Campagnaro (Inter), Federico Fernandez (Napoli), Pablo Zabaleta (Manchester City), Ezequiel Garay (Benfica), Marcos Rojo (Sporting Lisbona), José Basanta (Monterrey), Nicolas Otamendi (Atletico Mineiro), Martin Demichelis (Manchester City), Gabriel Mercado (River Plate). Centrocampisti : Javier Mascherano (Barcellona), José Sosa (Atletico Madrid), Augusto Fernandez (Celta Vigo), Ricky Alvarez (Inter), Lucas Biglia (Lazio), Ever Banega (Newell's Old Boys), Fernando Gago (Boca Juniors), Maxi Rodriguez (Newell's Old Boys), Enzo Perez (Benfica), Fabian Rinaudo (Catania). Attaccanti : Lionel Messi (Barcellona), Angel Di Maria (Real Madrid), Rodrigo Palacio (Inter), Gonzalo Higuaín (Naploli), Sergio Agüero (Manchester City), Ezequiel Lavezzi (Paris SG), Franco Di Santo (Werder Brema). Argomenti mondiali brasile nazionale argentina mondiali di calcio 2014 carlos tevez alejandro sabella Leggi i commenti I commenti dei lettori 
None Leggi i commenti I commenti dei lettori 
"FORSE queste cose succedevano in passato ma io in 7 anni non ho mai visto una situazione così pesante". E. D. è abbonato da tempo in Sud e per la prima volta, racconta, ha assistito a un match surreale. "Non ho cantato cori sul Vesuvio o su De Santis ma doveva essere una festa, il saluto alla Roma da record, e invece è stato l'opposto". La sparatoria di Coppa Italia, i cori razzisti, gli striscioni con il fascio littorio. Dopo le ultime domeniche l'anno prossimo rinnoverai l'abbonamento? "Subito dopo il match ho pensato di stracciarlo ma a mente fredda sono contento di aver rinnovato: sarebbe stata un'ennesima vittoria di chi vuole trasformare gli stadi in violenza. Ci hanno già tolto tante domeniche per i cori razzisti. E invece io voglio essere lì a sostenere liberamente e allegramente la mia Roma". Cambieresti settore? "No, ho 30 anni e un lavoro precario e quello è l'unico posto che costa poco". Ma cosa si deve fare per far tornare lo sport anche sugli spalti? "Non fa parte della mia cultura ma penso che l'unico modo sia portare gli ultras violenti e i criminali fuori dagli stadi. Anzitutto va identificato, e vi assicuro che i mezzi per farlo esistono, e punito chi commette reati e non represse genericamente le tifoserie. Poi serve un lavoro culturale enorme perché il tifo non sia odio. Dicono che è sempre stato così, che per "ripulire le curve" si usano solo le risse o le cacciate con i coltelli come fu per le fine del Commando Ultrà. Mi piace pensarla diversamente". Argomenti interviste sport interviste roma 
ROMA – Grazie a un gol nel finale di Marilungo, il Cesena vince (1-0) lo scontro diretto con l'Empoli e riapre i giochi promozione portandosi a -3 dai toscani. Un risultato che fa felice anche il Latina che con il successo per 0-1 a Crotone si porta a -1 dal 2° posto. In chiave play-off compiono un importante passo in avanti il Modena che espugna (0-1) Brescia, il Bari, che passa (1-2) a Carpi, e lo Spezia che piega in rimonta (2-1) il Varese. Rallentano l'Avellino, che si fa riprendere in pieno recupero (3-3) al Partenio dal Trapani, e il Lanciano, bloccato sul 2-2 a Pescara nel derby. Si rialza, infine, il Siena che supera 2-1 la già retrocessa Reggina. In coda è ormai a un passo dalla Lega Pro il Padova, sconfitto anche a Terni (2-1). Fondamentale successo del Novara (2-0) sulla Juve Stabia. Un risultato che, grazie alla sconfitta interna (0-2) del Cittadella con il Palermo, consente ai piemontesi di riportarsi a -2 dalla zona salvezza. CESENA-EMPOLI 1-0 Il Cesena vince lo scontro diretto con l'Empoli e torna a sognare la promozione diretta in A. Gara condizionata da un episodio dubbio, avvenuto al 35', che ha spezzato l'equilibrio: l'arbitro Ciampi giudica falloso uno scontro al limite dell'area tra Bassi, Hysaj e Garritano, lanciato a rete, e decide di espellere il difensore azzurro. L'Empoli è costretto a difendersi e, dopo aver rischiato sulle conclusioni di Succi (2) e Marilungo, alla fine (84') capitola. L'eroe della serata è proprio Marilungo che gira di testa nell'angolo un cross dalla sinistra di Renzetti. Nell'esultanza l'attaccante bianconero si toglie la maglia e si fa espellere per somma d'ammonizioni. Al 92' il Cesena resta addirittura in 9 per un altro rosso, stavolta incassato da D'Alessandro, ma non trema e conduce in porto il fondamentale successo. CROTONE-LATINA 0-1 Il Latina strappa un successo d'oro a Crotone e risale a -1 dal 2° posto. Pronti, via e i laziali passano (2') con un preciso colpo di testa di Alhassan su cross dalla destra di Milani. La gara si accende, il Crotone sfiora il pari con Galardo e Pettinari, che coglie un palo, ma il Latina non sta a guardare e, in contropiede, sfiora il raddoppio con Jonathas, Ristovski e Paolucci. Al 42' Jonathas compie una sciocchezza mettendo le mani addosso all'arbitro Baracani dopo un cartellino giallo e si fa espellere. Il Crotone cinge d'assedio la trequarti nerazzurra ma non è fortunato: per tre volte Iacobucci si oppone a Pettinari, De Giorgio e Dezi e laddove non arriva l'estremo difensore ospite sono i pali a negare la gioia del gol a Giannone e Cremonesi. Il Latina stringe i denti e, nel finale, manca addirittura il raddoppio con Cottafava, lanciato solo davanti alla porta. Da segnalare che il Crotone ha a lungo protestato all'81' per un netto fallo da rigore di Esposito su Suagher, non visto, però, da Baracani. BRESCIA-MODENA 0-1 Il Modena passa a Brescia e spegne le ultime speranze play-off dei lombardi. I canarini partono forte e, dopo aver sfiorato il bersaglio con Molina, sbloccano il risultato (18') grazie a Coly che, su un innocuo lancio dalle retrovie, sbaglia il colpo di testa servendo in mezzo all'area il solitario Granoche che ne approfitta per realizzare il 10° gol nelle ultime 10 giornate. Lo stesso Coly prova a farsi perdonare ma fallisce la migliore occasione degli uomini di Iaconi per pareggiare. Il Modena controlla con ordine e, nella ripresa, legittima il successo sfiorando il raddoppio con Babacar. Il Brescia ha chiuso la gara in 10 per l'espulsione al 73' di Corvia per proteste. PESCARA-VIRTUS LANCIANO 2-2 Il Lanciano blocca sul 2-2 il Pescara nel derby e si toglie la soddisfazione di far fuori definitivamente i biancazzurri dalla corsa play-off. La sfida si sblocca dopo appena 6': Falcinelli lancia in contropiede Gatto che con un destro a fil di palo batte Pelizzoli. Il Pescara si rimbocca le maniche e, dopo un'occasione sciupata da Sforzini, pareggia (38') grazie ad un eurogol di Rossi che raccoglie un pallone fuori area e lo infila nell'angolo con un gran sinistro in diagonale di controbalzo. Sulle ali dell'entusiasmo gli uomini di Cosmi insistono e, al 51', ribaltano la situazione grazie a Maniero che si procura (trattenuta di Thiam) e trasforma un calcio di rigore. Il Lanciano non si demoralizza e, dopo aver sfiorato il bersaglio con Amenta e Thiam, trova il meritato 2-2 al 74': l'autore del pari è lo stesso Amenta che infila la porta con un bel colpo di testa in tuffo su angolo dalla sinistra di Mammarella. Al 76' il Pescara resta in 10 per l'espulsione di Salviato ma continua a spingere e proprio nel finale si procura l'occasione per il 3-2, malamente sciupata da Sforzini che, solo davanti alla porta, calcia il pallone addosso a Sepe. AVELLINO-TRAPANI 3-3 In pieno recupero l'Avellino si fa riprendere dal Trapani e scivola fuori dalla zona play-off. Gli irpini partono forte e sbloccano il risultato dopo appena 2' con Castaldo che riprende un tiro di Galabinov, respinto corto da Nordi. Il Trapani non ci sta e, dopo aver impegnato Seculin con Mancosu, pareggia (27'): Nizzetto si procura un rigore facendosi atterrare in area da Seculin in uscita e consente allo stesso Mancuso di realizzare il 23° gol stagionale. L'Avellino si rimbocca le maniche e al 45' torna avanti grazie a un bel destro sottomisura di Galabinov. Il Trapani rientra dagli spogliatoi deciso a ribaltare la situazione e, dopo aver mancato una buona opportunità con Nizzetto, pareggia (59') con un bel destro al volo da pochi passi di Abate su cross dalla destra di Basso. Sulle ali dell'entusiasmo i siciliani insistono ma il palo nega a Ferri il possibile 2-3. L'Avellino si rinfranca e, al 67', va di nuovo in vantaggio grazie a Castaldo che fredda Nordi con un forte destro dal limite. Gli uomini di Boscaglia si riversano in avanti e, in pieno recupero (92'), acciuffano il 3-3 grazie al solito Mancosu che riprende di testa una punizione dal limite di Yaisien respinta dalla traversa. CARPI-BARI 1-2 Malgrado la crisi societaria, il Bari prosegue il suo momento magico e mette un piede in zona play-off passando a Carpi. I pugliesi impiegano appena 2' per sbloccare il risultato: ci pensa Cani che anticipa Colombi su un cross dalla destra di Joao Silva. Gli emiliani mancano con Di Gaudio due ottime occasioni per pareggiare e, in avvio di ripresa (56') vengono puniti da Romizi che infila l'angolo con un preciso sinistro dal limite su assist di Lores Varela. Il Carpi non ci sta e all'86' riduce le distanze con Mbakogu che riprende di testa un tiro dal limite di Sgrigna, respinto dalla difesa biancorossa. Gli uomini di Pillon si riversano tutti in avanti ma in pieno recupero mancano il 2-2 con Ardemagni. SPEZIA-VARESE 2-1 Lo Spezia piega in rimonta il Varese e rimette un piede in zona play-off. Avvio tutto in salita per i liguri, gelati al 15' da Momenté che anticipa di sinistro da pochi passi Leali, sfruttando una torre di Oduamadi. Lo Spezia non si scompone e, dopo appena 6', pareggia con l'ex di turno, Ebagua, lesto a riprendere un tiro dal limite di Sammarco, respinto dalla traversa. A questo punto il protagonista negativo del match diventa Bjelanovic che, dopo aver sciupato due buone occasioni per riportare avanti i lombardi, commette (45') un ingenuo fallo in area ai danni di Gentsoglou e consente a Ferrari di siglare su rigore il gol-vittoria. Nella ripresa il Varese tenta di reagire ma le speranze si spengono definitivamente al 52' quando l'arbitro Mariani giudica severamente da rosso diretto un fallo di Rea sullo stesso Ferrari. SIENA-REGGINA 2-1 Il Siena ritrova il gusto della vittoria contro la già retrocessa Reggina e resta in corsa per un posto nei play-off. A sbloccare il risultato è Spinazzola che, al 12', batte Pigliacelli con un bel destro a giro dal limite. In campo c'è solo una squadra che, dopo aver fallito una buona opportunità con Rosina, raddoppia (78') grazie a un bolide da 30 mt di Schiavone che s'insacca proprio sotto l'incrocio. Solo a questo punto i calabresi hanno un sussulto d'orgolio e, all'80', riescono almeno a ridurre le distanze con un altro bel tiro da fuori, stavolta di Dall'Oglio. TERNANA-PADOVA 2-1 Il Padova cade a Terni e, in pratica, abbandona anche le ultime speranze di salvezza. I patavini mancano una buona occasione in avvio con Melchiorri e, al 30', vengono immediatamente puniti da Nolè che approfitta di una presa difettosa di Nocchi su cross dalla sinistra di Fazio e insacca a porta vuota. La squadra di Serena accusa il colpo ed in avvio di ripresa incassa anche il 2-0, opera di Antenucci con un bel destro dal limite su cross di Rispoli. Il Padova accorcia le distanze dopo appena 5' grazie a un destro di Rocchi, messo solo davanti alla porta da Iori, ma poi non trova più le energie per cercare di evitare la sconfitta. NOVARA-JUVE STABIA 2-0 Con un gol per tempo il Novara sbriga la pratica Juve Stabia e si porta a -2 dalla zona salvezza. L'eroe della serata è Gonzalez, autore di una doppietta. L'attaccante argentino sblocca il risultato al 21' con astuzia: approfitta di un retropassaggio corto di petto di Guarino e scavalca Viotti con un bel tocco volante in girata d'esterno sinistro. Quindi, al 95', chiude definitivamente i conti in contropiede approfittando di un bel pallone recuperato sulla trequarti da Rigoni. CITTADELLA-PALERMO 0-2 La festa per la promozione non distrae il Palermo che non fa sconti ad un Cittadella a caccia di fondamentali punti salvezza. Dopo un primo tempo equilibrato, con un paio di occasioni per parte (Vazquez e Milanovic per i rosanero, entrambe con Djuric per i veneti), gli uomini di Iachini cambiano passo nella ripresa e fanno la differenza. Di Gennaro si salva su due conclusioni ravvicinate di Hernandez e Belotti ma nulla può al 57' sul perfetto colpo di testa di Pisano, smarcato in area da un bel cross dalla trequarti di N'goyi. La replica del Cittadella è sterile e il Palermo allora ne approfitta per raddoppiare al 90' grazie ad un capolavoro di Hernandez che infila l'angolo opposto con un sinistro al volo in girata dal limite. Leggi i commenti I commenti dei lettori 
None Leggi i commenti I commenti dei lettori 
CITTADELLA — Il Palermo non si ferma più. Vince 2 a 0 a Cittadella, conquista la settima vittoria in trasferta di fila e il record di dodici successi lontano dal Barbera. sdesso, nel mirino, il primato assoluto di punti: 85 di Juventus, Sassuolo e Chievo. Iachini fa un mini turn over concedendo un turno di riposo a Sorrentino sostituito tra i pali da Ujkani, Barreto che cede il posto a Ngoy, Terzi sostituito da Milanovic. In avanti c'è Vazquez che gioca alle spalle della coppia formata da Belotti ed Hernandez. Parte bene il Cittadella che già all'ottavo impegna Andelkovic in un salvataggio in calcio d'angolo. Dieci minuti dopo Djuric ha la palla buona sul destro, ma la sua conclusione di controbalzo termina di poco alta. Il Palermo si sveglia alla metà del primo tempo. Al ventisettesimo Belotti calcia in porta sul cross da sinistro di Lazaar. Bravo il portiere Di Gennaro a mandare in angolo e a ripetersi un minuto dopo sulla rovesciata di Milanovic. Il primo tempo finisce come era iniziato: con il Cittadella in avanti e Djuric che scavalca Ujkani. Bravo Andelkovic a mandare in angolo. Nella ripresa parte bene il Palermo. Dopo due minuti Hernandez  sfiora il gol. Il suo diagonale è respinto sulla linea da Paolucci poi, sul rimpallo, Belotti calcia fuori. Ancora Hernandez, al nono, in rovesciata manda la palla di poco a lato. Al dodicesimo il Palermo passa. È Pisano a girare in rete da destra il cross dalla parte opposta di Ngoyi. Adesso è tutto più facile. Il Palermo controlla la partita a proprio piacimento e allo scadere raddoppia con Hernandez che fìssa il punteggio sul 2 a  0 Argomenti calcio palermo 
Non si scherza più. Se dopo l'asta andata deserta il web era stato inondato dalle simpatiche foto dei giocatori del Bari che lanciavano appelli per l'acquisto delle società, sul campo i ragazzi di Alberti non hanno assolutamente voglia di scherzare e stanno cercando di regalare alla tifoseria un sogno che solo pochi mesi fa sarebbe apparso a dir poco utopistico. A tre giorni dal netto successo contro la Juve Stabia, arriva la vittoria anche sul campo del Carpi per 2-1 con reti di Cani dopo poco più di un minuto dal fischio d'inizio e di Romizi nella ripresa. Per il Carpi, gol della bandiera di Mbakogu. Un successo che proietta i biancorossi in piena zona playoff. Il Bari è infatti settimo a pari punti con Spezia e Lanciano a tre giornate dalla fine. Il Bari parte come meglio non si potrebbe e passa immediatamente in vantaggio con Cani su assist di Joao Silva. Un gol che regala ovviamente sicurezza ai biancorossi, mentre ha l'effetto di bloccare un po' i giocatori del Carpi che si aggrappavano a questa sfida per tentare un improbabile inserimento in zona playoff. Il primo tempo scorre così con il Bari che fa la partita, mentre il Carpi cerca di sfruttare ogni occasione per portarsi dalle parti di Guarna ma senza creare veri pericoli. Nella ripresa i padroni di casa sembrano voler trovare subito il pareggio, ma è ancora il Bari che colpisce e chiude in pratica la partita. E' Romizi che sigla il 2-0 dal limite dell'area su assist di Lores Varela. A questo punto una gara già di per sé non particolarmente entusiasmante, perde ancora un po' di ritmo. Il Carpi cerca di pressare il Bari nella sua metà campo, ma con il passare del tempo, le speranze della squadra dell'ex Pillon si affievoliscono. Almeno fino a quando al 41' Mbakogu non accorcia le distanze. Il Carpi ricomincia a crederci e, complici i cinque minuti di recupero concessi, il Bari soffre fino all'ultimo secondo. Ma poi arriva il fischio finale e la liberazione per il quarto successo consecutivo, addirittura quinta vittoria consecutiva in trasferta. Prossimo impegno per il Bari lunedì 19 al San Nicola contro il Cittadella alle 19. Ancora una volta campo e tribunale si sfioreranno visto che dopo poche ore ci sarà la terza asta fallimentare per il cambio di proprietà e i tifosi sperano che non vada deserta anche questa volta. 
Un colpo di testa di Mancosu al 92’ regala al Trapani un meritatissimo pareggio, al termine di 90 minuti giocati con grande  determinazione. Passa subito l’Avellino con Castaldo, che corregge in rete una deviazione di Nordi sulla conclusione di Galabinov. Sono trascorsi appena 33 secondi e il Trapani è chiamato a reagire. Dopo un quarto d’ora di difficoltà, i granata riordinano le idee. Prima sfiorano il pari con Mancosu e poi raggiungono il pari con lo stesso attaccante sardo, freddo a trasformare un rigore sanzionato per un fallo del portiere Seculin su Nizzetto. E’ il 26’ e il Trapani sembra controllare abbastanza bene la gara. Colpevoli, però, i granata a concedere il 2-1 a Galabinov negli ultimi istanti del primo tempo, con un tiro da dentro l’area deviato da Rizzato. Nella ripresa il Trapani è vivo: Nizzetto fa la barba al palo con un bel sinistro a giro e poi i granata raggiungono il 2-2 con Abate, su assist di Mancosu. E’ il 53’ e il Trapani va vicinissimo al vantaggio cinque minuti dopo, con Ferri che coglie il palo con un tiro da fuori area. E’ invece l’Avellino a realizzare il 3-2 al 67’ con un gran tiro di Castaldo da venti metri.  Quando il match sembra chiuso, il fantasista granata Yaisien calcia sulla traversa una punizione dal limite. Ma c’è Mancosu pronto a correggere in rete, realizzando il suo ventiquattresimo gol stagionale. Il Trapani abbandona il sogno dei play-off ma ottiene il punto che gli spettava per il grande coraggio con cui ha giocato. Argomenti calcio trapani 
