Un sussulto ed il gol di Mario Gomez che squarcia la serata dello  Juventus Stadium. La Fiorentina strappa un pareggio fondamentale a  Torino, nell'andata degli ottavi di finale d'Europa League. E lo fa  interpretando una partita col piglio giusto: testa e cuore, due  caratteristiche che tutta Firenze aveva chiesto di far proprie ai  giocatori viola. Gomez è tornato, verrebbe da dire. Si, perché dopo  dodici minuti dal suo ingresso in campo, al posto di Matri al 67', il  tedesco mette giù un assist di Ilicic e, ad incrociare, scarica tutta la  sua rabbia per oltre cinque mesi di stop. Urlando tutta la sua gioia.  Eppure la Juventus era partita come meglio non potesse immaginare: al 2'  il gol di Vidal aveva incanalato la sfida in discesa per i bianconeri.  Ma la Fiorentina, dopo aver sofferto i primi venti minuti di marca  juventina, si era subito rigettata alla ricerca del pari. E non a caso.  Ma col gioco che da sempre contraddistingue la squadra di Vincenzo  Montella. Testa e cuore, appunto. E così dopo un  ottimo finale di primo tempo, ecco che nel secondo Borja Valero sale in  cattedra e, con l'ausilio anche dei neo entrati Gomez, Vargas ed  Ambrosini, arriva il pari al 79'. Una partita giocata a viso aperto,  senza timori e con la grinta di una squadra che sul pareggio non vuole  accontentarsi e sfiora la vittoria con una conclusione di Vargas da  fuori area sulla quale Buffon compie una gran parata. Tra una settimana  esatta il ritorno al Franchi, ore 19, con una Fiorentina galvanizzata ma  che dovrà contenere le offensive di marca bianconera. In ballo ci sono i  quarti di finale di una coppa sempre più ambita. E al ritorno, al  Franchi, il clima sarà rovente. "Dopo l'inizio abbiamo sofferto un po' i loro inserimenti - commenta il tecnico Vincenzo Montella  - siamo sempre stati in partita. Ci sono stati momenti dove la squadra si è divertita a giocare". Argomenti fiorentina 
TORINO – Il ritorno al gol di Mario Gomez, al primo sigillo del 2014, consente alla Fiorentina di strappare un pareggio d’oro nell’andata degli ottavi di Europa League  con la Juve e di riscattare il ko subito domenica scorsa. Una rete pesantissima, arrivata nel finale, che ora costringerà i bianconeri ad una prova d’orgoglio nel match di ritorno, tra una settimana, al Franchi, unico campo su cui è caduta quest’anno in campionato. Prepariamoci, quindi, ad altri 90’ di grande intensità e passione. [[ge:rep-locali:repubblica:80949770]] JUVE TROPPO REMISSIVA NELLA RIPRESA – La Juve si mangia le mani per non essere riuscita a ripetere il risultato di 4 giorni fa ma, in parte, deve recitare il mea culpa. Non solo per non essere riuscita a chiudere i conti nel primo tempo ma anche, e soprattutto, per aver disputato una ripresa con un atteggiamento eccessivamente passivo. E in tal senso anche Conte, che ha pensato di chiudere a doppia mandata l’1-0 togliendo Osvaldo e inserendo Pogba, ha qualche evidente responsabilità. FIORENTINA, ACCONTENTATO MONTELLA – La Fiorentina ha fatto, invece, felice Montella. Il tecnico aveva chiesto ai suoi almeno un gol, lo hanno accontentato. I viola hanno rischiato ma sono stati premiati per un atteggiamento sempre propositivo e coraggioso. Hanno deciso di giocarsi le proprie carte ad armi pari e, nel finale, hanno approfittato di una perfetta giocata sull’asse Ilicic-Gomez per confezionare quella rete che gli consente di sognare. VIOLA CON LA DIFESA A QUATTRO – Ripetto a domenica Conte ha lasciato a riposo Barzagli, Lichtsteiner, Pogba, Tevez e Llorente e, oltre a Pirlo, ha dato spazio a Caceres, Isla, Giovinco e Osvaldo. Nella Fiorentina, Montella, privo di Diakité, impossibilitato a giocare in Europa, ha riproposto la difesa a quattro con Roncaglia a destra e  Tomovic a sinistra quindi ha rilanciato Borja Valero, squalificato in campionato, a centrocampo e Matri e Ilicic, preferiti a Gomez e Vargas, in avanti. VIDAL, GOL E TRAVERSA – La Juve è partita fortissimo e al primo affondo è passata: su centro di Marchisio, partito ad onor del vero in lieve posizione di fuorigioco, Giovinco ha fatto da sponda di petto per Vidal che con un bel destro di controbalzo ha battuto sul primo palo Neto. La Fiorentina ha accusato il colpo, si è fatta costantemente prendere d’infilata sulle fasce ed è stata graziata per 4 volte da Giovinco e Vidal che, nella seconda circostanza, ha colpito la traversa svettanDo altissimo su un cross dalla sinistra di Pirlo. [[ge:rep-locali:repubblica:80954503]] FIORENTINA PER TRE VOLTE VICINA AL PARI – I viola hanno stretto i denti, hanno resistito e, col passare dei minuti, hanno anche preso coraggio rialzando il baricentro. Così facendo sono riusciti a replicare, andando almeno in tre circostanze vicini al pareggio: prima con un tocco in spaccata di Matri su un tiro sbilenco di Aquilani poi con un sinistro in diagonale di Mati Fernandez, infine, proprio al 45’, con un destro dal limite di Borja Valero che ha sfiorato il palo. ENTRA GOMEZ ED INFILA BUFFON – Nella ripresa il ritmo è calato e la Fiorentina ne ha approfittato per prendere stabilmente possesso del centrocampo affidandosi ad un Borja Valero sempre più intraprendente. La Juve ha chiuso ogni varco con attenzione affidandosi al 5-3-2 ma questa sicurezza ha finito per trasformarsi in un’arma a doppio taglio. Si è sempre più limitata a tirare i remi in barca, non è più ripartita e, al 79’, è stata trafitta da Gomez, subentrato a Matri, che ha battuto Buffon in uscita sfruttando un perfetto lancio illuminante di Iliic. [[ge:rep-locali:repubblica:80954502]] UN FINALE DA BRIVIDI – La rete ha riacceso la partita. I bianconeri si sono riversati di nuovo in avanti impensierendo Neto con i neo-entrati Llorente e Pogba, la Fiorentina ha replicato spaventando ancora Buffon con il tarantolato Gomez e con due conclusioni da fuori di Borja Valero e di Vargas, buttato nella mischia negli ultimi minuti da Montella al posto di Aquilani. Azioni che testimoniano la personalità dei viola che, quindi, escono dallo Juventus Stadium con un pari meritato. Ma la strada verso la qualificazione resta ancora lunga. JUVENTUS-FIORENTINA 1-1 (1-0) Juventus (3-5-2): Buffon 6, Caceres 5.5, Chiellini 6.5, Ogbonna 6, Isla 6.5 (37′ st Padoin sv), Vidal 6.5, Pirlo 6, Marchisio 6.5, Asamoah 6.5, Osvaldo 6 (29′st Pogba sv), Giovinco 6.5 (18′ st Llorente 6). (30 Storari 15 Barzagli 19 Bonucci 26 Lichtsteiner). All.: Conte. Fiorentina (4-4-2): Neto 6.5, Roncaglia 6, Go. Rodriguez 7, Savic 6.5, Tomovic 6, Aquilani 5 (31′ st Vargas sv), Pizarro 6.5, Borja Valero 6.5, Fernandez 6.5 (6′ st Ambrosini 6), Ilicic 6.5, Matri 6.5 (22′st Gomez 7). (25 Rosati 11 Cuadrado 23 Pasqual 30 Matos). All.: Montella. Arbitro : Kuipers (Olanda) 6. Reti : 3′ pt Vidal; 34′ st Gomez. Angoli : 6 a 6. Recupero : 1′ e 3′. Ammoniti : Pizarro e Go. Rodriguez per gioco scorretto. Note : spettatori 39.610, incasso 1.495.899. Argomenti fiorentina europa league juventus fc Leggi i commenti I commenti dei lettori 
Riporta  in Emilia Romagna un rivolo delle indagini sull’uccisione di Lidia  Nusdorfi, la donna accoltellata alla stazione comasca di Mozzate da un  pasticcere albanese che abitava e lavorava a Rimini, l’ex compagno.  Manca infatti la terza persona presente sula scerna del delitto. E non  si trova un trentenne al centro di una ragnatela di contatti. Dal  giorno prima dell'omicidio, avvenuto il primo marzo, è sparito l’uomo  che aveva avuto una relazione con la vittima e che era in contatto con  la nuova fidanzata dell’omicida. Si chiama Silvio Mannina, ha una figlia  piccola, le ultime tracce che ha lasciato si perdono a Bologna. Per  cercarlo i carabinieri di Como hanno attivato anche i colleghi delle Due  torri e del Faentino. "Altezza 1.75 - è la segnalazione diffusa assieme  a una foto -. Occhi castani, capelli brizzolati". La complicata storia è venuta alla luce attraverso Chi l’ha visto .  La sorella di Mannina, Simona, in una drammatica intervista ha  raccontato di strane coincidenze e ha lanciato un accorato appello:  "Torna a casa, fatti sentire. Ti vogliamo tutti bene". Il fratello, ha  rivelato, "è  sparito quando è stata uccisa Lidia. C’è un filo che lo lega a  quell’omicidio. Appena sono venuta a sapere del delitto, ho cercato di  chiamarlo. Ma da allora non si trova". Il cellulare è spento e non  tracciabile. Il sito su Facebook non ha aggiornamenti recenti. "Ci sono  troppe coincidenze - sempre parole della sorella - temo che gli sia  successo qualcosa". Silvio - è il primo collegamento che la induce a  pensare al peggio - è sparito a ridosso della fine tragica di Lidia, con  la quale aveva avuto una storia d’amore finita a metà febbraio. Lui le  aveva chiesto di raggiungerlo vicino a Faenza, lei voleva restare a  Mozzate. E si erano lasciati. Poi, altro possibile nesso, è  spuntata Monica. Sta vicino a Rimini, è l’attuale fidanzata  dell’assassino e lo ha accompagnato a Mozzate. Prima della tragedia ha  contattato Silvio Mannina su Facebook e gli ha dato un appuntamento per  la sera del 28 febbraio, alla vigilia del giorno del delitto, alla  stazione riminese. Ma lui, dopo aver confermato l’incontro con un post  spedito dal cellulare, non si sarebbe presentato. E da allora, almeno  per i familiari, è un fantasma. "Non ha nulla a che vedere con  il delitto. Non si allontanerebbe mai da sua figlia - ha detto la  sorella -. E il fatto che non andava dalla sua bambina da due sabati è  stranissimo. Ci deve essere un perché". Le risposte investigative  appartengono per ora al campo delle ipotesi. Silvio Mannina potrebbe  essere scappato per paura di troppe domande o di ritorsioni. Oppure ha  qualcosa di terribile da nascondere, coinvolto in qualche modo  nell’agguato a Mozzate. O forse è stato incolpevolmente messo di mezzo e  poi eliminato. Argomenti delitto di mozzate silvio mannina lidia nusdorfi 
TORINO – “Non abbiamo nulla da rimproverarci”. Antonio Conte non se la sente di condannare la Juventus dopo il pari con la Fiorentina che rischia di compromettere il cammino dei bianconeri in Europa League. “A me la squadra è piaciuta più oggi che domenica… Non ho visto un calo particolare nel secondo tempo. Abbiamo creato tanto, abbiamo preso una traversa, la squadra si è espressa a livelli migliori rispetto a domenica. Il gol subito? Abbiamo perso una palla a centrocampo, c’è stata questa verticalizzazione che ci ha colto di sorpresa e Gomez è stato molto bravo”. [[ge:rep-locali:repubblica:80949770]] NON ABBIAMO BADATO A GESTIRE IL RISULTATO – La strada, però, si fa in salita. “Io sono sempre ottimista – continua Conte – E’ una partita di calcio, la si gioca, si cerca di vincerla, e a noi capita spesso, ma oggi abbiamo pareggiato. Complimenti alla Fiorentina ma, ripeto, non ho niente da dire ai miei, hanno dato tutto e siamo stati sfortunati in alcune situazioni, potevamo fare più gol”. Il tecnico bianconero esclude che la squadra abbia cercato di gestire il vantaggio. “Ho tolto Giovinco per un problema all’adduttore e poi Osvaldo perché non ne aveva più, noi non possiamo gestire le partite, il mio messaggio era fare il secondo e il terzo gol”, ribatte Conte. SIAMO STATI UN PO’ SFORTUNATI – Ma fatto sta che contro i viola, anche stavolta, dopo essere andati avanti i bianconeri hanno sofferto parecchio. “Forse non dobbiamo andare in vantaggio – ironizza – Quando vai sotto cerchi di recuperare, quando vai avanti forse inconsciamente ti abbassi. Ma se andiamo a vedere le azioni, un po’ di sfortuna l’abbiamo avuta. Ma è stata una bella partita da parte di entrambe le squadre, abbiamo fatto fare bella figura all’Italia”. Nessun rammarico per le scelte di formazione: “C’è da dosare le forze, siamo in 22 e ho cercato di mettere in campo la formazione migliore tenendo conto di tutto”. [[ge:rep-locali:repubblica:80955768]] VIDAL: DISPUTATA UNA BRUTTA PARTITA – Arturo Vidal è deluso: “E’ stata una brutta partita alla fine contro una squadra che gioca bene. Ora dobbiamo andare a vincere là, mancano ancora 90′”. Con la rete che ha provvisoriamente portato in vantaggio i bianconeri, il cileno è arrivato a 18 gol stagionali. “Come un attaccante? Forse sì, ma l’importante non sono i gol, ma vincere scudetti e coppe…”. [[ge:rep-locali:repubblica:80955770]] BUFFON: SE SI PENSA A GESTIRE NON SEMPRE VA BENE – Più critico Gigi Buffon: “Non sempre ti può andare bene… Magari pensavamo, visto anche queste ultime partite, che avendo fatto dei secondi tempi in cui abbiamo gestito la gara, c’è sempre andata bene, abbiamo voluto riproporre quello che fino a oggi ci aveva portato fino a qua…Comunque giochi sempre contro una squadra che ha delle individualità importanti, per cui in qualsiasi momento possono farti male, o possono trovare una giocata che poi per poter recuperare diventa più arduo. L’errore può starci, capita, sono giocate che ci stanno. Gomez non è proprio l’ultimo arrivato, però sicuramente un po’ di rammarico rimane, perché alla fine pensavamo di portarla a termine come è successo in campionato. Nulla è perduto”. Argomenti europa league juventus fc antonio conte arturo vidal gianluigi buffon Leggi i commenti I commenti dei lettori 
TORINO – “La qualificazione resta difficilissima”. Va controcorrente Vincenzo Montella. E malgrado l’ottimo 1-1 strappato a Torino mantiene i piedi ben saldi in terra. “E’ stata fatta una buona partita, la soddisfazione è questa, ma è tutto aperto. La Juve è fortissima e lo ha dimostrato anche stasera. Può vincere ovunque. L’importante è che noi abbiamo dimostrato che ce la possiamo giocare”. [[ge:rep-locali:repubblica:80949770]] BRAVI A CONCRETIZZARE – Il tecnico viola spiega cosa è cambiato rispetto a domenica. “Ho visto due partite molto simili, ma oggi siamo stati più bravi a concretizzare. Mario (Gomez, ndr) è stato bravo a fare un grande gol, oggi abbiamo concesso qualche occasione, specie su calcio piazzato, e noi li abbiamo messi un po’ in difficoltà col palleggio. A volte sarebbe meglio concretizzare e andare più in verticale, ma va bene così. Per come giochiamo potremmo finalizzare un po’ meglio, ma ci sono mancati anche tanti giocatori, credo sia importante per noi che nonostante le mille difficoltà durante la partita si sia reagito con personalità e qualità contro una squadra fortissima. Oggi – ha quindi ricordato Montella – siamo andati subito sotto e il grande merito della Fiorentina è non essersi disunita, questo è un grande vanto e orgoglio per me, perché i miei giocatori riescono a esprimersi bene seguendo determinati dettami tattici”. GOMEZ: FELICE PER UN GOL PESANTISSIMO – Mario Gomez si gode una serata attesa da tanto tempo: "Dopo 5 mesi di infortuni non è facile tornare. Per me è importante soprattutto sentire la forza che torna, quando torna questa, l’ho sempre detto, arrivano i gol, naturalmente, l’ho sempre fatto. E’ fondamentale che sia guarito. Il mio è un gol pesantissimo, sono contento per la squadra, per questo pareggio, perché non è facile giocare a qui a Torino, in uno stadio molto importante contro una squadra forte. Siamo felici per il pareggio ma dobbiamo andare avanti perché abbiamo giocato una partita, non di più, e dobbiamo continuare così perché la Juventus è una squadra molto forte”. [[ge:rep-locali:repubblica:80955145]] BORJA VALERO: SIAMO STATI FANTASTICI – Borja Valero, uno dei migliori, è felicissimo: “Per come è andata la partita, subendo un gol dopo pochi minuti, siamo stati fantastici. Abbiamo fatto il nostro gioco e alla fine siamo riusciti a fare una rete che sarà fondamentale per il ritorno. Dopo il gol abbiamo avuto il coraggio di prendere la palla in uno stadio difficile, contro una squadra fortissima, un buon risultato per noi. Ma a Firenze dovremo giocare allo stesso modo, dovremo provare a vincere comunque la partita”. Altra buona notizia, il ritorno al gol di Gomez: “E’ importantissimo per lui, che è stato tanto tempo fuori, gli darà fiducia”. Argomenti fiorentina europa league vincenzo montella borja valero mario gomez Leggi i commenti I commenti dei lettori 
ROMA - Tra i match più attesi degli ottavi di finali di Europa League, c’era sicuramente quello tra Tottenham e Benfica. A sorpresa, gli andalusi, con una grande prestazione, sono passati 3-1 al ‘White Hart Lane’. mettendo così in tasca la qualificazione. Irriconoscibile Ludogorets (giustiziere della Lazio), che cede 3-0 al Valencia. A proposito di Spagna, il derby di Siviglia va al Betis. Bene Az e Lione contro Anzhi e Viktoria Plzen. Pari tra Basilea e Salisburgo. TOTTENHAM – BENFICA 1-3 - Il Benfica genera una prestazione di grande carattere a Londra e supera il Tottenham 3-1. Per i ragazzi di Jorge Jesus, decisiva la doppietta di Luisao, dopo il gol nel primo di Rodrigo. Per la squadra di Sherwood rete di Eriksen. Ora servirà una vera impresa per passare ai quarti. SIVIGLIA – BETIS 0-2 - A sorpresa il derby di Siviglia se lo aggiudica il Betis. I biancoverdi, fanalino di coda nella Liga, passano 2-0 contro Rakitic e compagni. Di Leo Baptistao e Salva Sevilla (scherzo del destino) le marcature. [[ge:rep-locali:repubblica:80955614]] LIONE – VIKTORIA PLZEN - Poker del Lione ai cechi del Viktoria Plzen. Dopo soltanto 3 minuti vantaggio iniziale di Horava, che ha illuso il tecnico Uhrin, prima della rimonta transalpina con i gol di Fofana (doppietta), del talento Lacazette e Arnold. AZ – ANZHI 1-0 - L’Az Alkmarr fa valere il fattore casa e batte i russi dell’Anzhi. A decidere è un rigore di Johannsson (concesso dall’arbitro italiano Orsato). Gara comunque aperta. I russi sono apparsi in ripresa rispetto a novembre, quando accusarono le numeroso partenze dei prezzi pregiati. LUDOGORETS-VALENCIA 0-3 - Giustiziere della Lazio nel turno precedente, il Ludogorets crolla in casa contro il Valencia. I bulgari, nonostante la superiorità numerica dal 24° minuto (espulso Seydou Keita), cedono per 3-0 alla squadra del tecnico Pizzi. I gol degli spagnoli portano le firme di Barragan, Cartabia e dell’ex conoscenza del calcio italiano (giocò nel Milan) Senderos. Nel finale rosso per Quixada per il Ludogorets, che ha fallito anche un rigore sullo 0-1. Qualificazione ormai decisa. [[ge:rep-locali:repubblica:80955620]] BASILEA-SALISBURGO 0-0 - Finisce senza reti la sfida svizzero-austriaca tra il Basilea e il Salisburgo. Partita più spettacolare nel primo tempo, con un forcing degli austriaci, giustizieri nel turno precedente dell’Ajax, senza però aver violato la porta di Sommer. La qualificazione si deciderà, dunque, a Salisburgo tra una settimana. Tutto aperto. Argomenti europa league Leggi i commenti I commenti dei lettori 
