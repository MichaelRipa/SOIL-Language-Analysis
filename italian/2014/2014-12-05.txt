None Leggi i commenti I commenti dei lettori 
FIRENZE - Consapevole delle insidie della gara del Franchi con la Fiorentina , Massimiliano Allegri si mostra soddisfatto solo a metà della prova dei suoi: "Abbiamo giocato con una difesa a tre, dettata soprattutto dalla mancanza di Lichtsteiner. L'idea era quella di avere più protezione nei confronti di Cuadrado - commenta ai microfoni di 'Sky Sport' -. Volevo poi cambiare l'assetto nella ripresa, ma avendo due difensori centrali ammoniti ho pensato di finire così. La Fiorentina è un'ottima squadra e noi non abbiamo costruito molte occasioni, ma un paio di volte siamo stati pericolosi. Con due squadre schierate a specchio serviva qualcosa di più nell'uno contro uno. Abbiamo difettato purtroppo nell'ultimo passaggio e sbagliato un po' troppo tecnicamente che è una cosa inusuale per noi. Le occasioni, proprio quando sono poche, vanno sfruttate meglio". La mente si sposta subito alla sfida di Champions League contro l'Atletico Madrid: "La sensazioni? Abbiamo una partita importante che dobbiamo cercare di vincere, magari due a zero per arrivare primi". [[ge:rep-locali:repubblica:102224627]] BONUCCI: "NON POSSIAMO VINCERE SEMPRE" - Leonardo Bonucci, tra i migliori in campo, commenta così il pari di Firenze: "Abbiamo fatto un passo indietro a livello di conclusioni, probabilmente abbiamo commesso troppe imprecisioni nell'ultimo passaggio. C'è però da dire che la Fiorentina ha giocato una delle migliori gare della stagione. Non possiamo vincerle tutte, ma abbiamo dimostrato di essere una squadra forte e importante e comunque siamo sempre davanti alla Roma. Io vorrei sempre vincere, ma bisogna dare il giusto merito alla Fiorentina -  spiega il centrale a Sky -. Per quanto mi riguarda, posso giocare ad alti livelli anche a quattro, ma a tre leggo meglio le situazioni. Ora pensiamo all'Atletico. Dobbiamo scendere in campo con un unico obiettivo. Non siamo fatti per contenere, ma per vincere". Argomenti serie a juventus fc massimiliano allegri Leggi i commenti I commenti dei lettori 
La  sfida più attesa a Firenze termina 0-0, con emozioni a sprazzi e tanto  sacrificio da parte degli uomini di Vincenzo Montella. Così aveva  chiesto il tecnico ad inizio partita, con i viola che mostrano una buona  dose di determinazione e di agonismo. Un pareggio che restituisce alla  Fiorentina la certezza di una forma fisica in rapida ascesa: dopo le due  vittorie consecutive in trasferta, contro Verona e Cagliari, i viola  continuano la striscia positiva e si portano a quota 20 punti (a 3 dalla  zona Champions, momentaneamente). Tanta tattica, poche occasioni da  gol. Merito delle due difese, certo, e di quegli interpreti del  centrocampo che hanno reso al massimo: un Pizarro a tutto campo. Borja  Valero laborioso, Cuadrado stremato dalle ripartenze. Neto e Buffon si  sono sporcati i guanti in rare occasioni, vero, ma l’intensità è stata  davvero enorme stasera. Fiorentina-Juventus non è una partita come le  altre e la Fiesole, all’ingresso delle due squadre, l’ha ricordato con  una coreografia degna dei grandi appuntamenti. Alla fine i viola  recriminano per un rigore di Chiellini su Gomez nel primo tempo, mentre i  bianco neri fanno altrettanto per un tocco in area di Pizarro su cross  di Pogba al 94’. Scorie che fanno parte di una sfida mai banale, mai  prevedibile. E così anche questo pareggio contribuisce ad immettere  fiducia nelle gambe (e nella testa) dei viola: serve continuità e dal  prossimo appuntamento di Cesena la Fiorentina dovrà riprendere la strada  della vittoria. Un punto che permette ai bianco neri di mantenere la  testa della classificaa a quota 35 (+4 sulla Roma). Pari in  campo e fair play al termine della gara, col terzo tempo che tanto  piace alla società viola. Perché Fiorentina-Juventus è anche questo: una  sfida vera, infinita, irresistibile. E mai banale. [[ge:rep-locali:rep-firenze:102222500]] PRIMO TEMPO: 0-0 DI GRANDE INTENSITA’  - Montella decide di affidarsi agli stessi undici che hanno espugnato  Cagliari con un netto 4-0 domenica scorsa. Allegri ricorre al turnover  ed inserisce la coppia Llorente-Coman, spedendo Tevez in panchina.  Suggestiva la coreografia organizzata dalla curva Fiesole ad inizio  partita. al 3’ Pogba finta il tiro, mette a sedere Gonzalo e prova la  conclusione dal limite: alta sopra la traversa. La risposta della  Fiorentina al 18’, con Gomez che reclama un calcio di rigore per  atterramento  e tocco di mano di Chiellini in  area sugli sviluppi di un calcio di punizione dal limite. L’arbitro  Rizzoli sorvola. Il duello tra i due si ripeterà nel corso della prima  frazione. Al 25’ Cuadrado prova il tiro dalla distanza: conclusione  alta. I viola giocano con intensità e sfruttano a dovere le ripartenze  specie con Cuadrado, Alonso e Mati Fernandez. Ottima la prova di Borja  Valero, che a centrocampo mette ordine e prende in mano la regia dei  viola. Al 31’ Mati Fernandez prova a sorprendere Buffon con una  punizione dal limite: la sfera termina a lato alla sinistra del portiere  bianco nero. E’ un buon momento per la Fiorentina che, al 39’, ci prova  sugli sviluppi di una punizione: Gonzalo appostato sul secondo palo, in  rovesciata, riesce a servire Borja Valero che conclude spedendo alto  sopra la traversa. al 42’ la risposta della Juventus con Pirlo che da  calcio d’angolo serve al limite Vidal: tiro al volo e palla a lato.  Termina 0-0 la prima frazione, con i viola che gestiscono il gioco senza  però riuscire a creare serie occasioni da gol. [[ge:rep-locali:rep-firenze:102226656]] SECONDO TEMPO: PIU’ OCCASIONI MA SENZA RETI -  Nella ripresa le due formazioni provano a vincere la sfida, adoperando  anche alcuni cambi. Montella nel corso del match inserisce Babacar,  Aquilani e Kurtic al posto di Gomez, Joaquin e Cuadrado. Allegri  risponde con Tevez, Marchisio e Padoin a rilevare Coman, Pirlo e Vidal.  La Juventus alza i ritmi ma la difesa viola fa buona guardia e, quando  può, innesta le ripartenze sugli uomini più veloci. Al 49’ Evra in  diagonale chiama Neto alla respinta. Poi al 53’ Pogba ha una buona  occasione: in campo aperto (e con un compagno libero sulla destra)  arriva al limite e chiede troppo, con Gonzalo che torna su di lui e  recupera il pallone proprio all’ultimo istante. Al 63’ sono ancora i  bianco neri ad affacciarsi in avanti, con Bonucci che dal limite chiama  Neto alla presa bassa. Poco dopo sono i viola a creare un’ottima  occasione, con Cuadrado che dagli sviluppi di un calcio d’angolo impegna  Buffon alla respinta in corner volante. I cambi non sconvolgono i piani  tattici dei due tecnici e, sul campo, le squadre si equivalgono  totalmente. Al 94’ però la Juventus chiede un calcio di rigore per un  tocco di mano di Pizarro su cross di Pogba. Con questo punto a testa i  bianco neri rinsaldano momentaneamente la prima posizione a quota 35 (la  Roma è a 31), mentre i viola salgono a quota 20 e continuano la  striscia positiva dopo le due vittorie consecutive in trasferta contro  Verona e Cagliari. FIORENTINA (3-5-2):  Neto, Basanta, Gonzalo, Savic, Alonso, Fernandez M, Pizarro, Borja  Valero, Joaquin, Cuadrado, Gomez. A disp: Tatarusanu, Richards, Hegazi,  Tomovic, Lazzari, Badelj, Kurtic, Vargas, Marin, Aquilani, Ilicic,  Babacar. Allenatore: Vincenzo Montella. JUVENTUS (3-5-2):  Buffon, Ogbonna, Bonucci, Chiellini, Pereyra, Vidal, Pirlo, Pogba,  Evra, Llorente, Coman. A disp: Storari, Rubinho, Padoin, Mattiello,  Marchisio, Pepe, Tevez, Giovinco, Morata. Allenatore: Massimiliano  Allegri. ARBITRO: Sig. Rizzoli di Bologna. Argomenti fiorentina 
Ancora l'occupazione di un palazzo a Bologna, arrivata al termine di un corteo di un centinaio di antagonisti che ha attraversato il centro storico dal tardo pomeriggio. L'edificio di cui ha preso possesso la protesta è in via Albiroli, in pieno centro, a due passi da piazza Maggiore e vicino alla Curia arcivescovile. Nel gruppo c'erano anche attivisti di Hobo, il collettivo che sabato mattina era stato sgomberato da uno stabile in via San Vitale. "Stop sfratti, stop sgomberi", le parole chiave della manifestazione. E' di ieri, da parte di un altro gruppo, 'Social Log', la maxi-occupazione in via Fioravanti, con 300 persone in un'ex sede Telecom. Argomenti occupazioni case bologna 
FIRENZE - La Fiorentina si è ormai ritrovata e la gara con la Juve ha fornito un'ulteriore conferma. "E' mancato il guizzo da entrambe le parti - commenta a 'Sky Sport' Vincenzo Montella -. E' stata una partita pari in tutto e per noi è una grande soddisfazione. Certo loro fisicamente hanno finito meglio, anche perché geneticamente hanno qualcosa in più, ma ci può stare. Noi comunque abbiamo giocato una gara molto determinata e con la giunta mentalità. Sono contentissimo per Joaquin che si è messo a disposizione con la massima abnegazione in un ruolo non suo. Gomez sta bene, oggi ha fatto una partita fisica spendendo moltissimo anche in fase di ripiegamento. Ha fatto molto sacrifici e questo gli è costato in fase conclusiva. Marin è arrivato in condizioni fisiche non adeguate, ora si sta riprendendo, ma non me la sono sentito di schierarlo oggi perché non è ancora pronto". [[ge:rep-locali:repubblica:102224627]] BORJA VALERO: "STIAMO FACENDO BENE, CONTINUARE COSI'" - Lucido davanti ai microfoni come in campo, Borja Valero analizza così il pari con la Juve: "E' mancata cattiveria nell'ultimo quarto di campo. Stiamo facendo bene da qualche giornata. Adesso dobbiamo pensare solo a prendere i punti che ci sono in palio nelle due partite di campionato e in quella di coppa che restano prima della sosta". Argomenti serie a fiorentina vincenzo montella Leggi i commenti I commenti dei lettori 
None Leggi i commenti I commenti dei lettori 


None Leggi i commenti I commenti dei lettori 
