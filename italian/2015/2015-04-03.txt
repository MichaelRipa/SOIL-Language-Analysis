FABIO TANZILLI Ve nti milioni di euro per rinnovare nei prossimi 5 anni piste, seggiovie e impianti di innevamento della Vialattea. Soldi investiti da pubblico e privato. E' l'ambizioso progetto presentato ieri a Cesana, dal presidente della Regione Sergio Chiamparino dal suo vice Reschigna, con la Fondazione XX Marzo, i vertici di Sestrieres Spa e i sindaci dei Comuni Olimpici. I soldi pubblici arriveranno dall'ormai famoso "tesoretto di Torino 2006", ossia i fondi avanzati dalla gestione dei Giochi. Mentre altri dieci milioni li metterà la Sestrieres. «Dopo la vetrina delle Olimpiadi, per la prima volta in Piemonte viene attuato un patto così importante tra pubblico e privato. E un piano strategico di investimenti per rafforzare la capacità attrattiva della via Lattea - commenta Chiamparino - a ogni euro pubblico corrispondere un euro investito dal privato». In realtà si tratta di un progetto pilota, aldilà dello sci, che la Regione intende usare anche per altri settori. «Si è arrivati a una simile intesa progettando insieme gli interventi, con Comuni e privato – aggiunge Reschigna – e soprattutto i Comuni hanno deciso di lavorare insieme, senza guardare a interessi particolari». Entusiasta anche il presidente di Vialattea, Giovanni Brasso: «Noi inizieremo a investire già da maggio, per questo primo anno metteremo sul piatto 2,5 milioni. La volontà politica c'è, sappiamo che il settore pubblico ha tempi lunghi, ma spero che la burocrazia non crei troppi problemi». I soldi statali del tesoretto avanzato dall'Agenzia 2006 sono gestiti dalla Scr, grazie alla legge 2/2012. Si tratta di 7,5 milioni, che non saranno più destinati alla riapertura della pista di bob di Cesana, ma al rinnovo degli impianti di innevamento artificiale, al miglioramento delle piste e alla sostituzione di impianti di risalita a Sestriere, Cesana, Sauze d'Oulx e Clavière. Altri 3/4 milioni invece li metterà la Francia, con la vicina Monginevro. Ma se Sestriere sorride, Bardonecchia è preoccupata e chiede pari dignità: «Due settimane fa ho scritto al presidente della Fondazione XX Marco Marin, che è anche sindaco di Sestriere – afferma il primo cittadino Roberto Borgis – vogliamo che anche la nostra area sciistica venga coinvolta, perché ad oggi gli interventi sono sbilanciati solo sulla Vialattea. Ben venga questo progetto della Regione, ma ci aspettiamo lo stesso trattamento». Dello stesso avviso l'ad della Colomion, Nicola Bosticco: "Ci aspettiamo da Marin di essere tutelati – avverte – altrimenti si creerebbe una sproporzione tale tra i due principali comprensori sciistici del Piemonte, che farebbe male all'intero territorio". La Regione rassicura: «E' solo la prima fase del progetto, anche Bardonecchia sarà coinvolta in una secondo momento» promette ancora Reschigna. 

Simone Origone compie l'impresa. All'ultimo tentativo disponibile, infatti, centra l'ennesimo fantastico record del mondo di sci velocità sull'amata pista di Vars, nel corso dello "Speed Masters". Il trentaseienne supercampione valdostano ha scritto un'altra pagina leggendaria della disciplina elevando l'asticella di un altro piccolo gradino, portando la nuova misura a 252,632 km/h dai 252,454 km/h del precedente record che era stato registrato l'anno passato. La sua inimitabile carriera aggiunge così un'altra perla ad un palmarès che lo ha visto conquistare anche otto coppe del mondo e cinque Mondiali. Le buone condizioni del tempo e il sole avevano permesso agli organizzatori di sistemare al meglio la parte alta della pista, che nella giornata di giovedì presentava qualche piccolo buco assolutamente pericoloso per i concorrenti. Purtroppo un leggero ma fastidioso vento nella parte alta ha rinviato la partenza di circa un'ora, ma quando le condizioni si sono equilibrate, è iniziato lo spettacolo. E che qualcosa potesse accadere lo si è capito subito, perché molti concorrenti hanno battuto il loro record personale (fra questi l'altro azzurro Antonio Renaldo, salito a 232,408 km/h). Quando è stato il turno di Origone, le fotocellule hanno regalato una nuova pagina di storia, e adesso può cominciare la festa. Argomenti simone origone 
None Leggi i commenti I commenti dei lettori 
Leggi i commenti I commenti dei lettori 
None Leggi i commenti I commenti dei lettori 
CITTA' DEL VATICANO - Le persecuzioni religiose, la piaga dello sfruttamento minorile, il dramma dei bambini-soldato e di quelli vittime di abusi sessuali, la tutela della famiglia sono fra i temi affrontati nelle meditazioni della Via Crucis, affidate per questa Pasqua a monsignor Renato Corti, vescovo emerito di Novara. "La croce, vertice luminoso dell'amore di Dio, che ci custodisce", è il titolo delle riflessioni religiose sulla passione, crocifissione e morte di Cristo. E al termine del solenne rito svoltosi al Colosseo con la partecipazione di decine di migliaia di persone, papa Francesco ha voluto fare un riferimento esplicito al massacro di Garissa e alle violenze che si consumano in varie aree del pianeta: "La sete del tuo Padre misericordioso che in te ha voluto abbracciare, perdonare e salvare tutta l'umanità ci fa pensare alla sete dei nostri fratelli perseguitati, decapitati e crocifissi per la loro fede in te, sotto i nostri occhi o spesso con il nostro silenzio complice". [[ge:rep-locali:repubblica:111165112]] Il Pontefice ha raggiunto la terrazza del Palatino adiacente alla chiesa di Santa Francesca Romana, verso le 21, con qualche minuto di anticipo rispetto al programma, per seguire la Via Crucis. Il piazzale davanti all'anfiteatro illuminato dalle luci delle candele, gremito di migliaia fedeli, che hanno salutato il Pontefice con un applauso. I cristiani perseguitati. "In Gesù caricato della Croce si possono scorgere uomini e donne imprigionati, condannati o trucidati, perché credenti o impegnati in favore della giustizia e della pace" sono le parole che hanno aperto le meditazioni della Via Crucis evocato il sacrificio dei cristiani perseguitati di oggi che "si possono intravedere nella tristezza e nell'angoscia di Cristo che va incontro alla morte". La riflessione scritta dall'ex ausiliare del cardinale Carlo Maria Martini, ha passato in rassegna le sofferenze degli innocenti "feriti dalla solitudine, dall'abbandono, dall'indifferenza, dalla malattia". Nel "libretto" monsignor Corti ha elencato le domande che l'atrocità patita da Cristo fa scaturire: "Perché ancora la tortura, la pena di morte, la violenza?". Ed è riportata la testimonianza di Shahbaz Bhatti, il ministro pachistano per le minoranze che ha pagato con la vita la sua difesa dei cristiani, il cui testamento spirituale è citato insieme agli scritti di alcuni padri della Chiesa, e a quelli del beato Paolo VI e del cardinal Martini. Il tema della persecuzione dei cristiani era già stato al centro della funzione celebrata nel pomeriggio nella basilica vaticana . Gli abusi sessuali. "Tu, Signore, ci spingi a chiedere umilmente perdono a quanti subiscono questi oltraggi e a pregare perché finalmente si svegli la coscienza di chi ha oscurato il cielo nella vita delle persone". Nel 2005, pochi giorni prima della morte di San Giovanni Paolo II, era stato l'allora cardinale Ratzinger ad accennare nelle meditazioni a questo tema sconvolgente denunciando "quanta sporcizia c'è nella Chiesa". [[ge:rep-locali:rep-roma:111162158]] Le parole del Pontefice. Bergoglio ha ricordato le ferite del crocifisso e dell'umanità, accennando ad alcuni dei temi delle meditazioni. In primo piano i cristiani perseguitati, le vittime della violenza. "In te venduto e crocifisso - ha detto - vediamo i nostri consueti tradimenti e quotidiane infedeltà, nel tuo viso sfigurato vediamo la brutalità dei nostri peccati, la crudeltà del nostro cuore e delle nostre azioni", "vediamo tutti gli abbandonati della società", "i corpi dei nostri fratelli abbandonati lungo le strade, sfigurati dalla nostra negligenza e indifferenza". "La sete del tuo padre misericordioso che in te ha voluto abbracciare, perdonare e salvare tutta l'umanità - ha proseguito - ci fa pensare alla sete dei nostri fratelli perseguitati, decapitati e crocifissi per la loro fede in te, sotto i nostri occhi o spesso con il nostro silenzio complice". In un ulteriore passaggio il Papa ha ricordato che "Dio non dimentica mai i suoi figli e non si stanca mai di perdonarci e abbracciarci con la sua  misericordia, e non dobbiamo stancarci mai di chiedere perdono e credere nella misericordia di Cristo". "Adesso torniamo a casa col ricordo di Gesù, della sua passione, del suo grande amore, e anche con la speranza della sua gloriosa resurrezione", ha concluso Francesco, acclamato al grido di "viva il Papa". Le stazioni. "Siamo fragili nella fede", è stata l'ammissione alla prima stazione della Via Crucis, mentre all'ultima è stato il cardinale Agostino Vallini, vicario del Papa per la diocesi di Roma, a portare la Croce e a condurla fino a Francesco. La seconda stazione ha visto il "passaggio di testimone" tra il cardinale vicario Vallini e una famiglia italiana numerosa: i coniugi Alessandro Faustini e Rita Angela Fiorentino con i loro sei figli Diletta, Noemi, Letizia, Miriam, Michele e Gabriele. Quindi una famiglia con figli adottivi, Francesco e Palma Serra con Rafaela e Vitor di origine brasiliana. E ancora una famiglia, Antonio Langella e Maria Grazia Casalino con i figli Alba e Francesco Langella e il fidanzato di Alba, Antonio Pagano. Alla quinta stazione , che ha messo l'accento sull'"amore come sorgente di speranza", a portare la croce è stata una malata, Marzia De Michele, aiutata dalla sorella Mariella e dal barelliere dell'Unitalsi Mario Puglia. Dalla sesta alla decima stazione, è stata la volta di fedeli provenienti da altri continenti: le suore domenicane in Iraq Sundus Qasmusa e Susan Sulaiman; i siriani Philip Astephan e Wael Salibe; i nigeriani Leo Udensi e Charles Nwoke; gli egiziani Malak Gergis e Maikel Hanna; i cinesi Ivan Zhao e Qi Qiaosu. Si è parlato delle donne, della loro presenza nel Vangelo, sottolineando che "il genio femminile ci sprona a vivere la fede con affetto verso Gesù". Ma anche della "tristezza nell'abisso di molte anime, ferite dalla solitudine, dall'abbandono, dall'indifferenza, dalla malatia, dalla morte di una persona cara", della cecità dell'umanità nei confronti di Cristo" e della "tiepidezza dei cristiani rispetto all'amore di Dio che è un mistero di fuoco". La decima stazione ha offerto una meditazione sugli "avvenimenti che violano la dignità dell'uomo", "le situazioni tremende del traffico di esseri umani, dei bambini-soldato, del lavoro come schiavitù, dei ragazzi e adolescenti feriti nella loro intimità e barbaramente profanati". [[ge:rep-locali:repubblica:111143946]] Nell'undicesima stazione una domanda: "Quando sarà abolita la pena di morte, ancora oggi praticata in numerosi Stati? Quando sarà cancellata ogni forma di tortura e la soppressione violenta di persone innocenti?". La tredicesima ha sottolineato il ruolo della "Chiesa della misericordia, chiamata a essere povera e amica dei poveri". Infine, l'ultima stazione dedicata alla Madonna, che "parla al nostro cuore" e che "dà consolazione a coloro che attraversano giorni bui". Argomenti via crucis vaticano pasqua jorge mario bergoglio papa francesco 
None Leggi i commenti I commenti dei lettori 
None Leggi i commenti I commenti dei lettori 
NAIROBI - Cinque jihadisti sono stati arrestati per il massacro nel campus universitario di Garissa, dove 148 persone, tra le quali 142 studenti, sono state uccise in un attacco dei fondamentalisti islamici somali Al Shabaab. Tra le persone sospettate  di aver a che fare con la strage due lavoravano all'interno del campus. Lo riferiscono le autorità di Nairobi sottolineando che uno dei due è un guardiano "keniano di origini somale" di nome Osma Ali Dagane. L'altro è un tanzaniano, Rashid Charles Mberesero, e aveva nascosto nel soffitto dell'università delle bombe. Il Kenya è sotto shock. Le lacrime si mescolano alla rabbia, il lutto alle polemiche, lo sdegno alla paura per eventuali nuovi attentati. I jiahdisti infatti minacciano di colpire di nuovo: "Non ci sarà alcun luogo sicuro per il Kenya finché manterrà le sue truppe in Somalia". Minaccia che si estende ai cristiani di tante, troppe aree. Non a caso il dramma delle persecuzioni religiose è stato al centro dei riti del Venerdì santo, con papa Francesco che ha condannato la strage di Garissa come "atto di brutalità senza senso" e poi, al termine della Via Crucis al Colosseo, ha parlato di "cristiani perseguitati, crocifissi e decapitati sotto i nostri occhi e spesso con il nostro silenzio complice ". In Kenya molti hanno accusato il governo di non avere preso adeguate misure di sicurezza e di avere sottovalutato la minaccia degli Shabaab e l'allerta lanciata da alcuni Paesi stranieri come la Gran Bretagna, con il presidente Uhruru Kenyatta che il giorno prima dell'attacco aveva definito il suo Paese un luogo "sicuro come ogni altro del mondo". Il numero delle vittime e dei dispersi è ancora incerto: le autorità parlano di 142 studenti uccisi, ai quali si aggiungono tre agenti e tre soldati massacrati dal commando armato. Ma altre fonti, come i missionari salesiani in Kenya, stimano un bilancio più grave: "Si parla di circa 200 morti, oltre che di una settantina di feriti e di 300 allievi di cui non si hanno più notizie". "Tra la popolazione c'è grande paura. I terroristi hanno minacciato di compiere nuove stragi e i cristiani in particolar modo adesso hanno anche paura a partecipare alla Via Crucis o alle funzioni per la Pasqua", ha riportato l'agenzia della congregazione. Secondo padre Nicolas Mutua, parroco a Garissa, l'attacco ai cristiani non sarebbe giunto in maniera del tutto inaspettata. La comunità aveva infatti subito minacce. "Me lo aspettavo - ha raccontato il sacerdote a Radio Vaticana - perché eravamo stati minacciati". La polizia protegge normalmente le messe ma "non sono tranquillo", ha aggiunto. E il terrore emerge anche nel racconto di una studentessa ventunenne cristiana sopravvissuta al massacro. Helen Titus ha avuto la netta sensazione che i miliziani avessero ampiamente pianificato l'operazione e sapessero esattamente dove colpire. "Avevano fatto ricerche sulla nostra area, sapevano tutto", ha detto la ragazza, che è stata colpita a un polso e adesso è ricoverata in ospedale. "Non metterò più piede nel campus. Non voglio mettere a rischio la mia vita", ha riferito un altro studente terrorizzato, Pallete Okombo, al quotidiano Daily Nation .? "Alcuni dei miei amici sono stati uccisi", ha aggiunto. L'angoscia è evidente anche sul volto e nelle parole di chi vive all'università. Per tutta la giornata di ieri molti negozi, supermarket e banche hanno abbassato le serrande. Diversi commercianti hanno deciso di chiudere nel timore che gli Shabaab o le stesse forze dell'ordine potessero colpire civili innocenti nel corso dell'attacco e del blitz successivo della polizia. 
