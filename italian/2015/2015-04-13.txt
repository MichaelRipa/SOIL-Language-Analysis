
None Leggi i commenti I commenti dei lettori 
QUOTARE in borsa Gtt potrebbe essere la strada per trovare il denaro fresco necessario per pagare le grandi infrastrutture di trasporto a cui la città anela da tempo, a cominciare dalla linea 2 della metropolitana. "Più che alla mera vendita di titoli azionari, che comunque dovrà esserci, perché il Comune ha bisogno di fare cassa  -  spiega Gian Enrico Plevna di Adb Borsa, advisor esperto di prodotti finanziari  -  il mercato guarda al futuro e sarebbe più interessato a un'offerta mista con anche una sottoscrizione di capitale, che preveda un piano di sviluppo su nuovi asset, come ad esempio la costruzione di una nuova linea del metrò, da finanziare col denaro fresco del mercato ". Plevna, domani a Uno Mattina, il presidente di Gtt, Walter Ceresa, spiegherà il piano del Comune per portare la società a Piazza Affari: le pare una strada percorribile? "Se c'è un piano adeguato, che prevede nuovi investimenti e sviluppo, l'operazione può avere un certo appeal". È verosimile che ci sia interesse a finanziare il metrò? "Se si parte da una base solida, che mi pare ci sia, dato che la società fa utili, e se c'è un piano di crescita e di sviluppo convincente può essere un'operazione interessante per il mercato, che ormai è molto liquido e gira molto. La componente "bond" ha ormai costi troppo alti e tassi pari allo zero. Per cui gli investitori si stanno spostando sulla componente azionaria, a cui si è tornati a guardare con attenzione, anche in Italia ". Anni fa si era parlato di "metrobond" per finanziare la linea 2. "Meglio un'azienda che si patrimonializza e fa nuovo sviluppo che una azienda che si indebita con dei bond, che poi deve anche restituire ". Ci sarà un motivo, però, se finora in borsa non esistono società come Gtt: non sarà che è impossibile? "Non è impossibile: se ci saranno dei valori appetibili per il mercato, il mercato sicuramente dimostrerà interesse. Gtt potrebbe essere la prima. Percorrendo una strada già sperimentata in passato dalle utilities di gas, energia, ecc, tra cui ci sono esempi di aziende pubbliche importanti, come, ma anche come la "torinese" Iren. L'importante è che gli investitori sappiano sono chiamati a investire". Argomenti interviste torino interviste economia 
AVELLINO – Avellino piega (73-69) Pistoia e torna a sognare i play-off. L’obiettivo post-reason resta lontano 4 punti ma il calendario alla portata lascia aperto uno spiraglio agli irpini. La sconfitta, invece, complica i piani dei toscani che mancano l’occasione di restare agganciati all’8° posto. Decisivi per il successo dei campani sono stati Banks (17 punti) e soprattutto Green (15 punti e 7 rimbalzi). Alla Giorgio Tesi Group non sono bastate le buone prove di Willams (16 punti) e Easley (10 punti e 8 rimbalzi). PISTOIA RISALE DA -9 – Gli irpini partono bene e, approfittando dell’imprecisione al tiro degli avversari, piazzano subito un parziale di 8-0 firmato Trasolini. Un vantaggio, però, effimero, annullato in meno di un minuto da Easley (8-6). Nel secondo quarto parte bene Green che imprime velocità e ritmo alla manovra di Avellino che si porta fino a +9 ma deve comunque subire il ritorno degli ospiti. GREEN FA LA DIFFERENZA – Nella terza frazione la gara si rimette in equilibrio anche perché la Sidigas perde brillantezza e recupera solo nel finale (53-53) grazie alle performance di Banks. La squadra di Frates torna in campo determinata nell’ultima frazione e a darle una mano decisiva è Green che, nel finale testa a testa, fa la differenza realizzando 4 liberi e conquistando un rimbalzo decisivo. AVELLINO-PISTOIA 73-69 (12-16; 41-37; 53-53) Avellino : Anosike 10, Gaines 2, Green 15, Hanga 5, Banks 17, Cavalier , Cortese n.e., Morgillo n.e., Trasolini 8, Severini n.e., Lechthaler 5, Harper 11. All.: Frates. Pistoia : Easley 10, Brown 4, Mastellari, Williams 16, Milbourne 6, Filloy 11, Amoroso 8, Bianchi ne, Magro 6, Hall 8. All.: Moretti Arbitri : Lamonica, Di Francesco, Lattard. Note – tiri da tre punti: Avellino 7/24, Pistoia 6/17; tiri liberi: Avellino 14/23, Pistoia 5/8; rimbalzi: Avellino 36, Pistoia 36. Usciti per cinque falli: nessuno. Spettatori: 2100. Argomenti basket serie a avellino basket pistoia basket Leggi i commenti I commenti dei lettori 
None Leggi i commenti I commenti dei lettori 
PAGHIAMO per la scienza degli altri. O meglio: mettiamo nel fondo comune per la ricerca europea molto più di quanto i nostri scienziati non riescano a recuperare. Che può apparire paradossale per un Paese in cui i finanziamenti alla ricerca sono in costante declino (oggi circa l'1,3% del Pil contro il 2,4 della media Ocse). Lo confermano i primi numeri di Horizon 2020, il programma di finanziamento della ricerca europea che stanzia 78,6 miliardi di euro in sette anni (2014-2020). I progetti italiani hanno un basso tasso di successo: il 18%, a fronte del 26% dei belgi, del 25% di Olanda e Francia, del 24% della Germania. Per di più ogni nostro progetto rende in media trecentomila euro e spiccioli, la metà di uno tedesco. In totale, pur contribuendo al bilancio Eu per il 13%, vediamo entrare solo l'8% di quanto destinato alla ricerca. Dove è finita la nostra tradizione scientifica? Alberto Mantovani, direttore scientifico dell'istituto Humanitas e docente della Humanitas University, è lo scienziato più citato d'Italia. È il primo della classe: di progetti europei ne ha vinti e coordinati una decina e ha ricevuto i finanziamenti europei per le eccellenze scientifiche. Per lui, quei numeri non solo non sono una sorpresa, ma non esiste nemmeno il paradosso di un Paese in declino che continua a declinare. Anzi. "È sempre stato così: l'Italia ha sempre portato a casa molto meno di quanto mette nel fondo comune europeo. Del resto, abbiamo smesso di investire in ricerca da un pezzo, adesso non possiamo più pensare di essere competitivi". Ma i nostri ricercatori sono davvero così scarsi? "Niente affatto: qui non è in gioco la competitività dei ricercatori italiani, ma del sistema della ricerca italiana nel complesso. Se guardiamo altri indicatori, vediamo infatti un'altra realtà. I nostri ricercatori sono pochi: sono quattro ogni mille abitanti, meno della metà della media degli altri Paesi europei. Ma sono molto produttivi. Nell'area lombarda (quella che conosco meglio) siamo, in proporzione, anche più produttivi dei tedeschi". E allora il problema qual è? "Che l'investimento italiano è scarso e di bassa qualità. Noi non abbiamo mai fatto scelte strategiche come quella di puntare sulle università migliori, come la Germania o la Cina. Guardate gli Erc. Lì i nostri ricercatori se la giocano benissimo (siamo secondi dopo i tedeschi), ma la maggior parte di loro (26 su 46) lavora all'estero". Da gennaio 2014, con Horizon 2020 sono partiti 2399 progetti. Il Paese col maggior numero di partecipazioni è il Regno Unito, ma chi riceve più soldi è la Germania. Anche la Spagna se la cava bene (326 milioni di euro contro i nostri 289). Ma noi siamo terzi per numero di domande, e ventesimi per numero di approvazioni. Perché un tasso di successo così basso? "Ci sono diversi fattori. Il primo è l'incapacità di fare selezione. Così accanto a una partecipazione di grande qualità c'è anche un eccesso di domande di livello medio basso. E poi c'è il fattore fame: chi è affamato di finanziamenti ci prova ". I dati del precedente piano, il Settimo programma quadro, erano simili: abbiamo messo circa sette miliardi per averne indietro poco più di quattro (perdendo circa 400 milioni di euro all'anno). Perché mettiamo tanti soldi nella ricerca europea? "Non facciamo l'errore di pensare che quelli nel fondo europeo per la ricerca siano soldi persi. Noi abbiamo bisogno dell'Europa e se ci chiudiamo sbagliamo due volte. Dobbiamo invece leggere quei numeri come un allarme: fare scelte strategiche, investire di più in ricerca, diventare attrattivi, premiare i più meritevoli". Non potremmo cominciare col richiamare i cervelli fuggiti? "Ma non bastano i soldi per farli rientrare! Il problema è sempre quello: ci vuole un sistema efficiente e capace di premiare il merito. Cioè quando richiamo in Italia qualcuno devo dargli laboratori, persone, prospettive. Ci vogliono sportelli di finanziamento chiari e flessibili, che non possono essere solo realtà come Telethon o Airc". Argomenti alberto mantovani 
È ultimatum: cinque giorni di tempo fino a domenica 19 aprile - data di apertura dell'ostensione della Sindone - per sequestrare almeno 60 auto agli autisti di Uber e una task force "anti-Uber" dei vigili urbani, che insieme ai tassisti intercetti i "driver" della multinazionale fuori dai locali e dalle discoteche. È questa la decisione presa dall'assemblea dei tassisti torinesi, riuniti stasera in piazza Palazzo di Città, dove da oggi pomeriggio sono in presidio per protestare contro Uber e per chiedere al Comune - che li aveva convocati per domani pomeriggio in vista dell'ostensione della Sindone - di "neutralizzare" l'app della multinazionale californiana. [[ge:rep-locali:rep-torino:111888764]] Presidio permanente - in vista dell'incontro di domani col sindaco Piero Fassino - e blocco rimandato a dopo l'inizio dell'ostensione, se il Comune non accetterà l'ultimatum lanciato dall'assemblea delle auto bianche. In una piazza occupata dai taxi, in mezzo a due centinaia di tassisti, il sindacalista dell'Ugl, Valter Drovetto, ha annunciato: "È inutile fare il blocco da subito - ha proposto tra gli applausi - Diamo loro tempo fino a domenica: se non sequestreranno 60 vetture di Uber e metteranno in piedi una task force dei vigili urbani contro l'abusivismo, bloccheremo l'ostensione della Sindone". Argomenti tassisti uber sindone 
