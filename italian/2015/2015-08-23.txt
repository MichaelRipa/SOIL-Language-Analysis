FIRENZE – Sinisa Mihajlovic è uno che non ha peli sulla lingua e dopo una sconfitta ? non cerca alibi. Non lo fa nemmeno questa volta dopo che il suo Milan non è mai stato in partita al Franchi contro una Fiorentina decisamente più in palla e motivata. Restano, però, dei dubbi sul secondo giallo di Ely e sul penalty assegnato a Ilicic. “Non parlo degli arbitri, ma fino a che il risultato era in parità avevamo avuto un’occasi?one a testa. Era equilibrata. Poi espulsione e svantaggio ci hanno complicato la partita: si e’ messa in salita e loro, con un grande possesso palla, hanno legittimato la vittoria”.? CENTROCAMPO DELUDENTE - “Non mi e’ piaciuto il centrocampo, lì non abbiamo fatto bene – taglia corto il serbo -. Sapevamo che la Fiorentina gioca con grande intensità, non ci ha sorpreso questo aspetto. La partita l’abbiamo persa in mezzo al campo, i due interni non hanno fatto la partita che dovevano fare e su questo dovremo lavorare. Abbiamo cambiato sistema di gioco, cambiato 5-6 giocatori e dobbiamo lavorare: ora non dobbiamo farci prendere dall’ansia. In precampionato non eravamo fenomeni e ora non siamo brocchi. Potevamo far meglio, ma con un uomo in meno abbiamo concesso due gol solo su calcio da fermo”. Infine, sul possibile arrivo di Balotelli: “Non parlo di giocatori che non alleno. Se mi sono incontrato con lui in Toscana? No. La società sa di cosa il Milan ha bisogno”. Argomenti milan ac sinisa mihajlovic Leggi i commenti I commenti dei lettori 
REGGIO EMILIA - Non può nascondere la propria soddisfazione Eusebio Di Francesco, per un Sassuolo che comincia col piede giusto la sua terza annata in A, battendo un’avversaria di rilievo come il Napoli di Maurizio Sarri: “Vittoria importante – ammette l’allenatore neroverde – Sono contentissimo della prestazione dei ragazzi: hanno fatto tutti bene, sia chi ha giocato dall’inizio che chi è entrato dopo. Devo fare i complimenti anche a chi non è entrato, perché oggi ha vinto la squadra”. “MALE IN AVVIO, BRAVI TUTTI I MIEI ATTACCANTI” – “Abbiamo giocato male, un po’ contratti, la prima parte del match – è l’analisi del tecnico neroverde – poi abbiamo fatto molto bene, abbiamo preso in mano il pallino del gioco e abbiamo fatto un finale di tempo straordinario dal punto di vista del gioco e delle occasioni, dove avremmo potuto segnare anche un’altra rete. Nella ripresa, quando si sono abbassati un po’ i ritmi, ho cambiato i tre attaccanti, nonostante i titolari avessero fatto molto bene, e i sostituti hanno creato l’azione che ha portato al 2-1. Meritano tutti i miei complimenti”. Argomenti sassuolo calcio eusebio di francesco Leggi i commenti I commenti dei lettori 
REGGIO EMILIA – Il ko all’esordio sulla panchina del Napoli non demoralizza Maurizio Sarri, consapevole del livello di preparazione della formazione partenopea: “Quando andiamo in vantaggio subiamo dei cali di concentrazione, ci è successo anche in precampionato: su questo dobbiamo lavorare – ammette il tecnico nel post-gara del Mapei Stadium – In questo momento possiamo fare questo; forse potevamo fare un po’ di più nel primo tempo. Nella ripresa invece abbiamo comandato il gioco e abbiamo fatto qualcosa di buono. Quando la gara sembrava poter pendere verso la nostra parte, invece, è arrivato il gol del Sassuolo. Il terreno era in condizione disastrose e non ci ha facilitato il compito, anche se era lo stesso terreno anche per gli avversari”. “HIGUAIN NON PUÒ ANCORA GIOCARE 90 MINUTI” – “Sono più contento di perdere come abbiamo fatto nel secondo tempo che pareggiare come abbiamo fatto nel primo – ammette Sarri – Il Sassuolo ha movimenti consolidati e noi facciamo ancora un po’ di fatica nelle letture: siamo ancora in costruzione. Mi dispiace per i tifosi che sono venuti qui, ma in questo momento sapevo poteva succedere quello che in effetti è successo. La sostituzione tra Higuain e Gabbiadini? Il Pipita è arrivato a fine luglio e non può ancora reggere il peso di novanta minuti di partita, forse bisogna mettere una pezza ai calendari: per questo l’ho sostituito, d’altronde anche Gabbiadini è in ritardo di condizione”. Argomenti ssc napoli serie a maurizio sarri Leggi i commenti I commenti dei lettori 
MILANO – Tra le varie big che hanno commesso un passo falso nella prima giornata di Serie A non c’è l’Inter. I nerazzurri h anno battuto 1-0 l’Atalanta all’ultimo respiro e Roberto Mancini si gode il primato: ”Siamo cresciuti col tempo, loro si sono difesi bene e quando sono rimasti in 10 ( espulsione di Carmona ) hanno difeso anche meglio”. La nota negativa è l’infortunio di Icardi, sofferente già nel riscaldamento pre-gara e costretto alla sostituzione dopo un quarto d’ora: ”Non doveva giocare, mi ha detto che voleva provare…Non dovrebbe essersi aggravato, l’ho tolto appena ha sentito dolore”. A maggior ragione, servono ora altri acquisti dal mercato: ”In attacco siamo pochi”. MESSAGGI ALLA SOCIETA’ – La telenovela Perisic sta per concludersi in maniera positiva, ma probabilmente Mancini non si accontenterà dell’arrivo dell’attaccante croato: ”Può giocare in tutti i ruoli quindi non ci creerebbe problemi tattici. Aumenterebbe la qualità. Noi siamo pochi – confessa il tecnico nerazzurro -, oggi è entrato un ragazzo di 18 anni ( Manaj ). Borini profilo che mi piace? I giocatori bravi mi piacciono tutti, lui è un bravo giovane”. Intanto ci si gode la vittoria: ”Le prime di campionato sono sempre difficili, noi abbiamo fatto più che bene: potevamo fare gol prima per soffrire un pò meno, ma va bene così”. ”BENE LA DIFESA” – Messo da parte il mercato, Mancini torna a parlare della gara e in particolare dei singoli: ” Kondogbia è migliorato molto negli ultimi dieci giorni, non era abituato a certi carichi di lavoro ma ora lo vedo meglio. E’ un ragazzo giovane, ha bisogno di ambientarsi, ma credo che nei prossimi due anni sarà uno dei migliori centrocampisti al mondo. E secondo me stasera il migliore è stato Brozovic”. Applausi anche per la nuova difesa: ”Siamo stati a non subire, i centrali difensivi hanno fatto benissimo”. SU BALOTELLI: ”MERITA UN’ALTRA CHANCE” – La bomba di mercato delle ultime ore è l’imminente ritorno di Balotelli al Milan. Mancini, che aveva lanciato SuperMario nella prima esperienza nerazzurra, commenta così il clamoroso ritorno: ”Sarei molto felice, penso che Mario meriti un’altra chance. Mihajlovic lo allenava spesso a battere i calci piazzati. Avevano un ottimo rapporto”. Infine scherza (ma non troppo): ”Se ho chiesto anche io Balotelli? Non si sa mai, manca ancora una settimana…”. JOVETIC: ”DEDICATO ALLA SQUADRA” – A fine gara tutti gli occhi puntati su Jovetic, match-winner della gara: ”Per noi attaccanti è sempre importante segnare, soprattutto quando i gol sono per la vittoria, ma questa è la vittoria di tutta la squadra, perché abbiamo sofferto tutti, abbiamo lottato fino all’ultimo”. Dedica ai compagni: ”Sono veramente felice per questo gol e lo dedico a tutta la squadra e a tutta la gente. Bisogna continuare così. E’ una vittoria che dà anche fiducia, perché tutti quando vengono qua si difendono, ed è normale. Si soffre, anche oggi è stata dura, ma era importante partire bene. Adesso bisogna riposare bene e preparare la prossima partita, che sarà ugualmente dura”. Appuntamento domenica prossima a Carpi. Argomenti inter roberto mancini Leggi i commenti I commenti dei lettori 
GENOVA – “Eder e Muriel? Abbiamo due attaccanti fantastici…”. Zenga sa chi ringraziare per la sua bella prima a Marassi che consente alla Samp di tornare a far festa davanti ai propri tifosi dopo 5 mesi. I due sono stati devastanti contro la difesa del carpi e il tecnico blucerchiato li ringrazia: “Sono stati super. Muriel in particolare è stato bravo a gettarsi negli spazi. Stiamo cercando di metterlo nelle condizioni di esprimersi come sa”. ABBIAMO DIMOSTRATO DI ESSERE UNA SQUADRA VERA – Zenga applaude la prova di carattere della squadra. “Nel primo tempo abbiamo dimostrato che i. La Samp ha dimostrato di essere una squadra vera, capace di trascinare la sua gente. Noi lavoriamo sempre per vincere, quello che e’ successo (il pesante ko con il Vojvodina, ndr) è servito da lezione e lo teniamo ben presente, anche se non ne vogliamo piu’ parlare”. IVAN? E’ STATO COMUNQUE BRAVISSIMO – Zenga glissa sulla sua sorprendente espulsione nell’intervallo (“Con l’arbitro non ci siamo capiti, ma non è importante…”) e poi giustifica Ivan, che si è fatto cacciare per due ammonizioni rimediate ingenuamente in soli 5’: “E’ giovane e bravo, ha sfruttato comunque benissimo la sua chance”. Infine, sulla possibile partenza al Milan di Soriano: “Le prime giornate di campionato, con il mercato ancora aperto, non sono soddisfacenti per nessun allenatore. Dobbiamo convivere con questa situazione ed essere in grado di motivare i nostri giocatori, senza pensare al mercato”. Argomenti sampdoria serie a walter zenga Leggi i commenti I commenti dei lettori 
REGGIO EMILIA - Cambia il manico, così come lo schema e gli uomini, ma il Napoli non sembra in grado di liberarsi delle sue incertezze difensive. Comincia con una sconfitta in rimonta l’avventura di Maurizio Sarri sulla panchina partenopea, al termine di una gara che premia giustamente un Sassuolo che non delude: messa meglio fisicamente, la compagine di Di Francesco può giovarsi di un impianto di gioco consolidato e dei nuovi arrivi, pochi e giusti. I neroverdi sanno reagire allo svantaggio iniziale, firmato da Marek Hamsik, trovando la vittoria con merito, grazie a Floro Flores e Sansone. AZZURRI SUBITO AVANTI – Sarri conferma il suo ormai classico 4-3-1-2, con Insigne nelle vesti di trequartista e Mertens al fianco di Higuain; la sorpresa è David Lopez, in campo dal 1′ al posto di un Allan evidentemente ancora in ritardo di condizione. In casa emiliana, Floro Flores vince il ballottaggio con Sansone e completa il tridente con Defrel e Berardi. Le scelte, in avvio di gara, sembrano dar ragione al tecnico azzurro: l’approccio alla gara del Sassuolo è timido, mentre il Napoli pressa alto e spinge in maniera efficace, passando già al 3′: Cannavaro ribatte un bel diagonale di Higuain ma sul pallone si avventa Hamsik, che sembra un lontano parente di quel giocatore abulico visto nell’era Benitez, galvanizzato dalla nuova posizione in campo. FLORO FLORES FIRMA IL PARI – I neroverdi ci mettono un po’ a reagire ma lo fanno in maniera inesorabile: Chiriches appare in difficoltà alle prese con la velocità di Defrel, Hysaj e Maggio non riescono ad aiutare i due centrali né ad incidere in fase di spinta, anche perché il Sassuolo gioca a memoria e lo fa, a tratti, in maniera divina. Le combinazioni in velocità dei neroverdi fanno impazzire la difesa partenopea e l’esito, giocoforza, è il pareggio della squadra di casa: assist al bacio di Berardi per Floro Flores, che elude il fuorigioco e stoppa di petto prima di battere facilmente Reina. Il portiere spagnolo, d’altro canto, è decisivo due volte su Defrel nei minuti che precedono il riposo. L’ATTACCO NON GIRA – Nonostante gli evidenti problemi della sua squadra, Sarri aspetta oltre l’ora di gioco prima di effettuare i cambi; la partita resta abbastanza bloccata nella prima metà di ripresa, col Sassuolo che si chiude a riccio e si affida ai suoi grandi contropiedisti, mentre il Napoli spinge senza costrutto, mostrando carenza di idee e forma. Neanche Valdifiori, positivo nel primo tempo, riesce a prendere la squadra per mano nella ripresa, e allora serve un intervento dalla panchina: a sorpresa, la prima mossa di Sarri è togliere Higuain in favore di Gabbiadini, confermando di non credere nella convivenza dei due. Anche Insigne è costretto a lasciare anzitempo il campo (e non la prende benissimo), mentre a Mertens vengono concessi 80′: il belga, impalpabile finché c’è Insigne in campo, è quello che va più vicino al gol nel secondo tempo, da fermo e non solo. DOCCIA FREDDA FIRMATA SANSONE – Il Sassuolo, però, ha armi e tempismo per colpire quando fa più male: all’84′, il subentrato Sansone brucia in velocità Maggio, facendosi trovare pronto sul cross di Falcinelli per la zuccata che vale i tre punti. Se portano ottimi frutti le sostituzioni di Di Francesco (oltre ai giocatori che creano l’azione del 2-1, c’è un Politano subito incisivo), quelle di Sarri non portano a nulla: Callejon sfiora il gol nel finale con un destro ad incrociare, servito da quell’El Kaddouri che si fa vedere comunque poco; evanescente Gabbiadini, che non riesce a creare grattacapi alla difesa neroverde. Il fischio finale decreta un risultato giusto, che premia la squadra che ha offerto il miglior calcio, mostrando organizzazione di gioco e grande verve. Il Napoli è ancora un cantiere aperto ma Sarri deve affrettarsi: la piazza partenopea è nota per il calore e la passione, non per la pazienza. SASSUOLO-NAPOLI 2-1 (1-1) SASSUOLO (4-3-3): Consigli 6, Vrsaljko 6, Cannavaro 6,5, Acerbi 7, Peluso 6, Missiroli 6.5, Magnanelli 6, Duncan 6, Berardi 7 (17′ st Politano 6), Defrel 6,5 (37′ st Falcinelli 6.5), Floro Flores 7.5 (27′ st Sansone 7). (1 Pomini, 79 Pegolo, 21 Fontanesi, 23 Gazzola, 26 Terranova, 6 Pellegrini, 8 Biondini). All.: Di Francesco NAPOLI (4-3-1-2): Reina 7, Maggio 5, Chiriches 5,5, Albiol 5,5, Hysaj 5,5, David Lopez 5,5, Valdifiori 6, Hamsik 6,5, Insigne 5,5 (27′ st El Kaddouri 5,5), Mertens 6 (35′ st Callejon 6), Higuain 5,5 (17′ s.t. Gabbiadini 5). (1 Rafael, 22 Gabriel, 3 Strinic, 4 Henrique, 26 Koulibaly, 96 Luperto, 20 Dezi, 5 Allan, 8 Jorginho). All.: Sarri ARBITRO : Doveri di Roma RETI : nel pt 4′ Hamsik, 31′ Floro Flores; nel st 39′ Sansone ANGOLI : 5-1 per il Sassuolo RECUPERO : 0′ e 4′ AMMONITI : Magnanelli, Chiriches, Valdifiori, Berardi, Peluso per gioco scorretto SPETTATORI : 13.000 circa (abbonati 5707, paganti 8048). Argomenti ssc napoli serie a sassuolo calcio Leggi i commenti I commenti dei lettori 
FROSINONE – Giampiero Ventura si gode l’esordio vittorioso del suo Torino : “La differenza stasera a Frosinone credo che l’abbia fatta la maturità della mia squadra, perché essendo la prima della storia del Frosinone c’erano un’attesa e una voglia incredibili”. Il tecnico granata elogia così i suoi ragazzi al termine del successo per 2-1 al Matusa. “Abbiamo preso gol ed è stato l’unico pericolo per noi – ha aggiunto Ventura ai microfoni di ‘Sky Sport’ – , poi abbiamo iniziato a creare senza isterismi, abbiamo fatto due bei gol, ma soprattutto abbiamo costruito azioni di buona fattura”. Ventura sa che ancora “c’è molto da lavorare. Abbiamo allestito una squadra molto giovane e c’è la voglia di centrare obiettivi importanti. Abbiamo ragazzi sotto i 23 anni che devono solo lavorare con calma per arrivare ai livelli di tanti altri”. Tra questi giovani c’è anche Baselli, autore del gol-vittoria: “Ha bisogno di capire che se vuole, può. Deve comprendere qual e’ la strada per diventare un giocatore importante e mi auguro continui a lavorare come sta facendo adesso”, ha concluso il tecnico granata. Argomenti torino fc serie a gian piero ventura Leggi i commenti I commenti dei lettori 
FIRENZE – Un esordio così in serie A e al Franchi probabilmente non se l’aspettava nemmeno lui. La sua Fiorentina contro il Milan è stata praticamente perfetta, ma il tecnico portoghese tiene ben saldi i piedi per terra. “Abbiamo cominciato bene – spiega il mister viola a Premium Sport – Questa era una partita importante per noi e fare i tre punti assieme a una buona prestazione e’ ancora meglio. Ora dobbiamo continuare così. Io ho sempre voglia di migliorarmi, cerco sempre di prendere il meglio dagli altri e migliorare quello che ho di buono io. Sono grato a Mourinho, perché e’ un grande esempio, ha vinto tutto, e anche perché ha aperto il mercato a noi portoghesi”. ROSSI STA BENE – “Possiamo ancora migliorare tanto – ribadisce il tecnico portoghese -, cerco di capire i miei giocatori, affinare l’intesa: lavoriamo molto sui principi di gioco, in modo che loro possano interagire di continuo”. Sulle decisioni arbitrali: “Le decisioni sono buone e meno buone, ma a fine partita vanno accettate. Rossi Sta bene, oggi volevo metterlo nel finale e dare continuità al suo lavoro. Lui e’ importantissimo per noi, siamo molto vicini alla possibilità che lui possa dare continuità anche in campo”. Infine, sulle voci che vorrebbero Iturbe un obiettivo di mercato dei toscani: “Il mio obiettivo e’ far dare il massimo ai giocatori che ho. Joaquin in uscita? Per me e’ molto importante”. Argomenti calcio serie a fiorentina paulo sousa Leggi i commenti I commenti dei lettori 
