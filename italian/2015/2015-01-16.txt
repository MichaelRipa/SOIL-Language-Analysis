None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MALAGA – Cancella quel fastidioso zero l’Olimpia Milano, e lo fa andando a cogliere un successo esterno di vitale importanza sul parquet di Malaga, storicamente non semplice da espugnare. Nella terza giornata delle Top 16 di Eurolega i campioni d’Italia s’impongono 84-77 sull’Unicaja, attualmente capolista solitaria nella Liga spagnola, conquistando il primo successo e i primi punti del Girone F, così da lasciarsi alle spalle le due precedenti sconfitte, con il Nizhny Novgorod e ad Atene con l’Olympiacos. MILANO PARTE BENE, POI BLACK OUT NEL 2° PERIODO – Aveva chiesto combattività, equilibrio e coesione coach Luca Banchi e dal suo gruppo ha ottenuto risposte importanti in una gara così impegnativa. E’ stata una battaglia fisica, fatta di fughe biancorosse e rimonte degli iberici (compagine dalla notevole aggressività difensiva), ma di grande tenuta mentale da parte dei tricolori, di grande difesa nel finale di partita e di giocate chiave quando servivano di più. Milano ha infatti un buon approccio sul match, chiudendo avanti 22-17 il primo quarto. Poi l’Olimpia, con Kleiza in contropiede e Hackett con la terza entrata, si issa fino al 28-19 (a 7’20” nel secondo periodo), ma improvvisamente si spegne la luce tra i campioni d’Italia, raggiunti sul 30-30 (siglato da Toolson) e superati dall’Unicaja, che sullo slancio si porta 34-32 per poi finire sopra di uno all’intervallo lungo (39-38 dopo la tripla di Brooks a 5″ dalla fine) sfruttando i 13 rimbalzi d’attacco e appena 4 falli di squadra in 20 minuti. GENTILE SEGNA 20 PUNTI, TOP STAGIONALE - Banchi si fa sentire negli spogliatoi e nella ripresa l’EA7 ritrova il bandolo della matassa. Tre punti di Melli, 2/3 di Gentile, che poi si produce in un alley-oop per Brooks (51-45 a metà periodo), sino al massimo vantaggio Milano sul 53-45. Eppure Malaga piazza un break di 7-0 e per le ‘scarpette rosse’ si deve ricominciare daccapo. Qui pesano in attacco le mani calde di Linas Kleiza e poi Joe Ragland (ottimo anche come suggeritore: 6 assist solo nel primo tempo) con tre triple di fila (65-61 Olimpia alla fine del terzo). E in difesa c’e’ una palla rubata importantissima di Alessandro Gentile, che si era preso la squadra sulle spalle all’inizio (20 punti per lui, top stagionale). LE TRIPLE DI KLEIZA E RAGLAND PIEGANO MALAGA – I biancorossi iniziano l’ultima frazione allungando fino al 70-61 (il tabellone segna 7’46” da giocare), però non demorde la formazione spagnola, che spinta anche dal pubblico si riporta a -1 (70-69 a 3’34” dal termine). Di nuovo fondamentali sono due triple di Kleiza (prima 73-69 e poi 76-71), che chiude con 15 di bottino personale, e una di Ragland (79-72 a 1’16”) a spegnere le velleità di rimonta dei locali, come pure conta l’energia del rientrante David Moss e il motore di Daniel Hackett, mentre all’inizio della ripresa significativo era stato il contributo di Melli. Insomma una prova forte, quella dell’Olimpia, che condanna Malaga alla settima sconfitta consecutiva in Eurolega, la terza in queste Top 16 in cui invece è Milano a rompere il ghiaccio e restare vivo. Argomenti basket eurolega olimpia milano Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
