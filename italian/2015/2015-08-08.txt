Nello Spazio46 di Palazzo Ducale, collettiva “Sinestesia i colori delle spezie e la fusione dei sensi”. Presentazione critica a cura di Lorenzo Mortara. La mostra rimarrà allestita fino a domenica 16 agosto e sarà visitabile nei seguenti orari: dal martedì al sabato dalle 15.30 alle 19 – ingresso gratuito. Domenica e lunedì chiuso. LATITUDINI DELL’ARTE Biennale “Le latitudini dell’arte” 2° edizione, Ungheria e Italia, nella Sala del Munizioniere di Palazzo Ducale. La mostra vede la partecipazione di settanta artisti, 35 ungheresi e 35 italiani. Presentazione critica a cura di Viana Conti. Tutti i giorni dalle 15.30-19. Fino al 17 agosto. MISSING Personale di Mauro Vignando “All That’s Missing is You”, a cura di Milovan Farronato, alla galleria ABC-ARTE di via XX Settembre 11 A. Da lunedì a venerdì ore 9.30-18.30. Fino al 25 settembre. Interpretazioni geometriche Alla Saletta dell’Arte del Galata Museo del Mare personale di Manfredi Saccani “Interpretazioni Geometriche”. Fino al 23 agosto. CIBO COME RITO “Cibo come rito – Riti del cibo. Un viaggio nell’anima più profonda dell’Asia, alla scoperta dei riti e rituali del cibo”, la mostra ospitata al Castello D’Albertis - Museo delle Culture del Mondo, Corso Dogali 18, fino al 15 novembre. LE SFIDE Mostra “Le sfide di Homo sapiens” al Museo di Archeologia Ligure di via Pallavicini 11. Orari: martedì 9 – 18; mercoledì, giovedì e sabato 9 – 19; venerdì 9 – 21; domenica 9,30 – 19,30; lunedì chiuso. Fino al 31 dicembre. “August Sander. Ritratto del XX secolo”, Sottoporticato di Palazzo Ducale. Fino al 23 agosto, martedì-domenica ore 10-19, lunedì 14-19. AMRTA “Amrta il Nutrimento del Cuore”, (ore 9-19), al Museo d’Arte Orientale Edoardo Chiossone in piazzale Mazzini 4: documentazione del rito di consacrazione del complesso templare induista Sakti-pith. Chiuso lunedì. Fino al 6 settembre. GIPI Il Museo Luzzati a Porta Siberia dedica una mostra a Gianni Pacinotti, in arte GIPI, che con oltre 150 opere originali si propone come la prima grande mostra antologica su uno dei più significativi artisti contemporanei italiani del mondo della graphic novel. Fino al 27 settembre. LA GRANDE GUERRA “La grande guerra”. Museo del Risorgimento - Istituto Mazziniano, via Lomellini (martedì e venerdì 9-13; mercoledì 9-19; sabato 10-19). FANTASIA “Le stanze della fantasia. Antonio Rubino e il mondo dell’infanzia”. Wolfsoniana, Nervi, via Capolungo. Fino all’11 gennaio. IN REGIONE VENTIMIGLIA Alla Soms Grimaldi per “Non solo spiaggia”, alle 18 Laura Silvia Battaglia presenta “Islam-Occidente, conflitto inevitabile?”. BORDIGHERA La libreria “AmicoLibro” di Bordighera presenterà, alle ore 18 al “San Marco Beach” Lungomare Argentina, il libro “Epistola a Tiberio - Chronica Pisonum” di Renato Carlo Miradoli, Bi Elle Esse Editore. MILLESIMO Per Vivi Paese, alle 21.15 a Villa Scarsella, Via Enrico Dei Carretto 29, concerto degli Irish friends, music from Ireland. SORI “Paesaggi e luoghi della civiltà mediterranea”: mostra fotografica delle opere vincitrici del concorso, al Teatro del Levante in via Combattenti e Alleati 4. Fino al 23 agosto. LAVAGNA Al Sol Levante di Cavi Di Lavagna (via Aurelia 33), doppio party Evolab e Reggaetech. Apertura porte ore 23, l’evento si svolgerà anche in caso di maltempo nelle sale interne del club. Con i dj Guido Falcini, Dave Gotelli e Andrea Ghiorzo. SESTRI LEVANTE Collettiva di arte contemporanea “Mutazione di un filo”, fino al 28 luglio. Baia del Silenzio, Cantiere Mat, via Portobello 12. AUGUST SANDER PALAZZO REALE DI SERA Aperto dalle 20 alle 23, ultimo ingresso 23.30. Via Balbi 10. Possibilità di visitare la mostra “La Tavola Reale della Galleria degli Specchi”. Biglietto ingresso Museo, comprensivo visita alla mostra: 4 euro (2 Euro ridotto, gratuito minori di 18 anni). MISS TRANS Dalle 21 alla Rosa dei Venti, Porto Antico, selezione di Miss Trans Liguria. LACRIME DI SAN LORENZO Alle ore 21 la Cattedrale di San Lorenzo apre le porte ai visitatori in versione serale per un itinerario guidato sulle tracce di San Lorenzo, titolare della chiesa stessa e la cui festa, tradizionalmente legata al fenomeno delle stelle cadenti. Intero 12 euro. NOTE E SAPORI BATTAGLIE, SAPORI, AMORI Dalle 15 alle 23.55 cena a tappe lungo la via al Castello di Savignone, rievocazione della leggenda di Fosca dei Fieschi. Spettacolo finale al Castello. CARIBE Al Caribe Club di Puntavagno (Corso Italia 3) dalle 21 serata swing in collaborazione con gli Zena Swingers di Bruno Rossi e Silvia Palazzolo per rivivere le grandi atmosfere degli anni ’30 e ’40. FESTA DEL TIGER Al Tiger Store, per celebrare l’anniversario dell’apertura, dalle 16 nello store di Via Sestri e dalle 17 in quello di Via San Vincenzo 53 verranno serviti spumante e una torta. Nello store di Via San Vincenzo verrà allestito un contest fotografico, che premierà la foto più originale scattata durante il party. SHARM Dalle 20.30 a Le Sharm di via 5 Maggio, a Sturla, musica e karaoke con Massimo Caprotti. DUE G All’Antica Osteria e Pizzeria Ai 2 G di Sampierdarena (via Rosetta Parodi 9) serata gastronomica dedicata alla cucina sarda. Karaoke del cantante e pianista Francesco Vino. MOSTRE LIGURIA “Liguria: un ritratto dal cielo”. Quaranta fotografie in volo di Roberto Merlo. Loggia degli Abati, Palazzo Ducale. Orario: dal martedì al venerdì 15-19; sabato e domenica 10-19. Fino al 4 ottobre. MEDITERRANEO Mostra “Mediterraneo” promossa dal Polo della Fotografia di Genova, al Museoteatro della Commenda di Prè Genova (2° piano). Fino al 27 agosto. BERGAMI “Una Genova di Giorgio Bergami”: Palazzo Ducale Spazio Aperto, Cortile Maggiore. Orari: dal martedì a venerdì ore 15-19. Sabato e domenica 10-19. Ingresso libero. Fino al 23 agosto. MARE MONSTRUM Al Galata Museo del Mare, Calata De Mari 1, “Mare Monstrum”, visitabile fino al 10 gennaio. La mostra tratta gli aspetti mostruosi e paurosi del mare dal ‘500 ai giorni nostri. Il percorso guida i visitatori attraverso un viaggio tra meraviglia e terrore. SINESTESIA 
VALENCIA - La Roma vince e convince. I giallorossi passano a Valencia: 3-1 nell'amichevole del Mestalla che metteva in palio la 44esima edizione del Trofeo Naranja Estrella Damm. Ttra i protagonisti del match c'e' subito Salah, arrivato dal Chelsea e strappato alla Fiorentina. L'esterno giallorosso ci mette appena 8 minuti per segnare il suo primo gol con la nuova maglia: un tap-in sulla linea di porta dopo l'incredibile doppio palo colpito da Gervinho. L'ivoriano era stato servito da una magia di capitan Totti, un tocco di prima che aveva colto di sorpresa la difesa spagnola. Proprio il capitano, al 24°, ha siglato la rete del raddoppio concludendo un'azione da magistrale avviata da Gervinho e proseguita, con tocchi di prima in area di rigore, da Salah e Pjanic. Il tris arriva nella ripresa, all'11°, e questa volta e' Gervinho a battere il portiere del Valencia con un perfetto diagonale di destro che colpisce il palo interno e finisce in rete dopo un contropiede solitario. Assist ancora di Totti, in grande spolvero. In gol, dunque, i tre attaccanti che Garcia ha schierato dal primo minuto al Mestalla, ma le indicazioni positive arrivano anche dagli altri reparti e da Szczesny, portiere polacco che ha avuto il suo da fare e che (fatta eccezione per un'uscita sbagliata, bravo De Rossi a salvare sulla linea nell'occasione) ha disputato un'ottima gara. Davanti all'ex Arsenal Garcia ha schierato Florenzi, Yanga Mbiwa, Manolas e Torosidis; in mezzo Nainggolan, De Rossi e Pjanic, quindi il tridente Salah-Totti-Gervinho che ha deciso il match. Argomenti as roma valencia fc serie a Leggi i commenti I commenti dei lettori 

PARMA - Dopo un precampionato decisamente difficile, caratterizzato da ben quattro sconfitte ed un pari stentato contro l'Al-Alhy, l'Inter finalmente può sorridere. I nerazzurri battono 2-0 l'Athletic Bilbao al Tardini. Brilla Jovetic, in campo per un'ora e molto attivo al di la' del gol che sblocca la partita, e rivede la porta anche Icardi: segnali positivi per Mancini, che finalmente tiene la porta inviolata come mai era riuscito nel primissimo scorcio di stagione. Senza Kovacic e Kondogbia, acciaccati dell'ultim'ora (affaticamento muscolare per il croato, lieve lombalgia per il francese), ma con Medel e soprattutto Jovetic dal 1', l'Inter parte piano al cospetto dei baschi, salvati però al 17' da un miracolo di Iraizoz sul colpo di testa del montenegrino e dal palo sulla ribattuta di Icardi. Jovetic al 27' colpisce: un sinistro dal cuore dell'area su preciso assist di Gnoukouri. L'Inter tiene il pallino del gioco e va al tiro con Guarin (39', alto). Comincia la ripresa con due novita' nell'11 di Mancini: dentro Palacio e Ranocchia per Santon e Guarin. Il Bilbao, arrivato in Italia con diverse defezioni, tra cui Munain, è più propositiva e sfiora il pari su corner con Guillermo, quindi ci prova Undabarrena col sinistro (palla alta).  Mancini toglie dopo un'ora l'applauditissimo Jovetic. Tanti cambi ma l'Inter torna a crescere e con Nagatomo e Montoya affonda sulla destra, mentre Gnoukouri e Ranocchia sfiorano il 2-0. Sul fronte opposto Carrizo trema sul colpo di testa di Sabin, ma a 7' dalla fine una splendida incornata in tuffo di Icardi su cross di Nagatomo chiude i conti tra gli applausi dei 5mila del Tardini. "Aspetto ancora 2-3 elementi per  completare la rosa, speriamo di poter concludere nel migliore dei modi la campagna acquisti. Arriva Felipe Melo? Non lo so, vediamo", è l'analisi di un Roberto Mancini soddisfatto. "Lo ero anche quando abbiamo perso le altre partite, si fanno cose buone e cose meno, è normale, il risultato conta fino a un certo punto. Se potrebbe essere una svolta a livello morale? Questo è un mese dove bisogna lavorare tanto, è normale che si possa arrivare più stanchi alle partite, essere meno lucidi. E' nella norma, ora iniziamo a giocare, abbiamo messo quasi la stessa squadra per due partite di fila, i giocatori iniziano a conoscersi meglio". Gli chiedono se sia stupito da Jovetic, brillante nell'ora in campo al di là del gol, Mancini replica che l'ex viola "è ancora indietro come condizione, ha fatto buone giocate ma gli serve tempo, sta lavorando, sappiamo che giocatore può essere". Leggi i commenti I commenti dei lettori 
MASSA - Il giorno perfetto di Enrico Preziosi. Con il presidente sugli spalti e un aereo che porta in giro uno striscione ironico dedicato all'eliminazione dei cugini doriani in Europa League ("Mi dispiace, ce l'ho messa tutta. Enrico"), il Genoa batte 1-0 l'Empoli nell'amichevole disputata a Massa. Decide la rete di Perotti, su rigore, al 27' della ripresa. Partita subito viva con Lamanna che deve dire no a Pucciarelli, particolarmente ispirato e carico dopo il rinnovo firmato nei giorni scorsi. Nel Genoa si fa vedere Pandev, nell'Empoli si rende pericoloso anche Maccarone con un colpo di testa. Nonostante il grande caldo i ritmi sono alti e anche le occasioni da gol non mancano. [[ge:rep-locali:repubblica:120667359]] Ci prova Saponara ma la sua conclusione è larga. Il primo tempo si chiude sullo 0-0 e la ripresa si apre con il palo colpito dal Genoa con un gran tiro di Costa. Cominciano i tanti cambi, Kucka ci prova su punizione e dall'altre parte replica Maccarone che impegna Lamanna. A metà ripresa time-out per eccesso di caldo, poi il gol partita. Rigore trasformato da Perotti e concesso per un fallo in area su Kucka. L'Empoli reagisce, ma non riesce a trovare il pareggio e il Genoa porta a casa la vittoria di misura. Argomenti genoa empoli serie a Leggi i commenti I commenti dei lettori 
OPORTO – Il Napoli esce imbattuto dal Dragao contro il Porto: uno 0-0 che fornisce buone indicazioni a Sarri, visto il valore dell’avversario di turno. Davanti a 48mila spettatori il tecnico dei partenopei schiera Reina tra i pali, in difesa Maggio, Albiol e i nuovi acquisti Chiriches e Hysaj. A centrocampo Valdifiori in regia, Allan e Hamsik interni, Insigne sulla trequarti e Mertens al fianco di Gabbiadini, titolare dopo le polemiche sollevate dal suo procuratore per le troppe panchine. La partita si rivela subito equilibrata, con i Dragoni che cercando di rendersi pericolosi sin dai primi minuti, ma senza impensierire più di tanto la difesa azzurra. Ci prova di testa Marcano, risponde Mertens su punizione, ma la prima vera occasione da gol arriva al 24′ con Insigne che impegna severamente Casillas. Il Porto cerca la rete con Herrera e poi con Tello (subentrato al 18′ a Brahimi), ma si va negli spogliatoi sullo 0-0. SPAZIO A HIGUAIN NEL SECONDO TEMPO – Nella ripresa subito dentro David Lopez per Hamsik e Callejon per Mertens, mentre al 59′ si vede anche Higuain, al debutto stagionale, che prende il posto di Gabbiadini. Due minuti più tardi è proprio il Pipita a sfiorare il gol arrivando appena in ritardo sul pallone servito da Callejon. Ci prova anche Maggio (servito da Allan), ma la sua conclusione è larga. Nel Porto trova spazio anche il nuovo acquisto Pablo Daniel Osvaldo, italo-argentino all’ennesima avventura della sua carriera dopo la parentesi al Boca Juniors. I Dragoni si rendono pericolosi con Pereira (bravo Reina), poi per il Napoli è El Kaddouri a mettersi in evidenza con un sinistro appena largo. Nel finale poche emozione, con il risultato che non si sblocca. Argomenti ssc napoli porto fc serie a Leggi i commenti I commenti dei lettori 
ROMA - E' la caduta interna dell'Olympique Marsiglia, con tanto di dimissioni del tecnico Bielsa, il fatto saliente della prima giornata del campionato francese, aperto dalla vittoria del Psg a Lille . Al Velodrome gli uomini di Bielsa steccano la prima contro il Caen, che ringrazia Delort (27') e fa il colpaccio. Dopo la clamorosa sconfitta Marcelo Bielsa ha deciso di lasciare la panchina dell'Olympique. "Mi dimetto", annuncia a sorpresa il tecnico argentino che in conferenza stampa ha letto una missiva indirizzata al presidente dell'OM, Vincent Labrune. "Ho finito il mio lavoro qui, adesso torno nel mio Paese". Sulla sua decisione potrebbe però avere inciso il corteggiamento del Messico che, dopo il licenziamento di Miguel Herrera, è a caccia del nuovo ct. Soffre ma vince, in trasferta e in rimonta, il Monaco: l'ex Germain porta avanti il Nizza, poi entra El Shaarawy (43') prima dell'intervallo i padroni di casa restano in 10 per il doppio giallo a Boscagli. Nella ripresa cambia tutto, con Bernardo Silva e Kurzawa che ribaltano il risultato. Altra sorpresa arriva da Montpellier, dove l'Angers neopromosso si impone per 2-0 grazie a Camara e Sunu. Successi casalinghi per Bastia (2-1 al Rennes) e Nantes (1-0 al Guingamp), senza reti Troyes-Ajaccio. 1A GIORNATA VENERDI' Lille       - Paris SG         0-1 SABATO Marsiglia   - Caen             0-1 Montpellier - Angers           0-2 Nantes      - Guingamp         1-0 Nizza       - Monaco           1-2 SC Bastia   - Rennes           2-1 Troyes      - GFC Ajaccio      0-0 DOMENICA Bordeaux    - Reims           ore 14 Tolosa      - Saint-Etienne   ore 17 Lione       - Lorient         ore 21 Argomenti calcio francese ligue 1 Leggi i commenti I commenti dei lettori 
Sbarcherà nel Valdarno aretino il dentista pubblico low-cost. Il progetto è stato annunciato dalla  Asl 8 di Arezzo che aprirà questo ambulatorio all'interno del distretto sociosanitario di Montevarchi. Il servizio dovrebbe partire entro la fine di quest'anno e riguarderà gli abitanti della zona. Il nuovo servizio odontoiatrico è stato finanziato dalla Regione Toscana che investirà in tre anni circa 420 mila euro, di risorse pubbliche, ai quali vanno aggiunti altri 106mila dell'Asl 8 di Arezzo. Il nuovo ambulatorio sarà composto da 2 odontoiatri, un  odontotecnico e un igienista dentale che lavoreranno nel poliambulatorio per 43 ore settimanali. Per accedere al servizio dentistico pubblico sarà sufficiente prenotarsi presso il Cup dell'Asl 8, senza dover ricorrere alla prescrizione medica. Ma quali saranno i costi? Per chi ha un reddito Isee inferiore ad 8 mila euro l'anno il dentista sarà gratuito, mentre coloro che rientrano sempre nella fascia di reddito Isee, da 8 a 14 mila euro l'anno, pagheranno solo un ticket, mentre tutti coloro con reddito Isee, oltre 14 mila euro all'anno,  dovranno pagare il costo dell'intervento ad un prezzo inferiore rispetto al privato. Il poliambulatorio garantirà i servizi odontoiatrici come pulizia dei denti, otturazioni, estrazioni dei denti e impianti di protesi fisse e mobili. Segui Repubblica Firenze su Facebook e Twitter Offrirà  anche altri servizi un "pronto emergenza denti" che sarà attivo tutti i giorni, ma con una particolarità: durante i giorni feriali il servizio sarà svolto nel poliambulatorio di Montevarchi, mentre nei giorni festivi e la notte i pazienti saranno visitati presso il pronto soccorso dell'ospedale San Donato di Arezzo, dove tra l'altro è disponibile un servizio di otorino, h24. Il progetto del "public dentist" rientrano altre attività la tutela delle persone con handicap o con patologie particolari. Inoltre è prevista anche una campagna di prevenzione dentale rivolta ai bambini da 0 a 14 anni che abitano sempre nella provincia di Arezzo che partirà ad ottobre,  i bambini di 7 anni potranno usufruire di una visita fatta da una igienista, mentre i piccoli in fascia di età da 3 a 6 anni,  verranno controllati dai pediatri di famiglia nell'ambito dei loro screening consueti. Argomenti falso dentista comitato pendolari valdarno direttissima 
ROMA – Non ci sono sorprese nelle prime due sfide valide per il secondo turno preliminare di Coppa Italia. Lo Spezia e il Livorno, favorite d’obbligo, hanno avuto la meglio rispettivamente su Brescia e Ancona, anche se i labronici sono stati costretti ai tempi supplementari per superare i dorici. Nella sfida del Picco, allo Spezia basta una rete di Piccolo, a segno dopo appena un minuto di gioco. La formazione ligure si impone, così, 1-0 sul Brescia e avanza al terzo turno preliminare dove affronterà il Frosinone. Al Picchi di Livorno, invece, i tempi regolamentari non bastano a decidere le sorti della sfida tra gli amaranto e l’Ancona. Il gol che sblocca la gara arriva al primo minuti del secondo supplementare, grazie al colpo di testa vincente di Comi. All’11’ il raddoppio di Vantaggiato che chiude le sorti della partita e qualifica il Livorno, che troverà sul suo cammino il Carpi. Argomenti livorno calcio brescia calcio spezia calcio ancona calcio Leggi i commenti I commenti dei lettori 
