MAGARI per curarlo useranno anche il mio sangue. Speriamo che ce la faccia". Fabrizio Pulvirenti è il medico siciliano guarito dall'Ebola. Si era ammalato nel novembre dell'anno scorso, lavorando anche lui per Emergency in Sierra Leone. Cosa ha pensato quando ha saputo dell'infermiere sardo? "Mi è presa una grande angoscia. Sono in apprensione. Sto rivivendo l'inizio della mia esperienza: il trasporto nella barella ad alto contenimento biologico, il viaggio sull'aereo militare. Speriamo che non abbia le complicazioni che ho avuto io". Lei è rimasto 38 giorni in ospedale, ricorda tutto? "Sì, a parte i 6 giorni in cui sono stato in rianimazione. La malattia all'inizio è blanda, poi si complica. Ricordo l'arrivo allo Spallanzani, le prime cure, una reazione trasfusionale. Poi sono finito in terapia intensiva ed è stato il black out ". Al momento della dimissione era molto provato, quanto tempo ci ha messo per riprendersi? "Almeno un mese e comunque le forze sono tornate molto lentamente. Ora sono al lavoro nel mio reparto di malattie intensive". Ha mai pensato di non farcela durante la malattia? "Si, anche perché sono un medico e avevo visto quanto è pesante Ebola. Analizzavo i miei sintomi e avevo un rapporto diretto con i colleghi dello Spallanzani. Ma a un certo punto ho smesso di interessarmi così tanto al mio caso. Ho lasciato fare a loro e consiglio all'infermiere lo stesso atteggiamento. Si affidi ai professionisti romani, erano già bravi quando hanno curato me e ora saranno diventati bravissimi". Le è stato prelevato il sangue per avere i suoi anticorpi, che hanno sconfitto il virus. Lo useranno sul nuovo paziente? "Penso di sì. Mi auguro che il mio plasma sia utile, che gli serva. Io avevo ricevuto quello di altri due sopravvissuti occidentali, uno in Spagna e uno in Germania". 
FIRENZE – Tante delusione da parte di Vincenzo Montella dopo ? la sconfitta contro il Siviglia ? ? e l’eliminazione dall’Europa League. Ma il tecnico viola non ha preso bene i fischi del pubblico: ”Non siamo stati fortunati nelle due partite, loro sono stati abili al 100% e noi no. C’abbiamo provato fino alla fine, c’abbiamo messo l’orgoglio, meritiamo più rispetto di quanto gli ci sia stato riservato. Fermo restando che la gente paga il biglietto, ma la mia squadra non merita i fischi, dispiace ma ne prendiamo atto. Ce ne andiamo a casa con grande amarezza, ma a testa alta per quanto fatto”. DUBBI SUL FUTURO – Montella parla poi del proprio futuro e, probabilmente per l’amarezza del dopo gara, arrivano parole che sanno d’addio: ”Ho il contratto, ma ora non è il momento e vediamo. Il mio pensiero la società lo conosce già, vediamo cosa succede alla fine del campionato, magari non mi confermano se non otteniamo quanto voluto”. Il tecnico viola ha comunque la consapevolezza di aver fatto buone cose: ”Per le risorse a disposizione, la squadra ha fatto un passettino in più di quello che poteva fare in questi tre anni”. Infine quello che sembra quasi un discorso di commiato: ”Io mi auguro di trovare sempre uomini di questo livello e lo auguro anche alla Fiorentina di trovare uomini cosi’ nel proprio futuro”, conclude. [[ge:rep-locali:repubblica:114379696]] DELLA VALLE: ”HA PESATO L’ANDATA” – Delusione anche da parte di Diego Della Valle, secondo cui la qualificazione s’è decisa all’andata: ”Sono amareggiato, la qualificazione è stata pregiudicata dal risultato dell’andata però ci pensavamo tutti a ribaltare il risultato, noi, i tifosi. Più orgoglio? Le parole non servono a nulla, ci prepariamo per Parma e poi a fine stagione per il prossimo anno dove speriamo di vincere”. JOAQUIN: ”NON SI VINCE SE NON SEGNIAMO” – Anche Joaquin non è contento dopo la sconfitta, soprattutto per le occasioni non sfruttate: ”Sono due mesi che arriviamo davanti ala porta e non la mettiamo dentro. In più loro hanno segnato due gol su palle ferme e così è difficile. Puntavamo ad arrivare alla finale, ma non abbiamo fatto bene questa ultima partita, dobbiamo comunque essere contenti perché abbiamo perso contro una grande squadra. Abbiamo dato tutto”. Ora bisogna concentrarsi sulla conquista dell’Europa in campionato. “Mancano 3 partite, vogliamo tornare in Europa l’anno prossimo e faremo tutto per questo”, ha risposto lo spagnolo, prima di chiosare sul suo futuro: “Io ho ancora un altro anno di contratto, penso solo alla Fiorentina“. Argomenti fiorentina europa league vincenzo montella Leggi i commenti I commenti dei lettori 
L' attacco alla guest house di Kabul serve ai Talebani per riprendere l'egemonia della guerriglia islamica nel paese, messa in discussione dall'avanzata del sedicente Stato Islamico. E' l'ipotesi proposta da Fabrizio Foschini, studioso dell'Afghanistan Analysts Network, da anni osservatore privilegiato degli "studenti coranici" e della politica afgana. Come va interpretato l'assalto alla guest house? Fa parte della tradizionale offensiva di primavera? "Così è stato annunciato dai Talebani ma in realtà l'idea di un'offensiva di primavera vale solo per Kabul, per il semplice fatto che altrove quest'anno la pausa invernale degli scontri non c'è stata. Nel nord dell'Helmand, nelle zone di Musa Qala o Sangin, i combattimenti sono stati molto intensi. Lo stesso vale per la provincia di Kunduz, in cui i Talebani controllano sostanzialmente tutte le vie di accesso, ma anche per tante altre zone". Allora, qual è il senso dell'assalto? "Credo che sia una prova di forza dei Talebani: un attacco di alto profilo, nel cuore della capitale, contro gli stranieri, serve per riprendere il centro della scena. Gli 'studenti coranici' vogliono segnalare che sono vivi e vegeti, anche se sono infastiditi dall'arrivo in Afghanistan di Daesh, lo Stato Islamico, a cui alcuni comandanti di medio peso hanno giurato fedeltà". Che cosa volevano segnalare i Talebani? "Che non si sono ammorbiditi davanti alla prospettiva della pace e che restano loro i protagonisti della lotta al governo e ai suoi sostenitori stranieri". Valgono sempre le divisioni fra i Talebani fedeli alla Shura di Quetta e la rete Haqqani? "In realtà anche la rete Haqqani, considerata autrice degli attentati più sanguinari a Kabul, non ha mai preso le distanze dal movimento dei Talebani. Le differenze sono interne al movimento, fra i duri e puri dell'ala 'militare' e gli esponenti dell'ala 'politica', la seconda più disponibile ai negoziati". Ma chi sono gli irriducibili? "A rifiutare ogni prospettiva di negoziato sono soprattutto i comandanti 'sul campo', quelli che nella guerra hanno trovato un mestiere e non hanno nulla da guadagnare abbandonando il jihad. Sono loro i più disponibili per il reclutamento dello Stato Islamico". Perché? "Intanto, per i grandi mezzi finanziari di cui questa organizzazione dispone. Poi ci sono quelli che combattono spinti da un'ideologia radicale e pensano di poter rovesciare il governo di Kabul, che se le aperture al negoziato mostrate da una parte del movimento si concretizzassero potrebbero decidere di continuare a combattere sotto le bandiere nere di Daesh. Infine ci sono elementi di attrazione ideologica in senso più ampio: lo Stato Islamico propone una lotta globale, e i Talebani invece hanno sempre avuto un profilo rigidamente nazionale. Per loro l'obiettivo è cacciare gli 'invasori' e riportare l'Afghanistan sotto la sharia, l'Is invece sogna un califfato mondiale. E un programma di 'pulizia confessionale', con attacchi alle comunità sciite, un terreno di scontro fino ad ora 'poco battuto' in Afghanistan, ma che potrebbe attirare i settori più radicali dell'Islamismo Afghano e interessi geopolitici esterni". Ma in passato anche i Talebani hanno decimato gli sciiti Hazara. "E' vero, ma lo hanno fatto perché si opponevano alla loro egemonia militare. I miliziani dell'Is in Iraq, invece, hanno attaccato sciiti, yazidi, cristiani, per motivi religiosi". Nei negoziati in Qatar ci sono segnali di disponibilità da parte dei Talebani per accettare una maggiore tutela delle donne, il loro diritto allo studio, al lavoro, alla scelta del coniuge. Sono convincenti? "Ci sono esponenti del movimento che mostrano aperture, ma non credo che questi negoziati porteranno presto alla pace. Restano 'scoglì come la presenza di basi militari straniere, l'accettazione dei valori costituzionali e, infine, bisognerebbe trovare posti di governo da distribuire anche a loro, e non è facile, visto che solo per dividere le poltrone fra gli uomini di Ghani e quelli di Abdullah c'è voluto tantissimo". Che cosa è cambiato dopo la fine della missione Isaf? "Le Forze Armate afgane sono messe a dura prova, perché non hanno appoggio aereo nelle loro operazioni. E poi gli stessi soldati mancano di motivazione e sono pagati miseramente". Insomma, quali sono le prospettive per il Paese? L'ipotesi Saigon, con un fuggi-fuggi generale, è plausibile? "Non credo. Posso immaginare un periodo di stallo, in cui però l'Afghanistan non riparte e continua a impoverirsi". Argomenti afghanistan talebani kabul isis - stato islamico interviste esteri 
FIRENZE – Niente rimonta per la Fiorentina, niente pagina di storia, solo tanto cuore. Ma in finale va il Siviglia che, dopo il 3-0 di una settimana fa, ha vinto anche la gara di ritorno al Franchi per 2-0. Decisive le reti nel primo tempo di Bacca e Carrico, che hanno spento presto le speranze dei viola. Porta stregata per i ragazzi di Montella: più volte il portiere andaluso Rico ha negato il gol con grandi parate, mentre Ilicic ha avuto l’occasione dal dischetto, ma ha calciato altissimo il rigore. I biancorossi volano così a Varsavia, dove il 27 maggio sfideranno il Dnipro per bissare il successo dell’anno scorso. LA CRONACA, OUT GOMEZ – Montella torna alla difesa a 3, sulla sinistra confermato Marcos Alonso, mentre in attacco il grande escluso è Gomez: al suo posto gioca Ilicic. Emery sceglie Coke e il centravanti è il colombiano Bacca, preferito a Gameiro. L’avvio è promettente per i viola: Salah e Ilicic non danno punti di riferimento e Joaquin e Alonso spingono bene sulle fasce. Ma il giocatore che va più vicino al gol è Gonzalo Rodriguez: su un calcio d’angolo di Mati Fernandez arriva l’incornata di Gonzalo Rodriguez, ma Rico riesce miracolosamente a deviare la palla sopra la traversa. FINE DELLE SPERANZE – Sospinta da un Franchi gremitissimo la Fiorentina spinge forte sull’acceleratore, ma non riesce a segnare, mentre al primo affondo al 21′ gli ospiti passano in vantaggio. Su di un corner corto il più bravo ad inserirsi è Bacca, che anticipa tutti (anche Neto) e praticamente chiude a doppia mandata il discorso qualificazione. La Fiorentina crolla psicologicamente e dopo nemmeno 5 minuti subisce la seconda rete, nuovamente per una dormita generale della difesa. Punizione battuta da Banega per Coke che la mette in mezzo, dove Carrico approfitta di un rilancio sbagliato di Basanta e ancora una volta arriva prima di tutti i difensori viola. La Fiorentina sembra incapace di reagire, ci prova solo Mati Fernandez al 35′ ma la sua conclusione è alta. E’ l’ultima occasione del primo tempo. [[ge:rep-locali:repubblica:114379696]] LA RIPRESA, PORTA STREGATA – Nella ripresa Montella inserisce Pasqual al posto di Basanta e subito il terzino si fa vedere guadagnando una punizione interessante poi battuta da Mati Fernandez, sulla quale si fa pericoloso di testa Borja Valero. La Fiorentina preme sull’acceleratore e con Salah impegna Rico con un bel tiro ravvicinato, sulla ribattuta si avventa Ilicic che finta e tira, ma trovando nuovamente il portiere spagnolo sulla sua strada. Il Siviglia risponde con il solito Bacca, ma Vidal non arriva in tempo all’appuntamento con il gol. Al 20′ l’arbitro concede un calcio di rigore per uno sgambetto in area di Krychowiak su Pizarro. Se ne incarica Ilicic che però manda il pallone in curva, calciando altissimo. Nel finale i viola provano un ultimo, disperato attacco con Ilicic alla ricerca della rete dell’orgoglio, ma il Siviglia si chiude alla grande raggiungendo la seconda finale consecutiva. A CACCIA DELLO STORICO BIS – Sarà dunque Dnipro-Siviglia la finale di Europa League, in programma il prossimo 27 maggio a Varsavia. Andalusi che avranno la ghiotta occasione del bis per ripetere la vittoria dell’anno scorso e accedere direttamente alla fase ai gironi della Champions League. E’ vero che probabilmente i giochi erano fatti prima di questa sfida, e che la Fiorentina è stata davvero sfortunatissima stasera, ma il Siviglia ha meritato la qualificazione in finale. FIORENTINA-SIVIGLIA 0-2 (0-2) FIORENTINA (3-5-2): Neto 6; Basanta 5 (1’st Pasqual 6), Rodriguez 6, Savic 5,5; Joaquin 5,5, Borja Valero 6 (39’st Lazzari sv), Pizarro 6, Mati Fernandez 6 (20’st Badelj 6), Alonso 5,5; Salah 6, Ilicic 5. In panchina: Aquilani, Bernardeschi, Gomez, Tatarusanu. Allenatore: Montella. SIVIGLIA (4-2-3-1): Rico 7; Coke 7, Carrico 7,5, Kolodziejczak 6.5, Treomoulinas 6,5; Mbia 6,5, Krychowiak 6,5; Vidal 7, Banega 6,5 (8’st Iborra 6), Vitolo 6,5 (27’st Reyes 6); Bacca 7 (23’st Gameiro 6,5). In panchina: Beto, Figueiras, Navarro, Suarez. Allenatore: Emery. ARBITRO: Skomina (Slovenia) RETI: Bacca al 21′ e Carrico al 25′. AMMONITI: Pizarro, Savic, Banega e Borja Valero. ANGOLI: 16-4 per la Fiorentina RECUPERO: 1e 2′. Leggi i commenti I commenti dei lettori 
KIEV – Il sogno di imitare la Juve e tornare, dopo 26 anni, in una finale europea s’interrompe a Kiev per il Napoli. Agli azzurri non è bastata una prova gagliarda per recuperare l’1-1 di una settimana fa. Serviva un gol e non è mai arrivato. Quella che è arrivata, anzi, alla fine è stata un’immeritata sconfitta che consente al Dnipro di rendere ancora più magica la pagina più bella dei suoi 97 anni di storia. NAPOLI, QUANTI RIMPIANTI – I rimpianti che accompagneranno il Napoli sono tanti. Non solo per il clamoroso gol irregolare concesso agli ucraini nella sfida d’andata. Anche per i tanti episodi girati storti nella sfida di ritorno: le due palle-gol mancate da Higuain sullo 0-0, la rete di Seleznyov, ancora viziato da un malizioso fallo (trattenuta ai danni di Britos), il salvataggio sulla linea di Douglas su un tiro-cross di Higuain e, infine, un colpo di testa di Britos a lato di un nulla. Davvero un peccato. [[ge:rep-locali:repubblica:114379941]] BENITEZ ESCLUDE HAMSIK E LANCIA GABBIADINI – Visto il terreno reso viscido dalla pioggia caduta su Kiev, Benitez ha deciso di lanciare dal 1’ Gabbiadini al posto di Hamsik nel tridente alle spalle di Higuain mentre in mediana ha preferito Inler al più leggero Jorginho. Markevych ha replicato cambiando una sola pedina nello schieramento uscito indenne dal San Paolo all’andata: dentro l’autore del gol Seleznyov, piazzato al centro dell’attacco in sostituzione di Kalinic. HIGUAIN, CHE OCCASIONE SCIUPATA – Pur soffrendo l’iniziale pressing degli ucraini, il Napoli ha saputo attendere l’attimo giusto e, al 7’, si è procurato una colossale occasione da rete: Inler ha messo solo davanti alla porta Higuain che ha calciato malamente addosso a Boyko in uscita. Il Dnipro ha capito di dover tenere palla per rischiare il meno possibile e ha complicato la vita a un Napoli voglioso di ripartire in velocità. Non è un caso che prima della fine del tempo gli azzurri siano riusciti a costruire solo un’altra palla-gol, sventata ancora da Boyko che, con un prodigioso balzo sulla sinistra, ha smanacciato un colpo di testa di Higuain su un perfetto cross dalla sinistra di Ghoulam. ENTRA HAMSIK, SEGNA ANCORA SELEZNYOV – Bravo a chiudere tutti gli spazi in difesa, il Dnipro non è rimasto, comunque a guardare, trovando il modo per spaventare di rimessa Andujar a cavallo dei due tempi con Seleznyov (destro a giro messo in angolo dal portiere azzurro) e Luchkevych (diagonale di poco a lato). Benitez ha provato a scuotere i suoi inserendo Hamsik al posto dello spento Gabbiadini ma dopo appena 1’ ha incassato l’1-0: Konoplyanka dalla sinistra ha pennellato un pallone per la testa di Seleznyov che, impedendo con esperienza a Britos di svettare, ha battuto di testa Andujar. IL 3-4-3 NON PORTA FRUTTI – Perso per perso, Benitez ha ordinato il 3-4-3 spendendo in campo prima Mertens e poi Henrique ma il Napoli ha continuato a faticare a liberare i propri marcatissimi avanti. Così agli azzurri non è rimasto che impensierire Boyko con un paio di conclusioni da fuori di Mertens e con la suddetta doppia occasione, nata in mischia sugli sviluppi di un calcio d’angolo. TRAVERSA DI MATHEUS NEL FINALE – Il Dnipro si è chiuso a riccio e, in pieno recupero, ha anche sfiorato il raddoppio con il subentrato Matheus che ha centrato la traversa con un colpo di nuca. Il Napoli, così, torna dall’Ucraina a mani vuote. Per salvare la stagione ora non resta che centrare la Champions in campionato. DNIPRO-NAPOLI 1-0 (0-0) Dnipro (4-2-3-1): Boyko 7.5 Fedetskiy 6.5, Douglas 7, Cheberyachko 7, Leo Matos 6.5, Kankava 6.5, Fedorchuk 6.5, Luchkevych 6.5 (21′ st Matheus 6.5), Rotan 7, Konoplyanka 7 (40 st’ Bruno Gama sv), Seleznyov 7 (30′ st Kalinic sv). (1 Lastuvka, 2 Vlad, 19 Bezus, 28 Shakhov). All.: Markevych. Napoli (4-2-3-1): Andujar 5.5, Maggio 5.5, Albiol 5.5, Britos 5.5, Ghoulam 6.5, Lopez 5.5 (33′ st Henrique sv), Inler 6, Callejon 5.5, Gabbiadini 5 (10′ st Hamsik 6), Insigne 5 (15′ st Mertens 6), Higuain 5. (1 Rafael, 26 Koulibaly, 8 Jorginho, 77 Gargano). All.: Benitez. Arbitro : Mazic (Serbia) 6.5. Reti : nel st 12′ Seleznyov. Angoli : 11-3 per il Napoli. Recupero : 2′ e 5′. Ammoniti : Leo Matos, Gabbiadini, Fedetskiy, Seleznyov, Kankava, Ghoulam e Mattheus per gioco scorretto; Callejon per proteste; Boyko per comportamento non regolamentare. Spettatori : 60 mila. Argomenti ssc napoli dnipro europa league Leggi i commenti I commenti dei lettori 
L'energia di Salma Hayek è in quello sguardo profondo ma vivace, in quella risata improvvisa e contagiosa ma soprattutto nella determinazione con cui porta avanti le sue cause che siano quella contro le violenze sulle donne o per il trattamento equo. Che sia un progetto cinematografico per il quale ha lottato per anni come il film Frida o il suo sogno di diventare regista "tutti si preoccupano di cosa faranno quando avranno 60 anni io lo so: farò la regista e spero che il mio film sarà visto qui a Cannes". [[ge:rep-locali:repubblica:114384490]] Della regina di Selvascura che farebbe qualsiasi cosa, anche mangiare il cuore di un drago marino, pur di avere un figlio dice: "È una donna che anche se ha tutto si sente incompleta e sola. Non riesce a sorridere, non è felice perché sente che le manca qualcosa ed è disposta a tutto pur di ottenerlo. E allo stesso tempo farà qualunque cosa per non perderlo quel figlio". Salma Hayek è nel cast corale e internazionale di Racconto dei racconti il film di Matteo Garrone passato in concorso oggi a Cannes dividendo la critica e subito in sala. La Hayek si è concessa lungamente sul tappeto rosso aggirando il divieto dei selfie e posando con tutti i suoi fan. [[ge:rep-locali:repubblica:114384556]] Girato interamente in Italia il film è stata l'occasione per l'attrice messicana di conoscere meglio il nostro paese: "Amo l'Italia e non ero mai stata in Sicilia prima. È stata una bellissima esperienza, gli italiani mi hanno fatto sentire a casa e sono stati molto affettuosi. Per un po' di giorni siamo stati in un paese che non aveva più di trenta abitanti e dopo poco ero già diventata amica di tutti e trenta. Mi hanno insegnato a fare il formaggio e mi sono divertita molto anche perché con me c'era mia figlia che ha fatto amicizia con delle ragazzine italiane anche se lei non parlava italiano e loro non parlavano inglese. Giocava con i bambini e gli animali... È stato bellissimo". [[ge:rep-locali:repubblica:113887788]] Per quel che riguarda la figlia Valentina, 7 anni avuto dal marito il magnate francese Francois Pinault Salma si dichiara una mamma molto latina: "Ci sono talmente tante sfide come genitore oggi... Quelle che esistevano prima, più delle altre nuove frutto dei tempi. Bisogna lottare perché i bambini non vengano ipnotizzati dalla tecnologia e poi ci sono tutte le preoccupazioni dovute al mondo in cui viviamo oggi. Qualche volta mi sento anche un po' paranoica ma sono talmente tante le sollecitazioni e le informazioni cui sono sottoposti attraverso il computer... È importante conservarli sensibili, vicino alla famiglia, e poi oggi sono convinti di sapere tutto perché possono controllarlo su Internet. Una volta se un bambino chiedeva perché piove? Gli si rispondeva Perché Dio vuole così. Oggi se provi a dare una risposta del genere a tuo figlio va subito su Internet e ti dice: "no guarda mamma si tratta di condensazione di acqua nel cielo..." Salma Hayek è qui anche con il progetto Women in motion per promuovere uno sguardo femminile sul cinema. "È molto importante avere uno sguardo femminile su tutto  -  dice-  Il mondo è stato mandato avanti per troppo tempo dagli uomini, già il termine umanità in inglese ha un significato tutto maschile. Gli uomini hanno deciso tutto da sempre e non mi pare che abbiano fatto poi un gran lavoro. Normalmente le donne finiscono per adattarsi al sistema per poter emergere e invece è importante che le donne si guardino dentro e trovino la loro voce. E lo sguardo delle donne nel cinema potrebbe essere di grande ispirazione". Argomenti cannes 2015 salma hayek matteo garrone 
KIEV – “Altro gol irregolare? Sì ma non possiamo cabiare il risultato…”. E’ un Rafa Benitez fatalista oltre che deluso quello che appare nel post partita con il Dnipro . Il tecnico azzurro è arrabbiato per aver perso per un altro gol viziato da un fallo ma prova a cambiare discorso: “Avendo avuto tante occasioni avremmo dovuto segnare. Abbiamo creato molto nelle due partite, anche oggi nel primo tempo ci sono state occasioni nette e nel secondo abbiamo fatto un assedio. Mi spiace come hanno fatto il gol loro, noi meritavamo di più ma dovevamo fare anche un po’ meglio”. HIGUAIN? ERRORI SONO COLPA DI TUTTI – Benitez preferisce non infierire sui singoli, come Higuain, appannato e poco incisivo sotto porta: “La squadra ha avuto le sue occasioni per fare gol e non lo abbiamo fatto. Lui e’ il centravanti e si vede di piu’, ma vinciamo tutti e perdiamo tutti”, chiosa il tecnico spagnolo, che osserva come il Dnipro “e’ organizzato e lo abbiamo visto, ma si poteva comunque vincere la partita. Parliamo di un gol irregolare dell’andata e anche questo di oggi. La trattenuta su Britos l’hanno vista tutti… Ma dovevamo fare un po’ meglio”. CHAMPIONS? SONO FIDUCIOSO – Al Napoli non resta che salvare la stagione centrando la Champions in campionato. L’allenatore spagnolo è fiducioso: “Se faremo quello che siamo riusciti a fare tante altre volte e, se miglioreremo nelle conclusioni, potremo vincere tutte le prossime partite. Comunque l’importante sarà fare bene le prime due in modo da non rendere decisiva l’ultima con la Lazio”. Quanto al suo futuro, Benitez rimanda ogni discorso al 31 maggio: “Incontro tante volte De Laurentiis ma prima devo pensare alle prossime partite e al traguardo da raggiungere. Vi farà sapere tutto a fine stagione”. Argomenti ssc napoli europa league rafael benitez Leggi i commenti I commenti dei lettori 
"MENO una canzone ti appartiene perché se na va in giro libera, più diventa storia" dice Sergio Caputo. Che ha provato questo sulla sua pelle quando, nel 2014, in occasione dei trent'anni del suo pezzo più conosciuto, Sabato italiano , ha riregistrato l'intero album dandogli nuovi abiti: tanto è bastato perché il cantautore tornasse a calcare le ribalte (dopo anni trascorsi negli Stati Uniti) con soddisfazione e confezionasse poi un nuovo cd, Pop jazz and love , che presenta domani all'Obihall (ore 21, 22-32 euro). Cosa rimane in lei degli anni Ottanta che lo videro protagonista? "Molto, e l'ho scoperto proprio reinterpretando Sabato italiano : il sound era invecchiato ma le canzoni no, perché parlavano di sentimenti, dell'inquietudine del crescere quando non si è più adolescenti, di elementi senza tempo. Di quel periodo non posso che avere bei ricordi: sono stati quelli della mia indipendenza, dell'emancipazione, della vita romantica ispirata ai grandi scrittori della Beat generation. Potevo permettermelo perché, durante il giorno, facevo l'art director in un'agenzia di pubblicità e avevo soldi a sufficienza. Gli anni Ottanta furono il superamento del buio del decennio precedente, pilotato da oscure forze i cui testimoni oggi non sono più in vita. Furono un salto in avanti, cosa che gli anni che stiamo vivendo, ahimé, non riescono a fare ". Nel nuovo album un solo pezzo è in italiano, gli altri sono tutti in inglese. "L'italiano è una lingua molto spigolosa ed è difficile adagiarla sui ritmi sincopati che prediligo. L'inglese invece contiene in sé tutti i suoni della musica moderna. Ho letto con grande interesse l'autobiografia di Keith Richards, dove svela come i testi degli Stones nascessero in base ai suoni delle parole; solo in un secondo momento cercavano storie che si adattassero a quei suoni. Io lavoro in un modo simile, e Pop, jazz and love è nato in giro fra Londra, Parigi, Roma: io porto sempre con me qualcosa per registrare, come ormai è uso negli Stati Uniti, soprattutto fra i rapper". L'America che ha trovato era quella che il Sergio Caputo lettore della Beat generation si aspettava? "L'America che ci aspettiamo non esiste: è solo una creazione degli sceneggiatori di Hollywood. Quella vera è molto empirica: non tutti hanno l'apertura mentale per capire le diverse soluzioni di un problema così è stato costruito un rigido sistema di regole inderogabili, rispettarle significa integrarsi. Non è facile adattarsi". E l'Italia? "Non esce dal suo passato e viene il sospetto che questo avvenga per una precisa volontà. E' strano perché tutte le popolazioni che sono state culla di civiltà  -  dall'Iraq alla Grecia  -  vivono una crisi profonda mentre gli ex barbari sono più avanti di noi". Argomenti interviste firenze interviste spettacoli sergio caputo 
