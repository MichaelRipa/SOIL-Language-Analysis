VICENZA – Il Vicenza adesso fa davvero paura al Bologna. Nello scontro diretto con l’Avellino, anticipo della 35esima giornata di serie B che metteva di fronte la terza e la quarta della classe, i veneti si impongono per 1-0 e agganciano momentaneamente i felsinei al secondo posto in classifica. Una vittoria nel segno di Cocco, autore del gol partita, e di Vigorito che con le sue parate impedisce in più di una circostanza agli irpini di andare in rete. La gara si rivela subito intensa e combattuta, con un inizio all’insegna dell’equilibrio. Giacomelli liscia un pallone su assist di Cocco, mentre Schiavon (24′) cerca di sorprendere Vigorito da centrocampo, ma la palla finisce alta. Al 37′ il Vicenza passa in vantaggio con il solito Cocco che raccoglie un lungo lancio, combatte con Chiosa ed infila Gomis arrivando a quota 17 nella classifica dei marcatori. Nella ripresa la reazione dell’Avellino è veemente, ma Vigorito al 6′ si esalta su tiro di Trotta e sul tap-in di Soumaré. All’11’ Castaldo devia di testa un cross di Schiavon a fil di palo. L’Avellino preme, ma Moretti sfiora il bis su punizione. Rastelli manda in campo anche la terza punta e gli irpini vanno ancora vicini al gol al 32′ quando D’Angelo, servito dalla punizione di Sbaffo, esalta per l’ennesima volta i riflessi di Vigorito. Quattro minuti di recupero non modificano il risultato: gioisce il Vicenza che sale a quota 56 punti in classifica e prosegue la sua incredibile lotta per la promozione diretta in serie A. Nella serata del Menti c’è anche spazio per il ricordo di Piermario Morosini. I giocatori del Vicenza, prima dell’incontro con l’Avellino, infatti sono scesi in campo con una t-shirt con l’immagine dello sfortunato calciatore deceduto in campo tre anni fa. L’iniziativa rientra nel ricordo del centrocampista, che aveva militato in due periodi diversi anche nel Vicenza, rimasto vittima di un arresto cardiaco durante Livorno-Pescara del 14 aprile 2012. L’ingresso in campo è stato salutato da tutto il pubblico di casa che si è alzato in piedi e ha applaudito a lungo. Argomenti serie b avellino calcio vicenza calcio Leggi i commenti I commenti dei lettori 
Il loro nome lo conoscono tutti anche quelli che non li hanno mai visti e che a mala pena sanno che sono artisti di teatro. Perché tutti prima o poi hanno sentito parlare del Living Theatre la più radicale esperienza di sovversione culturale e teatrale del Novecento, un gruppo di artisti il cui valore è andato al di là del teatro per estendersi alla politica, al costume, e a tutte le forme della vita sociale. Ora quell'avventura è probabilmente definitivamente chiusa. È morta ieri a 89 anni, che avrebbe compiuto il 4 giugno, Judith Malina la leggendaria attrice e regista che con Julian Beck, aveva fondato nel '47 il gruppo di teatro che per oltre un quarantennio ha influenzato la storia culturale e sociale americana e europea. Judith, minuta e magra, di fibra forte, si è spenta poco a poco, nella casa di riposo nel New Jersey, la Lillian Booth Home, gestita dall'Actors' Found dove da almeno cinque anni viveva perché non aveva i mezzi per mantenersi, non avendo mai ricevuto aiuto dal governo americano per sé o per il gruppo. E la cosa può sembrare assurda perché Judith Malina e il Living Theatre sono una pietra miliare della storia della controcultura del Novecento. Un gigante, un'esperienza unica dove hanno convissuto amori, proteste, utopie e voglia di fare politica, nuovi linguaggi teatrali e un misto di mestieri vari per mantenersi. [[ge:rep-locali:repubblica:111648171]] Tutto era nato per amore: Judith Malina e Julian Beck alla fine degli anni Quaranta sono due giovani intellettuali, lui ebreo americano, lei ebrea tedesca di Kiel rifugiata negli Stati Uniti con la famiglia. Frequentano la scuola del grande regista Erwin Piscator, un padre della riforma teatrale del secolo scorso, e si innamorano. Fondano il Living Theatre, un gruppo di teatro ma anche una comune, un gruppo di amici che vive insieme, pratica la non violenza e l'amore libero, l'uso libero delle droghe e lo fa nella propria vita ma anche in scena raccontando tutto questo in spettacoli che segneranno un'epoca, spettacoli che da subito rompono il muro del teatro e delle sue convenzioni, dunque rappresentati per le strade, negli ospedali, nelle carceri: The Connection del '59 che parlava in modo esplicito della droga, The Brig contro la violenza dell'esercito, per cui Judith e Julian furono arrestati e esiliati a lungo in Europa, Paradise Now del '68 autentico manifesto non violento delle nuove generazioni , Antigone del '67 sul valore della legge, e poi Prometheus , Sette meditazioni sul Sadomasochismo Politico... Leggendarie le loro tournée nel mondo , Italia compresa (dove arrivarono auspice il critico Franco Quadri), che si trasformavano ogni volta in marce di protesta e contestazioni contro l'establishment. Quando nell'85 muore Julian Beck, intellettuale raffinatissimo oltre che attore e regista, in tanti pensano che il gruppo sia ormai finito. Invece questa donna piccola e forte, determinata e intelligente, che anche il cinema aveva voluto omaggiare in più film ( tra tutti: la Famiglia Addams e Quel pomeriggio di un giorno da cani di Sydney Lumet) prende tutto sulle sue spalle e va avanti, con alcuni giovani registi e attori da cui non si separerà fino a qualche anno fa, quando l'età, la stanchezza, l'indigenza, l'hanno sempre più confinata in America. Venne in Italia l'ultima volta nel 2013, poco dopo un omaggio dei Motus a Santarcangelo, in questo caso ospite a Bologna dell'associazione dei parenti delle vittime di Ustica, grazie alla determinazione di Critistina Valenti, sua studiosa. Volle fare anche un salto al Valle di Roma allora occupato. E ancora non la mandava a dire: «Sono una pacifista, credo nella rivoluzione non violenta e anarchica. L'odio non si combatte con l'odio. La mia famiglia fu sterminata in un campo di concentramento, ma nessuno mi convincerà che per battere i nazisti bisognasse prendere le armi. Bisognava toglierle a loro. Io credo che anche la memoria dell'Olocausto istighi una cultura di odio. Dobbiamo cambiare e solo la non violenza può farlo». Poi accusava l'America: «Lo scorso febbraio, c'è stato l'ultimo brutto colpo - rammentava - la chiusura della sede del Living Theatre, a Clinton Street, nel Lower East Side, a New York. Non c'erano più soldi. Il denaro è sempre stato un problema per il Living. Non sapevamo più come pagare l'affitto». Negli ultimi anni erano stati amici ricchi a garantire la sopravvivenza del gruppo: Yoko Ono, Al Pacino che iniziò a recitare proprio al Living, ma alla fine non sono bastati nemmeno loro, né il successo dell'ultimo spettacolo Here we are . «Ci aspettavamo un po' di fondi, niente. Abbiamo provato di tutto. Alla fine abbiamo dovuto chiudere e io sono finita alla Actors' Home. Come sto? Sono tutti gentili, ma io soffro. Non sono attrezzata per vivere in un istituto. Vorrei poter tornare nella mia comunità creativa. Stare nel mio gruppo. In America gli anziani sono dimenticati. Così voglio fare uno spettacolo nel quale i vecchi con i quali vivo parlino non del fatto che non camminano più così bene, o non sentono o non vedono più così bene. Ma su come con l'età si diventa più saggi e intelligenti». Argomenti teatro living theatre 
ROMA - Il Consiglio dei ministri ha approvato il Def, il Documento di economia e finanza che contiene le linee guida dei prossimi tre anni di politica economica del governo, con i relativi vincoli di bilancio, le previsioni macroeconomiche e i piani di riforma. " Abbiamo da parte un bonus di un miliardo e 600milioni di euro - ha ribadito il premier Matteo Renzi - decideremo come usarlo in base alle priorità. Non è il Def la sede per stabilirne la destinazione". Con una serie di tweet il presidente di Forza Italia Renato Brunetta boccia il decreto: "Conferenza stampa come al solito vuota: senza un numero, senza un testo, senza contenuti. Non è una cosa seria. Ne vedremo delle belle". [[ge:rep-locali:repubblica:111648918]] [[ge:rep-locali:repubblica:111648917]] Ma in conferenza stampa il premier ha fatto un quadro generale dello stato dei lavori del governo: "I provvedimenti messi sul tappeto stanno tutti andando avanti". E questo sarà "l'ultimo Def con l'indicazione di tante riforme, poi il prossimo anno dovremo raccontare la visione dei prossimi 30 anni". Cita ad esempio l'Italicum, la riforma delle misure cautelari con la riduzione del ricorso alla carcerazione preventiva, l'abolizione del finanziamento pubblico ai partiti. "Con la nuova normativa pochi cittadini danno il due per mille ai partiti. E molti partiti sono andati in cassa integrazione. Il mio no, perché abbiamo fatto cene e feste dell'Unità. Altri, anche con tanti soldi, hanno mandato in cassa integrazione".  "La disciplina anglosassone del finanziamento alla politica non può essere accompagnata da ululati di disperazione su cene per finanziarci". Quanto alle polemiche sulla corruzione: "Bisogna avere il coraggio di dire che in Italia fare di tutta l'erba un fascio può servire in qualche trasmissione televisiva. La verità è che c'è chi ruba e chi non ruba", ha aggiunto Renzi.  "Abbiamo tutti insieme l'obiettivo di distinguere tra chi è onesto e chi non è onesto. E la distinzione è possibile soltanto se si arriva a sentenza". "Il nostro obiettivo è che laddove c'è un'indagine per corruzione ci sia il massimo sostegno alla magistratura perché si possa arrivare a sentenza nel più breve arco di tempo possibile. Finché non si arriva a sentenza nessuno ha il titolo per dire che tutti sono uguali". Riguardo alla discussione sulle fondazioni politiche, per Renzi "bisogna garantire trasparenza": "finora il quadro normativo in Italia è stato contrastante". "Se vogliamo intervenire dobbiamo intervenire con un atto normativo e su questo una valutazione deve farla il Parlamento: noi non abbiamo niente in contrario, anzi siamo molto convinti". "C'è - ha aggiunto - una questione che riguarda anche la privacy: se un finanziatore non vuole dirlo, c'è un diritto soggettivo a non veder comparire il proprio nome". [[ge:rep-locali:repubblica:111650957]] Su proposta del Ministro dell'Interno, Angelino Alfano, il Consiglio dei ministri ha anche deliberato lo scioglimento del Consiglio comunale di Bagnara Calabra, in provincia di Reggio Calabria, dove sono state accertate forme di condizionamento delle istituzioni locali da parte della criminalità organizzata. Leggi i commenti I commenti dei lettori 
È stata aggiornata all'8 maggio l'udienza preliminare a Silvio Berlusconi e Valter Lavitola, accusati di aver indotto a mentire Gianpaolo Tarantini. Lo ha deciso il gup del Tribunale di Bari Anna Rosa Depalo accogliendo la richiesta dei difensori di ottenere i termini per studiare gli atti prodotti oggi dal pm Pasquale Drago: intercettazioni telefoniche e testimonianze delle ragazze (ascoltate nel processo "Escort") che hanno partecipato alle feste organizzate da Silvio Berlusconi. L'udienza preliminare era cominciata in mattinata con il deposito, da parte della procura, della perizia sulle intercettazioni e dei verbali di audizione delle donne che hanno partecipato alle feste nelle residenze di Silvio Berlusconi e che hanno testimoniato al processo "Escort", dinanzi al gup del Tribunale di Bari Rosa Anna Depalo. Assenti sia l'ex premier Berlusconi che l'ex direttore de L'Avanti Valter Lavitola. All'udienza ha chiesto di costituirsi parte civile la Presidenza del Consiglio dei ministri. Berlusconi e Lavitola sono accusati di aver indotto Gianpaolo Tarantini a mentire alla magistratura barese sulle 26 tra donne e escort portate tra il 2008 e il 2009 da Gianpi nelle residenze private dell'allora capo del governo. Il leader di Forza Italia è difeso dai deputati forzisti Francesco Paolo Sisto e Niccolò Ghedini; Lavitola è assistito dai penalisti Marianna Febbraio e Francesco Perone. Secondo l'accusa, Berlusconi e Lavitola hanno indotto Tarantini a mentire ai pm baresi (negli interrogatori del 29 e 31 luglio 2009) sul fatto che Berlusconi ignorasse che le ragazze che lui portava a Palazzo Grazioli, Villa Certosa e ad Arcore fossero prostitute. In cambio delle sue bugie 'Gianpi - secondo l'accusa - tra l'estate 2010 e l'agosto 2011, ricevette da Berlusconi, tramite Lavitola o la sua segretaria o il suo maggiordomo, circa 20 mila euro al mese; gli furono poi messi a disposizione, tramite Lavitola, su un conto di una banca uruguaiana 500 mila euro (solo in parte incassati da Gianpi), gli furono pagate le spese legali per l'inchiesta 'escort' in corso a Bari, gli fu pagato l'affitto di un appartamento nel quartiere Parioli di Roma e gli fu procurato un lavoro fittizio per giustificare l'elevato tenore di vita dell'imprenditore. 
MILANO - Ei Towers vara il piano "B" per l'Opas su Ray Way e accetterà un livello di adesione sotto il 50%: Mediaset apre di fatto le trattative per la società comune con il governo. La società ha inviato le risposte ai rilievi della Consob modificando l'offerta su Rai Way. L'obiettivo iniziale era di raggiungere il 66,7% del capitale, una soglia che contrastava con le intenzioni della Rai che prima della quotazione aveva annunciato che non avrebbe mai ceduto la maggioranza della società. La scorsa settimana Consob aveva comunicato alla società delle torri, controllata da Mediaset, il preavviso di rigetto sull'Opas lanciata a febbraio che aveva come condizione il raggiungimento del 66,67% del capitale di Rai Way. Il provvedimento era motivato dalla posizione ufficiale del ministero delle finanze e di Rai che non intendono alienare la maggioranza assoluta di Rai way. In quell'occasione Consob, che ha sospeso l'iter autorizzativo sull'offerta, ha concesso a Ei towers dieci giorni per le proprie contro osservazioni e per una eventuale modifica o eliminazione della condizione del controllo. La nuova mossa l'ha fatta la controllata Mediaset, abbassando la quota minima (al 40%) entro la quale la sua Offerta pubblica di acquisto e scambio può essere valida. Tutto da rifare quindi sia in sede Antitrust sia Consob, che avevano 'bocciato' l'Opas originaria che prevedeva il buon esito dell'operazione oltre il 66% del capitale di Rai Way, con una partita che è ancora ampiamente da giocare e senza un destino certo. Secondo fonti finanziarie convergenti, un ruolo importante lo può giocare l'azionista pubblico che non vedrebbe negativamente il coinvolgimento di altri soggetti (il famoso e mai consolidato 'terzo polo' televisivo) in una futuribile società mista di gestione delle torri broadcasting, meno redditizie di quelle delle telecomunicazioni, ma ampiamente strategiche. Il 'tavolo' dal quale potrà scaturire una soluzione potrebbe essere quello delle Authority, che riesamineranno la  situazione riscritta dalla scelta di Ei Towers. La controllata Mediaset ha rispettato i tempi dettati da Antitrust e Consob poco prima della data prevista dalla Commissione per il rispetto della concorrenza - martedì prossimo - per ascoltare tutte le parti coinvolte anche indirettamente dalla vicenda. E soprattutto (anche portando la soglia minima al 40% e non al 49% come previsto da molti) rispetta la posizione dell'azionista principale di Rai Way, che ha sempre detto di non voler scendere sotto il 51%, buttando la palla nel suo campo. Insomma, ora si può trattare, anche perché la società è quotata e deve seguire le dinamiche del mercato azionario aperto. Piazza Affari da tempo ha comunque dato il suo giudizio: il matrimonio conviene, perché servono dimensioni maggiori ed è alto il 'rischio' di interventi dall'estero, come capitato con la spagnola Abertis che ha battuto per le torri tlc di Wind - proponendo un prezzo insostenibile - proprio Ei Towers, che ha quindi puntato sulla partita Rai Way. In Borsa la controllata Mediaset è infatti salita di oltre il 7% in quattro sedute consecutive positive, con un aumento di oltre il 30% da gennaio: la stessa crescita messa a segno dalla 'preda' Rai Way. E quando salgono contemporaneamente i possibili acquirenti e acquisiti il giudizio è inequivocabile: l'operazione può essere valida per entrambe le parti. Argomenti rai way rai opas 
None Leggi i commenti I commenti dei lettori 


"Come vedo il futuro della Samp senza Mihajlovic? Il futuro della Sampdoria sarà meraviglioso, bellissimo. Il calcio e la vita continuano, a me non importa di queste cose. Di Francesco? È un bravo ragazzo". Massimo Ferrero, presidente della Sampdoria, a Sky Sport risponde così alle domande sul futuro del club blucerchiato se il tecnico Sinisa Mihajlovic dovesse lasciare Genova . Alla società ligure viene accostato, tra gli altri, Eusebio Di Francesco, attuale guida del Sassuolo. La Samp sta per affrontare il Milan. "Quella contro il Milan è una partita decisiva? Di decisivo c'è solo il giorno in cui sono nato. Che vinca il migliore. Stiamo facendo un buon campionato, ora non bisogna abbattersi perché abbiamo perso contro il campo della Fiorentina. Sì, il campo. Anche se la Fiorentina ha poi giocato meglio e meritato", aggiunge. "Ho voglia di vincere -continua il patron- e vincerò. Nessun dorma è persino la mia mail. Io voglio vincere. Mihajlovic o ggi ha interrotto l'allenamento? Non lo sapevo, ma se i ragazzi non si stavano impegnando come dovevano ha fatto bene". Argomenti genova massimo ferrero sampdoria sinisa mihajlovic 
