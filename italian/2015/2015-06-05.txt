Dietro la forma, stavolta, rischia di non esserci altrettanta sostanza. Nonostante le rassicurazioni societarie, le strade di Urbano Cairo, Giampiero Ventura e Gianluca Petrachi rischiano di essere clamorosamente arrivate al capolinea, mentre il Toro, sottotraccia, penserebbe da settimane al suo ipotetico sostituto, identificato nell’ormai ex empolese Sarri. Nonostante i sorrisi di circostanza di giovedì , nel corso dell’incontro romano fra presidente e allenatore, nonostante i comunicati rassicuranti come quello comparso nella tarda serata di venerdì sul sito ufficiale granata: “Il Torino Fc comunica di non aver mai avuto contatti con il tecnico Maurizio Sarri e quindi è totalmente infondata la notizia del suo arrivo a Torino. Il Torino è pienamente soddisfatto dell’operato del suo allenatore, Giampiero Ventura, con cui ha ancora un anno di contratto e con il quale sta progettando la prossima stagione”. Ricapitoliamo: giovedì è stato il giorno dell’incontro a Roma fra Cairo e Ventura. Un summit svoltosi senza la presenza del direttore sportivo Petrachi, primo segnale di uno scricchiolio che forse si voleva negare dietro le parole di circostanza ma che adesso rischia di emergere quasi all’improvviso. Le rassicurazioni fornite dalla società al tecnico che teme lo smantellamento della rosa dei miracoli, infatti, potrebbero non aver convinto per nulla l’allenatore ligure che starebbe pensando di voltar pagina chiudendo la parentesi granata. A far da testa di ponte sarebbe proprio Petrachi, che radiomercato annuncia come favorito nella corsa per il ruolo di responsabile mercato del Napoli. Ma Petrachi, non è una novità, lega le proprie fortune professionali proprio a Ventura ed ecco quindi che l’accoppiata dei miracoli granata potrebbe spostarsi in tandem sotto il Vesuvio. Anche se il nome di Ventura rimbalza con insistenza anche dalle parti di Firenze come candidato alla sostituzione di Montella sulla panchina viola. Argomenti toro ventura sarri 
PESARO - Dopo una lunghissima sfida l'Italia perde la sua imbattibilità nella World League 2015 cedendo per 3-1 (22-25 25-23 26-24 25-23) ad una Serbia che ha avuto la capacità di rimanere sempre lucida in campo e di trovare in Nikola Kovacevic, entrato dalla panchina nel corso del secondo set, un elemento prezioso che ha fatto pendere la bilancia finale dalla parte degi uomini di Grbic. Non è stata una partita entusiasmante dal punto di vista tecnico (ad inizio stagione il lavoro da fare è ancora molto), ma agonisticamente parlando ha mantenuto tutte le promesse della vigilia, con due formazioni che non si sono davvero risparmiate. L'Italia ha vinto il primo set, in cui Filippo Lanza ha mostrato il meglio del suo repertorio con un eccezionale 100% in attacco e un eloquente 83% in ricezione. Grande equilibrio per quasi tutto il parziale e scatto azzurro nel finale. Gara più o meno sulla stessa linea nel secondo, ma con finale di marca serba. Alla distanza gli azzurri, che hanno trovato grandi difficoltà a muro sono calati in fase offensiva, ma non a livello caratteriale. Il terzo set lo hanno perduto 26-24 dopo aver rimontato una situazione compromessa sul 24-21 per i serbi. Poi hanno ceduto 25-23 il quarto dove avevano rimontato da 12-18 sino ad arrivare a meno 1. Berruto ha mandato in campo in pratica tutta la squadra. Gli azzurri sono partiti con Travica in regia, Vettori opposto, Lanza e Randazzo di banda, Mengozzi e Anzani al centro, Colaci (tra i migliori) come libero. Poi il ct azzurro ha giocato tutte le sue carte inserendo anche Giannelli in regia, ma soprattutto Birarelli e Zaytsev che hanno contribuito alla effimera rimonta finale. Domani le squadre si spostano a Bologna, dove domenica alle 18 giocano gara 2: una pronta occasione di riscatto. ITALIA-SERBIA 1-3 (25-22, 23-25, 24-26, 23-25) ITALIA : Vettori 14, Randazzo 7, Anzani 7, Travica 1, Lanza 11, Mengozzi 5. Colaci (L). Massari, Birarelli 4, Antonov 3, Sabbi 2, Giannelli, Zaytsev 5. Non entrati: Giovi (L). All. Berruto SERBIA : Podrascanin 12, Atanasijevic 14, Petric 8, Lisinac 13, Jovovic 2, Kovacevic U. 4.  Rosic (L). Okolic, Kovacevic N. 12. Non entrati: Starovic, Stankovic, Brdjovic, Ivovic, Majstorovic (L), All. Grbic ARBITRI : Dudek (Pol) e Zenovich (Rus) Spettatori : 6400. Durata set: 31, 36, 40, 30. Italia : bs 24, a 7, mv 6, er 9. Serbia :  bs 20, a 5, mv 8, er 16. Argomenti volley world league 2015 italvolley Leggi i commenti I commenti dei lettori 
PESCARA - Finisce con un nulla di fatto la finale d’andata tra Pescara e Bologna per venire in serie A. Uno 0-0 che fa felice soprattutto la formazione emiliana che, in virtù del miglior piazzamento nella stagione regolare, al ritorno potrà contare su due risultati su tre per tornare in massima serie dopo un solo anno di purgatorio. Il Pescara può recriminare per un palo e per un altro paio di limpide occasioni fallite ma è pur vero che, dopo un promettente avvio, ha finito per farsi imbrigliare dalla formazione di Delio Rossi, vicina al colpaccio nella ripresa con Laribi e Mancosu. MELCHIORRI E CAPRARI MANCANO L’1-0 – Il Pescara parte forte e sfiora subito il vantaggio (8’) con Melchiorri che, a tu per tu col portiere, si vede respingere un pallonetto da Da Costa in uscita. Gli abruzzesi insistono ma non sono fortunati: al 12’, infatti, sugli sviluppi di un angolo, l’arbitro Gavillucci non si avvede di un tocco volontario con braccio in area di Casarini che avrebbe dovuto essere sanzionato con la massima punizione. Il Bologna si sveglia e chiama in causa per la prima volta Fiorillo al 23’ con un destro centrale di Buchel. E’ solo un fuoco di paglia, però. Il Pescara continua a fare la partita e al 33’ sciupa un’altra ghiotta occasione con Caprari che, lanciato in area, manda alto un sinistro da favorevole posizione. PALO DI MELCHIORRI, FIORILLO EVITA LO 0-1 – La squadra di Delio Rossi opera in ripartenza e si affida soprattutto a Laribi per rendersi pericoloso. A cavallo tra i due tempi il trequartista d’origini tunisine prima impegna a terra Fiorillo e poi sfiora il palo con un sinistro in diagonale. Immediata la replica dei padroni di casa che, al 63’, fanno tremare la porta rossoblu con un colpo di testa ravvicinato di Melchiorri che si stampa sul palo. Oddo tenta il tutto per tutto lanciando nella mischia Pasquato ma l’ex attaccante del Padova lo tradisce mancando il bersaglio con un gran sinistro da fuori. L’ultimo acuto, però, è di marca ospite: Mancosu, lanciato in contropiede davanti a Fiorillo, calcia da posizione defilata addosso al portiere. E così ogni discorso è rinviato alla sfida di martedì sera (ore 20.30) al Dall’Ara. Argomenti serie b pescara calcio bologna fc Leggi i commenti I commenti dei lettori 
REGGIO EMILIA - La Grissin Bon si riprende il PalaBigi e riporta la serie delle semifinali scudetto di basket contro Venezia in perfetta parità. Con una partita tutta cuore e intensità Reggio Emilia porta la serie sul 2-2 e si presenta a gara 5, che si giocherà domenica a Mestre, sulla scorta di un successo nettissimo che restituisce fiducia ai biancorossi: 79-60 il finale. Un successo che vale doppio visto che arriva senza l'infortunato Lavrinovic. Menetti deve però fare i conti ancora con la sfortuna: nei secondi finali si fa male Mussini, per il giovane play lesione del legamento peroneo astragalico anteriore della caviglia sinistra e stagione finita. GUARDA GLI HIGHLIGHTS DEL MATCH PRIMA PARTE EQUILIBRATA - Chiavi della partita sia la difesa favolosa del giovanissimo Mussini (che non ha il tempo nemmeno di gioire, perchè si infortuna alla caviglia nel finale ) su Goss, sia la verve di Polonara e Kaukenas. Recalcati, invece, ha poco oltre che da Goss anche da Peric, sorpresa in negativo per gli orogranata. Reggio apre con un quintetto inedito con Mussini, Chikoko e Diener ala, che frutta ai biancorossi, veementi ed estremamente energici, il 9-3 al 4′. All’8′ Reggio guida 17-9 sospinta da un bravissimo Mussini, che gioca con piglio da veterano nonostante i suoi 19 anni. Il secondo quarto parte all’insegna di un Kaukenas strepitoso, quando gli viene fischiato il secondo fallo Menetti lo cambia e alza il quintetto inserendo Cervi e Polonara. La mossa permette ai padroni di casa di mantenere l’inerzia della contesa a loro favore, col tabellone che, al 6′, dice +8 per Reggio, su “bomba” di Polonara. La truppa di Menetti, però, sbaglia troppo rispetto alla mole di lavoro prodotta e Venezia, più cinica si riavvicina, per opera di un concreto Viggiano, andando poi al riposo lungo con appena tre lunghezze di ritardo: 36-33. REGGIO ALLUNGA NELLA RIPRESA - Nel terzo parziale la Grissin Bon gioca la carta del quintetto 'piccolo', tanto redditizio nella gara precedente nel momento della rimonta, Venezia lo subisce in difesa, ma risponde con energia dall’altro lato del campo restando attaccata ai biancorossi grazie a Stone. Ma la Grissin Bon ha una volontà assoluta e un cuore immenso e sull’asse Polonara-Silins si porta sul +12 a pochi secondi dalla sirena del quarto. Gli ultimi dieci minuti si aprono con una conclusione dalla lunga di Silins che manda Reggio sopra di quindici punti. La Reyer non ci sta a subire trovando buone cose dalla difesa e da Peric, gli emiliani hanno troppa voglia di vincere e sono altre due 'bombe' di fila di Silins, finalmente protagonista, più una di Mussini a spedire i biancorossi al massimo vantaggio, +20, 72-52, al 8, che uccide la contesa. Grissin Bon Reggio Emilia – Umana Venezia 79-60 (21-15; 36-33; 55-43) GRISSIN BON: Mussini 7, Chikoko 4, Polonara 16, Della Valle 9, Pechacek, Pini 1, Kaukenas 14, Cervi, Silins 13, Diener 2, Rovatti, Cinciarini 13, . All.:Menetti. UMANA : Stone 7, Peric 3, Goss 6, Jackson 5, Ruzzier 2, Ress 1, Ortner 2, Nelson 10, Aradori 3, Viggiano 14, Dulkys 5, Ceron 2. All.: Recalcati. Arbitri: Alessandro Martolini, Manuel Mazzoni, Mark Bartoli Note: spettatori 3500. Tiri da 3: Reggio Emilia 7/22, Venezia 4/27; tiri liberi: Grissin Bon 10/14, Umana 12/16. Argomenti basket basket play off 2015 reggio emilia basket venezia basket Leggi i commenti I commenti dei lettori 
None Leggi i commenti I commenti dei lettori 

PORTO EMPEDOCLE  - Una gara 3 con poca storia e non era lecito immaginarlo. Ma il match ball che vale la Serie A, domenica, alle 18, nel suo fortino già colmo oltre la capienza, la Moncada se l'è guadagnato comandando dall'inizio alla fine. Asfissiando la Manital con il contributo di un caldo appiccicoso, ma in realtà mostrando molta più freddezza dove conta, nella testa. Finisce 76-65, in realtà non s'è dovuto attendere la sirena per capirlo, dopo che per molti minuti s'è rivisto basket simile a quello di gara 2 , con una squadra che comanda il gioco e l'altra che cerca soluzioni per uscirne. Torino dovrà gettare in gara 4 tutto quello che gli resta, dimostrando che riserve fisiche e nervose non sono agli sgoccioli, come viceversa lunghi tratti di questa gara 3 hanno fatto intendere. Se il basket è questione di chimica, la Moncada è prossima al Nobel. Bechi propone in quintetto Bruttini al posto di Fantoni, per attaccare diversamente Dudzinski e l'idea frutta il secondo fallo del centro americano già al 4' di gioco. Si va ad elastico, ma è sempre Agrigento ad essere davanti, pur se sale precocemente a 3 la situazione falli pure del lungo di riserva, De Laurentiis. La tripla di Evangelisti offre il primo vantaggio significativo alle squadra di casa (27-19 al 15'), è proprio l'ex di casa PMS che vuole metterci il timbro con un altro jump morbido. Giachetti e Saccaggi si scambiano triple, Moncada fino a +10, in controllo anche quando la difesa concede qualche canestro apparentemente facile, che forse illude la Manital più che lanciarla. Un 4-0 tutto di Giachetti riporta la Manital a contatto in avvio di terzo quarto, ma Chiarastella dimenticato sull'arco punisce la disattenzione. Mancinelli sale in doppio cifra col suo layup di polpastrelli ed assieme alla zona scelta da Bechi l'equilibrio torna sostanziale, nel miglior momento degli ospiti. Che però dura poco. Finché Piazza non trova un passaggio schiacciato a terra per Chiarastella, da applausi. E' ancora lui a colpire, micidiale sui tagli che la Manital si perde, consentendo alla Fortitudo di mettere via un nuovo gruzzoletto. Esplode il Palamoncada quando Piazza fa passare la palla tra le gambe di Mancinelli per i due facili di Dudzinski. Ecco anche Williams, ed il parziale diventa 11-4. Fuori Lewis e Bruttini, dentro Rosselli e Fantoni, Ma pur cambiando i quintetti la colpa più grave è concedere due rimbalzi offensivi ed al terzo tentativo, è inevitabile, la tripla di Williams entra. Segue quella di Piazza, sigillando di nuovo col timbro della Moncada un quarto che pure si era aperto nel segno di Torino. La sirena ritrova la squadra di casa al massimo vantaggio (53-43). Anche il jump di De Laurentiis è scelta vincente per il +12 (55-43) di avvio ultima frazione, provano a farsi sentire i 50 tifosi giunti da Torino, ma l'ennesimo offensivo concesso fa fare bottino a Piazza (Mvp, 19 e 7 assist) e costringe Bechi ad un nuovo confronto ravvicinato con i suoi. Williams non ha pietà per il +14,  la Moncada in omaggio al suo patron emette energia sui due lati del campo, la tripla di Saccaggi, il killer di questi playoff, vale il +17 (65-48) quando da giocare restano i minuti di un supplementare e Bechi esaurisce i timout per invertire la china. Deve richiamare un Mancinelli da raffreddare, complice qualche non-fischio poco digerito, fino all'uscita per falli (38'). I liberi di Chiarastella e Torino che ha mezzo quintetto in panchina lascia intendere che Bechi sia già proiettato a gara 4. Come la gente di Agrigento, per la quale vale più di una partita, vale la storia. Ed a Torino, invece, non c'è bisogno di spiegare che col 37% dal campo al PalaRuffini non si torna. Moncada Agrigento-Manital Torino 76-65 (20-16, 36-30, 53-43) Moncada Agrigento : Evangelisti 5, Williams 14, Chiarastella 12, Piazza 19, Dudzinski 4; Saccaggi 12, De Laurentiis 8, Udom, Vai, Portannese 2. All. Ciani. Manital Torino : Giachetti 13, Mancinelli 12, Fantoni 4, Lewis 2, Rosselli 6; Gergati 5, Bruttini 6, Miller 17, Viglianisi, Pichi. N. e. Vangelov. All. Bechi Arbitri : Boscolo, Noce, Caruso Note - Tiri da 2: Ag; To Tiri da 3: Ag 7/21; To 5/22. Tiri liberi: Ag 15/21 To 10/14. Rimbalzi: Ag 38; To 32. Andamento: 10-6, 20-16, 29-21, 36-30, 43-38, 53-43, 65-48, 76-65. Usciti 5 falli: Mancinelli al 38' (68-53). Massimo vantaggio Ag: +17 (70-53 al 38'). Massimo vantaggio To: +2 (0-2 al 2') La situazione G1: Manital Torino-Moncada Agrigento 88-75 (1-0) G2: Manital Torino-Moncada Agrigento 76-89 (1-1) G3: Moncada Agrigento-Manital Torino 76-65 (2-1) G4 domenica 7 giugno, ad Agrigento (PalaMoncada, 18.00; diretta Sky Sport Plus HD) G5 (ev.): mercoledì 10 giugno, a Torino (PalaRuffini, 20.30) Argomenti basket a2 agrigento basket torino basket Leggi i commenti I commenti dei lettori 
Niente da fare per Manital Torino che nella terza sfida della finale play off di Lega Gold play off  contro  Moncada Agrigento  perde 65- 76 permettendo ai siciliani di portarsi sul 2-1 ( si gioca al meglio delle 5 partite)  Il quintetto di coach Ciani  domenica  si gioca il primo match ball ancora davanti al pubblico amico del PalaMoncada. I siciliani sono sempre stati in vantaggio nei quattro quarti della gara, con Agrigento che non è mai parsa in difficoltà arrivando anche a + 17. Solo Mancinelli è riuscito a tenere a galla la Manital, incappata in una serata negativa nel tiro da tre punti. Ora c'è da giocarsi il tutto per tutto domenica Argomenti basket provincia agrigento 
