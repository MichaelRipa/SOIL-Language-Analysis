None Leggi i commenti I commenti dei lettori 
VENEZIA – Grande impresa di Reggio Emilia, che infligge la prima sconfitta interna dei playoff a Venezia (69-72), porta sull’1-1 la serie di semifinale e inverte il vantaggio del fattore campo. Da dopodomani, infatti, potrà giocarsi in casa, in gara-3 e gara-4, le chance di approdare in finale. L’Umana ha perso la sfida nei primi 20’, in cui ha chiuso appena con il 32% al tiro, accumulando fino a 22 punti di ritardo (16-38 al 15′). Un gap che l’ha costretta a un dispendio di energie tali, nella ripresa, da non riuscire a replicare all’affondo degli ospiti nel finale. Sulla vittoria della Grissin Bon hanno messo la firma Lavrinovic, autore di 22 punti e Diener (14), decisivo soprattutto negli ultimi minuti. GUARDA GLI HIGHLIGHTS DEL MATCH DIENER DECISIVO – La formazione di Menetti gioca alla perfezione gli schemi alto-basso e punisce dall’arco in avvio (7/12 da 3 nel primo tempo), riuscendo a contenere, nel terzo quarto, anche la prima reazione veneziana. Fino al 32′, infatti, il vantaggio ospite è sempre in doppia cifra, con i reggiani trascinati dall’mvp Lavrinovic. Venezia, che paga la serata-no di Stone, trova a questo punto il protagonista meno atteso, il giovane Ruzzier, per sostenere la manovra, facilitata da una difesa intensa. E’ Peric, a 2’ dalla sirena, a portare per la prima volta Venezia ad un ritardo di un solo canestro (63-66) e poi a -1, con 88 secondi ancora da giocare. A questo punto, però, emerge l’esperienza di Diener, che trova i punti decisivi per chiudere la contesa. VENEZIA-REGGIO EMILIA 69-72 (11-17, 22-40, 47-58) Umana Reyer Venezia: Stone, Peric 22, Goss 10, Jackson, Ruzzier 8, Ress 2, Ortner 4, Nelson 6, Aradori 5, Viggiano 12, Ceron ne, Dulkys. All. Recalcati. Grissin Bon Reggio Emilia: Mussini 3, Chikoko 4, Polonara 3, Lavrinovic 22, Della Valle 9, Pini, Kaukenas 6, Cervi, Silins 3, Diener 14, Cinciarini 8. All. Menetti. Arbitri: Lamonica, Vicino, Bettini. Note – Tiri da 2: Umana Reyer 14/26; Grissin Bon 15/32. Tiri da 3: Umana Reyer 7/28; Grissin Bon 10/21. Tiri Liberi: Umana Reyer 20/26; Grissin Bon 12/14. Rimbalzi: Umana Reyer 31; Grissin Bon 31. Falli: Umana Reyer 20; Grissin Bon 29. Usciti per 5 falli: Kaukenas (Reggio Emilia) al 9’50” del 4/4, Viggiano (Venezia) al 9’53” del 4/4. Spettatori: 3.509. Argomenti basket basket play off 2015 reggio emilia basket venezia basket Leggi i commenti I commenti dei lettori 
Sono stati brividi e tensione fino all’ultimo secondo, ma alla fine il verdetto dice Fortitudo: i biancoblù battono Montichiari anche a domicilio e chiudono 3-0 la serie della finale playoff. Playoff terminati da imbattuti e che portano la Effe il 13 giugno alle final four di Forlì a cinque anni dalla promozione in A2 centrata e poi cancellata dal fallimento. [[ge:rep-locali:rep-bologna:115884071]] Un punteggio bassissimo (51-56), strappato con le unghie e con i denti solo negli ultimi 28 secondi, quando la Effe era ancora sotto, in un finale giocato solo in lunetta e in cui a fare la differenza è stata l’esperienza di Lamma, che ha avuto tra le mani a 18’’ dalla fine il pallone più pesante di questa parte della sua lunghissima carriera, col doppio tiro libero che ha segnato l’allungo decisivo. Ora ne manca solo una, una vittoria per tornare in A2. Tutti a Forlì dunque, dove saranno forse ancora di più i tifosi fortitudini, che ieri hanno invaso il Pala George. Erano in 700 da Bologna, un piccolo PalaDozza ricostruito per l’occasione in terra lombarda. In avvio di gara l’intensità difensiva della Fortitudo, se possibile, è ancora più feroce del solito. Le tre partite in sei giorni si fanno sentire inizialmente soprattutto per Montichiari, che si fa ipnotizzare sotto canestro e fatica persino a tenere palla sulle rimesse a favore. Diciotto punti all’intervallo sono un bottino davvero magro per i bresciani: ritrovarsi avanti di dieci avendone segnati appena 28 in 20’ fa capire bene dove la Effe abbia vinto la gara. Tutto chiuso prima del tempo, stavolta? Forse la Effe lo pensava, perché il rientro in campo è uno shock: 12-2 il parziale nei primi 4’ del terzo periodo, che vale l’aggancio sul 30-30. Sorrentino è nervoso, Montano sbaglia in cabina di regia e si rischia di rovinare tutto. Tant’è che al 29’ Montichiari per la prima volta nella gara si trova in vantaggio sul 38-37, e a metà di ultima frazione arriva al massimo vantaggio (+5). Le parti si sono invertite: ora è la Effe con un parziale di 12 punti in 15’. È per questo che serve l’esperienza di chi ne ha viste tante: ed è tanto glaciale Carraretto a infilare la tripla dall’angolo che fa ripartire la corsa Fortitudo, quanto Lamma a prendersi il fallo che vale la lunetta del controsorpasso – con brivido - a 2’22’’ dalla fine (47-49). Poi un finale in cui sono i nervi saldi e la lucidità tattica imposta da Boniciolli a farla da padrone la Effe chiude il match. A margine, due appunti: i cinque minuti che Candi e Lenti, 36 anni in due, giocano assieme, col secondo che si presenta stoppando sua maestà Marconato. E poi, l’accoppiamento che potrebbe far incontrare in semifinale final four Fortitudo e Siena. Un pezzo di storia del basket. Montichiari De Ruvo 2 – Stojikov 0 – Cazzaniga 2 – Marconato 6– Perego 9 – Genovese 0 –Infanti 5 – Cazzolato 6 – Scanzi 10 – Bonfiglio 11 Fortitudo Candi 4 – Valentini 0 – Lamma 9 –Iannilli 8 – Montano 14 – Sorrentino 4 – Lenti 0 – Raucci 0 – Carraretto 9 – Italiano 8 Parziali: 10-14; 20-28; 40-37; 51-56 Argomenti basket dnb playoff 2015 
Durante un violento acquazzone con vento, un grosso albero, un tiglio alto una quindicina di metri, è precipitato  abbattendosi sopra una Fiat Panda che passava in quel momento con una giovane coppia a bordo. E' accaduto poco prima della 19 di lunedì sulla via Punta di Imola, tra il quartiere Pedagna e la frazione Linaro. Il conducente, D.B., 24 anni, è stato ricoverato con il codice rosso di massima gravità all'ospedale Maggiore di Bologna, mentre per A.P., una ragazza di 26 anni, dopo il trasporto nell'ospedale di Imola la prognosi è favorevole. Il grosso albero, insieme ad altri tigli, era all'interno di un caseggiato popolare e, secondo le prime testimonianze, aveva una struttura indebolita dagli anni. Sono intervenuti i Vigili del Fuoco, la Polizia Municipale per i rilievi e i Carabinieri. Argomenti maltempo 
Massimo Mallegni costretto al ballottaggio, si ferma al 48,23%. A Pietrasanta (Lucca) si piazza al primo posto, l'ex sindaco che oggi guida di una lista civica sostenuta dal centrodestra. Il suo competitor Rossano Forassiepi (Pd) si è piazzato al secondo posto (38,95%), terzo Michele Lari del M5s (10,27%). Ex socialista, berlusconiano di ferro, Massimo Mallegni, 47 anni, è già stato sindaco nel 2000, dopo un trentennio, il governo della città di Pietrasanta al centrosinistra. Riconfermato sindaco cinque anni dopo, nel 2006 è finito in carcere con accuse di truffa ed estorsione, accuse da cui due anni fa è stato assolto insieme ad altri imputati. L' indagine, che fu condotta dal procuratore Giuseppe Quattrocchi e dal sostituto Domenico Manzione, scattò in seguito ad alcuni esposti che denunciavano irregolarità nell'attività dell' ufficio urbanistica. Più di recente è stato assolto anche al processo per la multa ad un'auto blu del Comune che, secondo l'accusa, l'allora primo cittadino voleva far annullare dai vigili urbani: il sindaco avrebbe chiesto di annullare la contravvenzione, ma l'allora comandante dei vigili urbani del comune, Antonella Manzione, si rifiutò. Ora potrebbe tornare di nuovo a guidare il comune della Versilia se al secondo turno riuscirà a vincere sul candidato del centrosinistra. Ieri mattina a sostegno di Mallegni ha fatto una breve sosta in Versilia, prima di andare a Bocca di Magra con Toti, anche Silvio Berlusconi arrivato in elicottero. Questi i risultati di Pietrasanta Argomenti pietrasanta massimo mallegni 
Sorridono felici, i ragazzini che giocano a flag football, la versione senza contatto del football americano. Lo fanno con impegno e buona tecnica sotto gli sguardi attenti e compiaciuti dei loro coach d'eccezione: Zach Hoffman e Matteo Garofalo. Il talentuoso quarterback e il presidente giocatore dei Briganti. Una bella scena. Carica di significati e di grande emotività. Sono giovani ai quali la vita non ha regalato scorciatoie. Anzi. Diversamente abili, dice un gelido linguaggio burocratico. Una condizione che spesso, nella vita di ogni giorno, rischia di emarginarli. Vittime di pregiudizi e di barriere di ogni tipo. Ma in questo campo verde colorato dal sole, dove i Briganti disputano le loro partite casalinghe, non esistono pregiudizi. Tantomeno barriere. Esiste, invece, la voglia di condividere, di includere, di stare insieme. Ed è un bel vedere Zach che lancia, i ragazzini che ricevono il pallone e poi le sfide uno contro uno terminate sempre con il sorriso. E' l'ultimo atto di un percorso di amicizia e solidarietà di un progetto chiamato “Uniti nello Sport “ portato avanti dal Rotaract Club Napoli Sud Ovest e, appunto dai Briganti Napoli grazie alla collaborazione dei due presidenti Fernand Piccolboni e Matteo Garofalo. Una iniziativa che per un anno ha consentito di praticare sport a titolo gratuito a questi ragazzi e ragazze in collaborazione con il centro Asd Peepul. [[ge:rep-locali:rep-napoli:115844120]] Una esperienza che Garofalo riassume efficacemente così: "Gli abbiamo insegnato il flag football e incredibili sono stati i risultati che ci hanno dato, emozionandoci per quello che ci hanno trasmesso in ogni attività che abbiamo fatto insieme, tanto da decidere poi in occasione di questa partita di regular season con i Dolphins Ancona di farli entrare in campo e mostrare quanto avevano imparato e quanto possono dare". Ed è andata così in scena in una occasione speciale come questa una azione completa, con la linea d'attacco dei Briganti schierata e un lancio in touchdown. "I ragazzi e le ragazze che domenica hanno preso parte all’iniziativa - continua Matteo - sono: Andrea Fresini WR, Giacomo Ceci RB, Giorgio Cicala WR, Lorenzo Lenci WR, Marina Cirella QB, Daria Marinucci WR, voglio citarli uno a uno perchè lo meritano, hanno fatto costanti e grandi progressi e si sono comportati magnificamente per tutta la stagione. Grande emozione per Andrea Fresini che è stato l’autore del touchdown, un ringraziamento anche alla crew arbitrale che si è resa disponibile per fare le chiamate come in partita dal fischio per lo snap alla segnalazione del touchdown" . [[ge:rep-locali:rep-napoli:115871740]] Conclude: "Ho sempre creduto nelle potenzialità che ha il football come mezzo non solo sportivo ma soprattutto di aggregazione questo è stato solo l’inizio di una serie di progetti ai quali stiamo lavorando, è in cantiere un nuovo progetto per l’integrazione attraverso lo sport di ragazzi extracomunitari; in queste occasioni ti rendi conto delle potenzialità dello sport dilettantistico che, alla fine, non ti incatena per fortuna solamente ai risultati e che, invece, può regalarti enormi soddisfazioni come dirigente e come uomo dallo sviluppo di altre attività correlate. Soprattutto quando puoi fare qualcosa per gli altri: i sorrisi di quei ragazzi durante l’anno e in special modo domenica sono stati per noi il premio più grande e la nostra più bella vittoria". Applausi. A tutti. E per tutti. Ancora una volta i Briganti sono ambasciatori dell'integrazione e nemici di ogni emarginazione. Ed il football uno straordinario mezzo per unire, aiutare, stare insieme. Semplicemente e fantasticamente insieme. Twitter: @jmarino63 Facebook: Giovanni Marino g.marino@repubblica.it 

Un tricolore grande quanto un palazzo per celebrare la festa della Repubblica. In piazza Plebiscito davanti al palazzo della Prefettura dieci vigili del fuoco hanno srotolato una maxi bandiera di 16 metri per 24, che ricopre la facciata dell'edificio. La festa è stata aperta alla città e dedicata ai giovani, con dieci istituti scolastici coinvolti. A fare gli onori di casa il prefetto Gerarda Maria Pantalone, che ha passato in rassegna il picchetto di forze dell'ordine e di militari dell'esercito, dopo l'alzabandiera e la lettura del messaggio del presidente della Repubblica. Durante la mattinata si è esibito anche il coro di voci bianche del Teatro San Carlo e in piazza sono stati  allestiti dieci stand a cura della polizia e dei vigili del fuoco, in cui la polizia scientifica, le unità cinofile e gli artificieri fanno brevi esercitazioni e dimostrative per i cittadini. [[ge:rep-locali:rep-napoli:115877755]] In programma, nell'arco della giornata, anche momenti di musica e cori e la consegna della medaglia d'onore a un novantaquattrenne detenuto nei campi lager nazisti. Argomenti 2 giugno prefettura 
Ecco gli eletti del nuovo consiglio regionale, uscito dalle urne del 31 maggio che hanno visto la vittoria di Vincenzo De Luca e dalla coalizione di centro sinistra. La maggioranza di Vincenzo De Luca potrà contare su 30 consiglieri di cui  15 per il Pd, 4 De Luca presidente, 3 Campania Libera, 2 Centro Democratico, 2 Udc, 1 Psi, 1 Campania in Rete, 1 Davvero - Verdi (che tornano in consiglio regionale dopo 10 annI), 1 IdV. Per il centro destra entrano in consiglio 12 consiglieri:  7 a Forza Italia, 2 Caldoro presidente, 1 Ncd, 2 Fratelli d'Italia. Il 13 posto è quello del candidato sconfitto Stefano Caldoro, che entra in base al calcolo dei resti. Il Movimento 5 Stelle porta in Aula per la prima volta 7 suoi rappresentanti. Nessun seggio per le coalizioni di Salvatore Vozza e Marco Esposito. Ecco tutti i nom idei nuovi consiglieri regionali: Partito Democratico : Mario Casillo, Lello Topo,  Gianluca Daniele, Enza Amato, Bruna Fiola, Antonio Marciano, Nicola Marrazzo, Antonella Ciaramella, Loredana Raia. De Luca Presidente : Carmine De Pascale, Alfonso Longobardi, Luca Cascone, Carlo Iannace Campania Libera : Tommaso Casillo, Luigi Bosco, Nello Fiore Centro Democratico : Filomena Letizia, Vincenzo Alaia Campania in Rete : Alfonso Piscitelli Verdi : Francesco Emilio Borrelli Italia dei Valori : Franco Moxedano Partito Socialista : Enzo Maraio Movimento 5 Stelle : Valeria Ciarambino, Luigi Cirillo, Tommaso Malerba, Gennaro Saiello, Luigia Embrice, Vincenzo Viglione, Michele Cammarano Forza Italia : Armando Cesaro, Michele Schiano, Maria Grazia Di Scala, Ermanno Russo, Flora Beneduce, Gianpiero Zinzi, Monica Paolino Aliberti, Stefano Caldoro Udc : Maria Ricchiuti, Maurizio Petracca Caldoro Presidente : Carmine Mocerino, Massimo Grimaldi Fratelli d'Italia : Luciano Passariello, Alberico Gambino Nuovo Centro Destra : Pasquale Sommese I più votati : Sono Valeria Ciarambino (Movimento Cinque Stelle), Mario Casillo (Pd) e Armando Cesaro (Forza Italia) i consiglieri regionali più votati di questa tornata elettorale in Campania in base ai dati pressoché definitivi (manca una sola sezione allo scrutinio). La candidata presidente grillina, che era in lizza anche per il Consiglio Regionale, ha ottenuto 24.462 preferenze. Mario Casillo ha trainato la lista del Pd portando a casa 22.372 voti, solo 60 in più di Armando Cesaro, esponente di Forza Italia e figlio del deputato Luigi Cesaro, che ne ha portati a casa 22.312 Argomenti elezioni regionali elezioni regionali campania 2015 elezion iregionali 2015 
Le telecamere subacquee inquadrano la gru sommersa dall'acqua bullicante 15 anni fa ("è come il mostro di Lochness quando viene su"). Nuotano tra i piloni del centro commerciale mai concluso ("un ricordo della vecchia proprietà"), riprendono dal basso le canoe che scivolano leggere sul pelo dell'acqua. Poi riemergono per catturare i sorrisi della festa e di nuovo giù. "In fondo al lago, dove c'è ancora tanto da scoprire". Le immagini del videoclip scorrono accompagnate dalle strofe rap degli Assalti Frontali.  "Il lago che combatte non va mai in vacanza/ ai bambini porta la speranza", inizia così il nuovo brano scritto da Militant A, la voce del gruppo, che a un anno pubblicazione de "Il lago che combatte" (sbancò su Youtube totalizzando 40mila visualizzazioni in tre giorni) torna con "In fondo al lago", il testo che celebra la vittoria dei comitati per la salvaguardia del bacino naturale della ex Snia Viscosa, a Casal Bertone, espropriato dal Comune all'imprenditore Antonio Pulcini il 5 agosto scorso. [[ge:rep-locali:rep-roma:115841231]] Un successo ottenuto dopo un lungo braccio di ferro con la vecchia proprietà, accompagnato da una serie di scandali e tentate speculazioni sventati grazie alle denunce dei comitati di quartiere riuniti attorno all'Ex Snia.  Il 2 giugno è in programma una grande festa mostrare alla città le meraviglie naturali salvate dal cemento. La giornata inizierà alle 10 con un presidio in piazza dei Consoli a Centocelle, a seguire il pranzo sociale nel parco di Centocelle e infine, dalle 17 al tramonto,  l'adunata al lago della ex Snia, dove proprio gli Assalti Forntali gireranno il videoclip della nuova canzone. "L'appuntamento è un'occasione per fare il punto sullo stato di ripristino dell'are verde  -  dice Marco, del forum del parco delle Energie - è stata delimitata dal Comune ma non ancora riqualificata". Per portare a termine il progetto si attende  lo sblocco dei 500mila euro stanziati, "cosa che avverrà con l'approvazione della nuova manovra di bilancio  -  fanno sapere agli uffici del vicesindaco  -  per quanto riguarda la demanializzazione invece è previsto un incontro, la prossima settimana, con i tecnici del demanio e della Regione per concludere la procedura. Ma non sembrano esserci difficoltà perché ciò possa avvenire in tempi rapidi". I cittadini si stanno muovendo autonomamente. In prima fila il collettivo di ingegneri e architetti "Dauhaus": "Stiamo portando avanti diversi progetti  -  racconta Marco, un ingegnere edile  -  il ciclo di incontri per la progettazione è quasi concluso. In questi mesi abbiamo attivato anche una serie di laboratori con i bambini delle scuole del quartiere, per fargli visitare il lago e anche per ottenere da loro idee e spunti sugli interventi per la riconversione del mostro di cemento, lo scheletro del centro commerciale sommerso dall'acqua. Da punto di vista meramente fattivo, abbiamo realizzato una staccionata che si affaccia sul lago e curato lo sfalcio del verde". Molto c'è ancora da fare per la completa riconversione del polmone verde di via Prenestina. "Lo sappiamo e resteremo vigili  -  afferma Militant A  -  il nostro speciale 2 giugno servirà proprio a questo. Come dico nel testo, su questa storia andiamo fino infondo. Perché è una metafora di come può essere guidato lo sviluppo della città. L'esperienza di questo lago si è diffusa, ne hanno scritto i giornali inglesi, in Francia addirittura la nostra battaglia è stata al centro di una serie di convegni. E il testo de "Il lago che combatte" è stato tradotto e portato come un esempio della poesia applicata alla tutela dell'ambiente". A febbraio è nato il secondo singolo. "Ho letto il brano per la prima volta alla festa per i 20 anni della Snia  -  ricorda la voce degli Assalti Frontali -  l'ho accorciato un po' successivamente e ne è scaturita la versione finale. Fa impressione pensare che per registrare il primo videoclip l'anno scorso ci siamo dovuti calare con le corde perché il lago era inaccessibile, infestata dai rovi. Eravamo meno di dieci persone. Mentre martedì saremo tantissimi. Ed è bello sapere che Roma è pronta a difendere il suo lago naturale strappato alla speculazione edilizia". Argomenti lago ex snia assalti frontali 
