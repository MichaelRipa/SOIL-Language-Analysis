GENOVA - "Il lettore non è solo spettatore. Se lo fosse, sarebbe davvero finita e loro - la criminalità organizzata - vincerebbero sempre". Così Roberto Saviano , sul palco di RepIdee 2015 a Genova, in un assolo intitolato 'Il rischio della verità'. Dai 'giornalisti coraggio' ai blogger condannati a morte in giro per il mondo per aver denunciato i fatti scomodi, lo scrittore napoletano ha parlato di ciò che si perde raccontando il malaffare e ha insistito sulle nefandezze di Mafia capitale . Un monologo accolto da una sala - quella del Maggior Consiglio del Palazzo Ducale - piena e partecipe: l'ingresso di Saviano, introdotto da Riccardo Luna, è stato salutato con un lungo, caloroso applauso al quale ha fatto seguito una prima standing ovation. [[ge:rep-locali:repubblica:116285749]] Il racconto di Saviano prende le mosse dalla strage di Charlie Hebdo : "Subito dopo i fatti, sono andato a Washington Square, a New York, e lì c'erano solo francesi a solidarizzare. Ciò che mi ha colpito è che negli Usa è mancata la reazione partecipata rispetto alla libertà di parola". A seguire, il giornalista minacciato di morte già nel 2006 dal clan dei Casalesi snocciola un elenco di blogger e di scrittori che dal Sud America alla Turchia e alla Russia hanno pagato con la propria vita le denunce trasformate in parola scritta. "Nessuno nel mondo si è scandalizzato" ha detto "per quanto accaduto a Maria Elizabeth Macìas Castro , la blogger decapitata in Messico per mano degli Zetas dopo aver raccontato attraverso i social notizie legate al narcotraffico". Le citazioni scelte da Saviano per la serata fioccano a più riprese: da Malala , attivista pakistana "diventata per i Taliban una bomba atomica" al giornalista Christian Poveda che studiava le gang nel Salvador e che è stato ritrovato senza vita in un'auto, ucciso con un colpo di pistola alla testa. Omicidi 'silenziosi', di cui non si parla più di tanto: "Storie che non passano in maniera incisiva attraverso i media anche perché sembra quasi che siano storie che non ci riguardano. Lontane da noi". Come quella di Anna Politkovskaja , giornalista russa impegnata sul fronte dei diritti umani e uccisa nel 2006 nell'ascensore del suo palazzo mentre stava rincasando. Il punto, per Saviano, "è che nella solitudine dello scrittore, il lettore può fare la differenza. Può scegliere se seguire chi sta raccontando fatti e zone d'ombra o se abbandonarlo. Se oggi qualcuno rischia nel mondo per quello che scrive e che fa, ciò accade perché viene lasciato solo. Io in questo senso sono anche fortunato". Dalla corruzione alle 'schede ballerine' (quelle elettorali), è sul riciclaggio che lo scrittore chiama in causa il semestre europeo a guida italiana (che si è concluso lo scorso anno): "Londra è la prima città per riciclaggio al mondo, il semestre avrebbe dovuto raccontare questo". Ma un nome che non poteva mancare nell'elenco stilato da Saviano è quello di Giancarlo Siani , giornalista napoletano assassinato dalla camorra nel 1985 . Un omicidio che "per i 10 anni successivi fu manipolato e raccontato in un altro modo". Quindi, oltre al tema dello scrittore che rischia ancor di più quando viene lasciato solo, "l'altro problema è il tentativo, a posteriori, di ridurre tutto a cospirazione". Ecco perché, a maggior ragione, "oggi è necessario comprendere come sia stata possibile Mafia capitale. Tutti sanno come parte un certo meccanismo e nessuno interviene. Salvatore Buzzi faceva finta di essere il frutto buono della pena carceraria . Se fosse stata una persona pulita, l'effetto sarebbe stato diverso. Perché la verità è che se sei pulito, basta una minima ombra per farti cadere. Invece, più sporco sei, più al sicuro stai". E qui la citazione è riservata a Nicola Cosentino . Un affondo è destinato al governo quando, nel passaggio successivo, Saviano cita i vertici dei servizi segreti e parla, stando alle carte dell'inchiesta, del ruolo che questi stessi avrebbero avuto: "Qualcuno - chiede - ha cambiato i vertici dei servizi quando è andato al governo? Non mi pare". Argomenti repubblica delle idee genova istituzioni mafia capitale roberto saviano 
BERLINO – “Abbiamo giocato una grande finale, al termine di una stagione straordinaria: alla mia Juve non ho nulla da rimproverare”. C’è tutto l’orgoglio per un anno ai massimi livelli nelle parole di Massimiliano Allegri, dopo la sconfitta nella finale di Champions League con il Barcellona . Unico rammarico del tecnico bianconero l’aver subito il 2-1 proprio quando la Juve sembrava in grado di cercare il vantaggio: ”Dopo il pareggio, nel nostro momento migliore abbiamo preso un gol da polli, su una ripartenza. All’inizio non eravamo in soggezione, ma non riuscivamo a trovare le distanze, abbiamo sofferto i cambi di velocità e rischiato due volte su palle perse in uscita. Ma il primo tiro in porta è stato di Vidal. Abbiamo tirato molto. E’ stata una partita ben giocata, ma di fronte c’era il Barcellona e in alcune situazioni potevamo fare meglio”. Il bilancio della stagione non può che essere positivo: “Io credo che sia stata un’annata straordinaria . Oltre al campionato e alla decima Coppa Italia abbiamo giocato una finale di Champions e più di questo non si poteva fare. L’obiettivo è consolidare la nostra posizione e rimanere nelle prime otto in Europa. E’ un punto di partenza e consolidando la posizione in Europa diventeremo più forti anche in Italia”. [[ge:rep-locali:repubblica:116250151]] MAROTTA: “SIAMO TORNATI AI LIVELLI CHE CI COMPETONO” – “La Juve è tornata a pieno merito tra le migliori. E’ obbligo da parte nostra ricominciare dalla prima partita di Champions dell’annata futura”. Così l’ad della Juventus, Beppe Marotta, ha commentato la sconfitta dei bianconeri nella finale di Champions di Berlino contro il Barcellona. “C’è amarezza per la sconfitta – aggiunge Marotta a Mediaset – ma stasera era l’epilogo di una stagione straordinaria, per questo colgo l’occasione per ringraziare allenatore, giocatori e tifosi che oggi ci hanno dato una grande spinta”. Il dirigente bianconero precisa che “su Pogba era certamente rigore, ma noi non vorremmo nasconderci dietro questi episodi. Bisogna dare merito agli avversari. Questa partita era un trampolino per tornare a farci onore in Champions League”. [[ge:rep-locali:repubblica:116261420]] Da domani la testa sarà già rivolta alla prossima stagione: “Se resteranno le stelle? Oggi si è conclusa una stagione – conclude Marotta – da domani inizieremo una nuova annata. Qualche operazione in entrata l’abbiamo conclusa, ci andremo a confrontare con i giocatori più importanti con il presupposto fondamentale che la Juve vuole tenere una base forte per ricominciare la stagione cercando di centrare tutti gli obiettivi, anche la Champions”. [[ge:rep-locali:repubblica:116260035]] Argomenti champions league juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
BERLINO -  Le mani di Buffon sul pallone, quelle di Messi sulla Coppa dei Campioni. Finisce come si pensava e si credeva finisse, e come la Juve temeva: con una sconfitta, non con una mattanza, ed è così che sarebbe probabilmente andata se nella porta bianconera ci fosse un umano e non un alieno. I bianconeri ne prendono tre, solo tre, gli altri li ha presi Buffon che ha respinto, deviato, bloccato quasi tutti i tiri. Ma nel "quasi" risiede sempre la differenza tra vittoria e sconfitta. Il primo tempo, la Juve non l'ha giocato. Paralizzata dal gol iniziale (Rakitic dopo quattro minuti), la squadra campione d'Italia ha avvertito una specie di atavica memoria del sangue: perché ogni vero juventino sa bene che Rep nel '73 a Belgrado segnò dopo appena cinque minuti, e Magath ad Atene nell'83 dopo otto. Però, quelle due volte la Juventus morì ancora prima di nascere, e non esistette. Diversamente è andata a Berlino, dove i bianconeri sono comunque rimasti in partita fino ai minuti di recupero, quando Neymar ha chiuso i conti e i sogni. E' stata anche una bellissima festa di tifo, qualcosa che resterà nei ricordi di tanta gente. Impossibile portarsi a casa una Champions giocando solo per 45', contro un avversario tra i più grandi della storia. Eppure la Juve ha questa innata capacità di soffrire e non arrendersi. Anche stavolta ha ritrovato il filo del discorso, pareggiando con Morata, subendo il raddoppio del cannibale Suarez (non potendo morsicare Chiellini, si è pappato la Juve tutta intera), infine cercando un secondo pareggio: sfiorato con Marchisio, con quel bellissimo tiro mandato in calcio d'angolo da Ter Stegen. Il tris di Neymar è arrivato addirittura al 97', quando la trama era già chiusa e i lettori erano ormai arrivati all'ultima riga. Per la Juve, sconfitta da un avversario nettamente superiore, resta l'orgoglio di una stagione memorabile. Quarto scudetto consecutivo, Coppa Italia rivinta dopo vent'anni e finale di Champions, lei che l'anno scorso uscì addirittura al primo turno sotto una nevicata turca, non certo contro Messi e Neymar. Il lavoro di Allegri è stato splendido e ora va proseguito, anche se la Juve è destinata a cambiare qualche volto importante. Il sommo, irripetibile Pirlo ha chiuso la finale piangendo come un bambino, e quasi certamente andrà a giocare a New York. Invece il deludentissimo Vidal dovrebbe essere ceduto, forse all'Arsenal. Più indecifrabile il destino di Pogba, inseguito da mezza Europa e di Tevez braccato dalla nostalgia di casa, ma anche dai denari francesi (Paris Saint Germain) e spagnoli (Atletico Madrid). Però, di qualunque tipo sia il futuro e con qualunque nome, è giusto fermare ancora per qualche attimo il presente di una squadra forte, orgogliosa, talentuosa e robusta. Non la migliore d'Europa, ma questo si sapeva anche prima. Mica esistono solo i migliori. A questo mondo, e non solo nello sport, c'è posto per tutti. Argomenti champions league Leggi i commenti I commenti dei lettori 
BERLINO - Dopo la Liga e la Copa del Rey, Luis Enrique mette in cassaforte anche il trofeo più prestigioso: la quinta Champions League della storia del Barcellona. "La Juve ci ha messo in difficoltà, ma questo lo sapevamo perché è un avversario tosto: però alla fine la nostra vittoria è giusta". A dichiararlo il tecnico asturiano ai microfoni di Sky. "Mi spiace per Buffon e Pirlo, due campioni". E su un suo possibile addio al Barcellona, glissa ogni discorso: "Ora mi godo la notte, al futuro penseremo". Poi un saluto speciale, lo dedica al suo passato in giallorosso: "A un mio amico romanista, a tutti i romanisti che stasera saranno felici, alla societa", di cui Luis Enrique è stato allenatore per una stagione. SUAREZ: "QUALCOSA DI INCREDIBILE" - Alla prima Champions League della sua carriera, "El Pistolero" commenta così la vittoria sulla Juventus: "Abbiamo fatto qualcosa di incredibile e unico". Quello di Berlino è il secondo storico triplete della  storia del Barcellona: "Per vincere questi trofei devi solo saper soffrire". [[ge:rep-locali:repubblica:116265306]] TWEET BARCELLONA - "Il valore della coppa dipende dalla portata dell'avversario". Attraverso queste parole espresse sul suo profilo Twitter, la società blaugrana ha voluto rendere omaggio alla Juventus, uscita sconfitta dall'Olympiastadion di Berlino. NEYMAR: "COPPA PER SQUADRA E ALLENATORE" - A parlare anche la stella brasiliana: "La Juventus ha molta qualità è una grande squadra ed ha grandi giocatori. Noi abbiamo fatto il nostro gioco e i gol, e siamo molto felici. Questa coppa è per la squadra e l'allenatore, che lavora molto per noi". INIESTA: "ORGOGLIOSI DI QUESTO CLUB" - "Non ci sono parole. E' spettacolare tornare a vincere tutto in una sola stagione e farlo così davanti ad una grande squadra" - a dichiararlo Andres Iniesta ai media spagnoli - "Tutte le parole non bastano per dire quanto siamo felici e orgogliosi di questo club". Argomenti champions league barcellona fc juventus fc luis enrique luis suarez Leggi i commenti I commenti dei lettori 
BERLINO - Se questa è una rivincita. Lucho salta e ride, adesso sì che ride, la giacca svolazza nell'aria. La sua è una gioia snodabile. È un'esultanza da cartone animato per l'uomo a cui le stelle della squadra non parlano, non rispondono, qualche volta non obbediscono. Abbraccia Piquè, dà la mano a Ter Stegen, mentre Neymar piange, in ginocchio, una fascetta bianca tra i capelli con la scritta "Jesus", piange e prega, ringrazia, singhiozza. L'uomo che addirittura pareva in bilico a gennaio, sul filo, a un passo dall'addio, con il presente in sospeso e senza neppure un'ipotesi di futuro. Luis Enrique non ha mai perso la sua aria orgogliosa, dentro questo anno in cui diventa l'allenatore del Triplete, come Guardiola, sei anni dopo Guardiola e tre dopo il fuoco di Roma, dove evidentemente lo avevano abbrustolito, forse pure cotto, di certo non lo avevano bruciato. La storia si conosce. Arriva a Trigoria con il profilo giusto, l'emergente, il secchione tirato su alla scuola della Masia, scelto da Franco Baldini che s'era sentito dire di no da Villas-Boas, e cosa non meno importante arriva con la benedizione di Pep. Se ne va invece con i muscoli della faccia che non si sciolgono più, contratti sempre di più a ogni domenica che passa, con i nervi scoperti, fino all'ammissione finale, la resa al clima impazzito del calcio italiano. "Ho bisogno di un anno di riposo". [[ge:rep-locali:repubblica:116262024]] Ma un pensiero per Roma è arrivato nel cuore della festa. "Saluto un mio amico di Roma e tutti i romanisti che stasera saranno particolarmente contenti". Non per lui, non era questo che intendeva. E poi congela ogni discorso sul suo domani, in qualche modo legato anche alle elezioni presidenziali di casa Barcellona. "Stasera festeggio, al futuro penseremo dopo". Non è mai rimasto più di un anno nella stessa squadra. Non è tutto alle spalle, ma la squadra lo prende per le gambe e lo lancia in aria, com'era abituata a fare con Guardiola, fino a far diventare la scena una fotografia obbligatoria. Luis Enrique distende la mascella, quella mascella alla Capello, mentre Iniesta lo cerca e gli molla una pacca tra spalla e nuca. Ma le stelle che gli hanno fatto la guerra, rimangono distanti da lui. Abbraccia Allegri, che sorride, giustamente. Fa i complimenti a Lichsteiner. E' la prima volta che batte la Juve, lo fa nella serata in cui pesava di più. [[ge:rep-locali:repubblica:116259991]] Marcia davanti alla squadra verso la premiazione, dietro di lui ci sono Messi e Busquets che si parlano, ridono, le mani davanti alle labbra. C'è l'abbraccio anche a Platini, quasi dimentica di ritirare la medaglia. La vittoria scioglie. Già nella finale di Coppa del re, Luis Enrique s'era scoperto finalmente felice, a lanciare petali blaugrana ai bambini sul prato. La foto di una svolta, di un cambiamento compiuto, forse la fine di un tormento tenuto dentro troppo a lungo. Resta in ultima fila per la foto di rito, defilato, mescolato ai suoi collaboratori, ma sembra sereno, consapevole che si può vincere anche così, senza essere amici, con i conflitti dentro lo spogliatoio. Si chiama professionalità, e forse farcela in questo maniera vale finanche di più. Argomenti barcellona fc champions league luis enrique Leggi i commenti I commenti dei lettori 
