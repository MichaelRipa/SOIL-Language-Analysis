None Leggi i commenti I commenti dei lettori 
LONDRA – Un gol di Willian all’89’ consente al Chelsea di piegare (1-0) l’Everton e di mantenere inalterato (7 punti) il vantaggio sul Manchester City. Gli uomini di Pellegrini, vittoriosi per 1-4 sul campo dello Stoke si sono a lungo illusi. Poi, all’ultimo minuto, hanno avuto la notizia beffa da Stamford Bridge. CUADRADO GIOCA 70′, DECIDE WILLIAN – Per la squadra di Mourinho esordio dal 1′ per Cuadrado (in campo per 70′ prima di essere sostituito con Fabregas). Succede tutto nel finale a Londra: all’88’ il Chelsea resta in superiorita’ numerica per l’espulsione per somma di ammonizioni di Barry e immediatamente ne approfitta con Willian che centra l’angolino basso con un gran destro di controbalzo da fuori area. Il City, da parte sua, va avanti con Aguero, si fa raggiungere da Crouch, poi dilaga nella ripresa con Milner, ancora Aguero e Nasri per l’1-4 finale. MANCHESTER UNITED AL 3° POSTO – Torna in zona Champions, salendo in terza posizione, il Manchester United, che approfitta dello stop casalingo (0-0) del Southampton di Pelle’, incapace di sfruttare, nell’ultima mezz’ora, la superiorità numerica contro il West Ham. I red devils superano per 3-1 ad Old Trafford il Burnley grazie alla doppietta di Smalling ed al rigore trasformato nel finale da Van Persie. Ings aveva segnato il momentaneo pari per gli ospiti. Tra le altre gare della 25/a giornata, infine, pari con gol (1-1) tra Crystal Palace e Newcastle, mentre il West Bromwich ha battuto davanti ai propri tifosi lo Swansea per 2-0: reti nella ripresa di Brown e Berahino. Argomenti premier league chelsea fc Leggi i commenti I commenti dei lettori 
None Leggi i commenti I commenti dei lettori 
Tap, il governo prende tempo e annuncia: "Servono approfondimenti". Questo il senso del vertice con la Regione Puglia e gli altri enti interessati alla realizzazione del gasdotto. "La Presidenza del Consiglio, che si è riservata di decidere annunciando la necessità di ulteriori approfondimenti tecnico giuridici con i propri uffici legali". La Presidenza del Consiglio "ha preso atto della richiesta della Regione di assegnazione di un congruo termine per la valutazione di alternative di localizzazione con il coinvolgimento degli enti locali, riservandosi quindi di riferire nella prossima riunione, già convocata per mercoledì 18 febbraio, sulla possibilità di costituzione di un tavolo tecnico che possa analizzare le soluzioni alternative". La Presidenza del Consiglio dei ministri "ha chiesto anche a Tap - prosegue la nota - di valutare l'ipotesi di approdi alternativi, e la società si è riservata di riferire nel corso della prossima riunione". "Siamo soddisfatti - commenta Vendola nella nota - perché la Regione ha ribadito le ragioni della propria contrarietà al sito di Melendugno come approdo del gasdotto Tap, una contrarietà frutto di approfondite argomentazioni scientifiche, tecniche, ambientali, paesaggistiche e culturali. La Regione quindi si è dichiarata disponibile a cercare una intesa seria e credibile su possibili alternative di localizzazione al gasdotto. L'esito dell'incontro di questo pomeriggio ci fa ben sperare" 

Circa un centinaio di persone oggi pomeriggio hanno animato a Bologna la manifestazione per sostenere le politiche del governo greco di Alexis Tsipras e per dire "no" all'austerity. La manifestazione è cominciata alle 17, quando una quarantina di militanti de "L'altra Emilia-Romagna" si sono radunati sotto il Consolato greco in via Indipendenza per distribuire volantini a sostegno di Tsipras e per invitare i cittadini alla manifestazione di solidarietà con la Grecia in programma sabato a Roma. Gli attivisti hanno poi raggiunto i manifestanti delle sigle dello sciopero sociale davanti alla filiale della Deutsche Bank in via Marconi, che a loro volta dichiarano la loro "solidarietà al popolo greco" e "il sostegno alle politiche anti-austerity di Tsipras, sperando che l'Europa finisca per cedere alle sue richieste". Argomenti lista tsipras 
Via Roma, chiusa alle auto, ha trovato subito una degna sostituta come asse di attraversamento del centro: via Bogino. Una tranquilla strada secondaria che nel giro di quindici giorni, da quando a inizio mese è ripresa la sperimentazione dell'isola pedonale sulla "regina" delle vie, si è trasformata in una bretella fondamentale per tutti gli automobilisti che vogliono aggirare l'ostacolo e attraversare il centro da sud a nord. Un'ancora di salvezza scomoda e faticosa per gli automobilisti, un calvario per i residenti, che adesso devono fare i conti con una lunga e ininterrotta coda di auto che, appena il lungo "rosso" del semaforo lo consente, sfrecciano come in un rally su via Po, direzione Giardini Reali. "Da due settimane viviamo in un incubo, tra una fila continua di auto che, fino a via Pomba nelle ore di punta massima, aspettano il verde strombazzando e avvelenandoci con i loro scappamenti" dice Marziano Cavallina, uno dei residenti che ieri ha scritto a nome suo e dei vicini l'ennesima lettera di protesta ("Sarà almeno la decima, tutte senza risposta") all'assessore alla Viabilità, Claudio Lubatti. In effetti la situazione è sotto l'occhio di tutti. Le auto che svoltano da via Maria Vittoria, ultima barriera prima della via Roma pedonale, si incolonnano dietro il semaforo che sbarra la strada per via Po. Il rosso dura parecchio - del resto è pensato per una strada secondaria - e c'è tutto il tempo per creare un ingorgo. Il verde, d'altro canto, dura pochissimo, e per gli automobilisti è una corsa contro il tempo per svoltare su via Po, evitando anche gli ostinati passanti che arrivano da sotto i portici e che pretendono di attraversare anche col rosso. "Sono favorevole alle isole pedonali  -  chiarisce Cavallina  -  Ma la trasformazione di una strada tranquilla in una camere a gas mi sembra un problema serio, oltre che meritevole di una risposta ai cittadini da parte degli amministratori". I residenti protestano anche nella stessa via Roma, che ieri sera appariva un deserto se confrontata alla sua nuova "bretella" di via Bogino. "Passate le feste natalizie, l'isola pedonale è vuota" fa notare Giovanni Rastrelli, lo stesso che a dicembre aveva denunciato di non poter far ritorno in auto a casa, all'angolo con via Monte di Pietà, se non "al prezzo di violazioni al codice della strada, tra svolte e sensi di marcia vietati nelle strade laterali". "Da allora non è successo nulla  -  precisa  -  L'assessore Lubatti mi aveva promesso un incontro. Ma sono ancora qui che aspetto". 
