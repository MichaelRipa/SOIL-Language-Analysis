ROMA – Pescara ai play-off, Vicenza e Bologna in semifinale, Cittadella in Lega Pro e Entella e Modena al play-out. Sono questi i verdetti dell’ultima giornata di serie B. Il Pescara conquista in extremis l’ultimo posto utile per continuare a sperare nella promozione travolgendo per 3-0, nello scontro diretto, il Livorno. Vicenza e Bologna conservano, rispettivamente, il 3° e il 4° posto superando Frosinone (2-1) e Lanciano (1-0). Lo Spezia chiude 5° piegando per 1-0 il Bari mentre 6° finisce il Perugia che, passando per 0-2 a Cittadella, condanna i veneti al ritorno in terza serie dopo 7 anni. L’Avellino scivola, invece, all’8° posto per colpa della sconfitta per 3-2 a Brescia. In coda vanno al play-out Entella e Modena a cui non bastano i pareggi esterni con Crotone (0-0) e Latina (1-1) per evitare il prolungamento di stagione. Si salvano, invece, la Pro Vercelli, malgrado la sconfitta (2-1) a Trapani, il Catania, che pareggia 0-0 a Carpi, e la Ternana che batte 2-0 il già retrocesso Varese. Martedì prossimo via al turno preliminare dei play-off, in gara unica, con questi accoppiamenti: Perugia-Pescara (ore 18.30) e Spezia-Avellino (ore 21). PESCARA-LIVORNO 3-0 L’avvento di Oddo rivitalizza il Pescara che travolge il Livorno estromettendolo dalla corsa alla serie A. Gli abruzzesi partono determinati e dopo aver sfiorato in due circostanze il bersaglio con Pasquato, passano (30’): lo stesso Pasquato innesca in area sulla sinistra Melchiorri che evita Ceccherini e con un bel destro sul secondo palo scavalca Cipriani. Il Livorno manca il pari con Emerson su punizione e con Galabinov a porta vuota e, allora, il Pescara chiude i conti. Decisivo è Bjarnason che realizza una doppietta: al 52’ raddoppia con un tocco in scivolata su cross dalla sinistra di Melchiorri e in pieno recupero (92’) triplica in contropiede con un bel destro a giro sul secondo palo. VICENZA-FROSINONE 2-1 Con un finale al cardiopalmo, il Vicenza supera in extremis il Frosinone e conserva con le unghie il 3° posto. Se si eccettua un tiro di Frara di poco oltre la traversa, si gioca a una porta sola al Menti. Il Vicenza domina ma non è fortunato: prima colpisce per due volte il palo (Gentile e Cocco) poi sciupa palle-gol in serie con lo stesso Cocco e con Moretti, Gentile, Ragusa e Cinelli. Il Frosinone, sornione, si difende e alla prima occasione della ripresa, al 65’, passa in contropiede con un gran sinistro sotto l’incrocio di Ciofani. Il Vicenza si rimbocca le maniche e nel finale, nel giro di soli 2’, ribalta il risultato: all’82’ è Cocco a siglare l’1-1 con un bel destro a fil di palo al termine di una bella azione personale. Quindi, all’84’, è il subentrato Di Gennaro a segnare il gol-vittoria con un colpo di testa da due passi su cross al volo dalla destra di Ragusa. BOLOGNA-VIRTUS LANCIANO 1-0 Il Bologna piega con il minimo sforzo il Lanciano e approda direttamente alle semifinali play-off. I felsinei sbloccano il risultato dopo appena 17’: Mbaye raccoglie una corta respinta della difesa rossonera e, complice una deviazione decisiva di Vastola, infila l’angolo opposto con un gran destro in diagonale da 28 mt. I padroni di casa insistono e sfiorano il raddoppio con Sansone che si vede respingere sulla linea da Ferrario la palla del 2-0. Col passare dei minuti i rossoblu si limitano a controllare e, al 92’, rischiano di farsi raggiungere: ci vuole un pronto intervento di Da Costa per impedire a De Silvestro di realizzare il possibile 1-1. SPEZIA-BARI 1-0 Lo Spezia supera il Bari e conserva il 5° posto. E’ una sconfitta dal sapore beffardo per i pugliesi che per un’ora dominano un avversario non in giornata. Gli uomini di Nicola per tre volte si vedono negare dai legni il gol. Donati colpisce una traversa, Bellomo e Schiattarella il palo. Il Bari insiste ma ancora una volta è tradito da Bellomo che sciupa altre tre buone occasioni per sbloccare il risultato. Lo Spezia replica solo con Nenè che, però, alla terza occasione non sbaglia (62’): irrompe su un cross dalla destra di De Las Cuevas e con un tocco di sinistro al volo da pochi passi insacca. Il Bari manca ancora il pari con Bellomo e finisce per innervosirsi. A farne le spese è Contini che si fa espellere per somma di ammonizioni all’85’. Giallo all’ultimo secondo (93’): gli ospiti trovano l’1-1 con De Luca ma il gol è annullato per millimetrico fuorigioco. CITTADELLA-PERUGIA 0-2 Il Cittadella s’inchina al Perugia e saluta, dopo 7 anni, la serie B. Obbligati a vincere, i veneti partono forte ma mancano il vantaggio con Gerardi e Pellizzer. Nella ripresa vengono fuori gli ospiti che, dopo un’occasione fallita da Fossati, passano 58’ con un forte sinistro su punizione di Fabinho. Il Cittadella manca il pari per due volte con Sgrigna e finisce per incassare (88’) anche lo 0-2, realizzato da Parigini in contropiede. A fine partita Foscarini ha annunciato l'addio, dopo 10 anni, alla panchina del Cittadella. BRESCIA-AVELLINO 3-2 L’Avellino si fa sorprendere dal già retrocesso Brescia e chiude all’8° posto. I lombardi passano al 20’: Sestu lancia in area sulla sinistra Corvia che evita Vergara e batte Bavena con un preciso destro sul palo più lontano. Passa 1’ e l’Avellino pareggia: su un cross dalla destra di Fabbro, alzato di testa da Gargiulo, Comi si coordina alla perfezione e con una gran rovesciata supera Arcari. Il Brescia non ci sta e, al 45’, torna avanti con un preciso destro a giro dal limite di Da Silva. L’Avellino si riversa in avanti, si vede annullare il gol del 2-2 di Comi per dubbio fuorigioco e al 55’ subisce in contropiede il 3-1: il gol porta la firma di Sestu, lanciato solo davanti alla porta da Scaglia. L’Avellino non ci sta ma riesce solo ad accorciare le distanze (78’) con un colpo di testa di Comi su cross dalla sinistra di Sbaffo. CROTONE-VIRTUS ENTELLA 0-0 L’Entella non va oltre lo 0-0 a Crotone ed è condannato a disputare il play-out. Gara equilibrata allo Scida. I liguri vanno vicini al bersaglio soprattutto con Costa Ferreira (tiro salvato sulla linea a porta vuota da Modesto) e Mazzarani, i calabresi legittimano il pareggio sfiorando il gol con Stoian e con Ciano su punizione. LATINA-MODENA 1-1 Il Latina ferma il Modena e condanna gli emiliani al play-out con l’Entella. Costretti a vincere, i canarini partono forte e, dopo un’occasione mancata da Fedato, passano (20’) con Granoche che riprende da pochi passi un tiro di Garritano respinto sulla linea da Alhassan. Il Latina si sveglia e al 29’ pareggia con Viviani che trasforma un rigore concesso dall’arbitro Nasca per un ingenuo fallo di mano in area di Schiavone. La replica del Modena è poco lucida e per i laziali diventa un gioco da ragazzi controllare il risultato. La migliore occasione per vincere finiscono per averla i padroni di casa che sfiorano in contropiede il 2-1 con Crimi. TRAPANI-PRO VERCELLI 2-1 La Pro Vercelli cade a Trapani ma grazie ai risultati dagli altri campi si salva. La gara si sblocca dopo appena 4’: Nadarevic lancia in area Curiale che con un destro sottomisura batte Russo. La Pro manca il pari con Musacci e al 49’ incassa il 2-0 da Caldara che gira in rete di testa un angolo dalla destra di Falco. La Pro tira fuori l’orgoglio e riesce, quantomeno, a accorciare le distanze (70’) con Beretta che riprende una corta respinta di Gomis su tiro di Sprocati. CARPI-CATANIA 0-0 Il Catania centra l’obiettivo salvezza cogliendo un prezioso punto a Carpi. Gara con pochissime emozioni al Cabassi, tutte racchiuse nel primo tempo. Gli etnei attaccano con un pizzico di convinzione in più ma dopo una palla-gol sciupata da Maniero si vedono negare dal palo, colpito da due passi da Ceccarelli, il possibile vantaggio. Nella ripresa i ritmi calano e le due squadre finiscono per calarsi nel clima di festa che ha consentito, a fine partita, agli emiliani di alzare al cielo la coppa Ali della Vittoria. TERNANA-VARESE 2-0 Con un gol per tempo, la Ternana liquida il Varese e centra l’obiettivo salvezza. Gara a senso unico fin dalle prime battute al Liberati. Gli umbri spingono a testa bassa e, dopo aver sfiorato il vantaggio con Eramo, Gavazzi e Avenatti passano (37’) grazie a Nicolas Viola che trasforma un rigore concesso dall’arbitro Merchiori per un fallo di La Gorga su Ceravolo. Nella ripresa i rossoverdi insistono e, dopo una palla-gol mancata da Popescu, chiudono i conti (88’) con una mezza girata volante di sinistro di Bojinov su cross di Avenatti. Argomenti serie b Leggi i commenti I commenti dei lettori 
None Leggi i commenti I commenti dei lettori 
Il presidente della Regione Sicilia, Rosario Crocetta, è stato contestato, a Gela (sua città natale, dove è stato sindaco), durante un comizio in piazza Umberto, assieme al senatore del Pd Giuseppe Lumia, per le elezioni comunali del 31 maggio, alle quali partecipa con una propria lista, "Il Megafono", a sostegno del sindaco uscente, Angelo Fasulo (Pd). Un gruppo di dissidenti lo ha fischiato a lungo nel tentativo di impedirgli di parlare. Lo hanno accusato di non avere fatto nulla per Gela (nè lavoro, nè sviluppo, nè libero consorzio di Comuni) e di avere piuttosto favorito la chiusura della Raffineria. Ma Crocetta è andato avanti incurante della contestazione. Lo stesso è accaduto con gli altri oratori.L'entourage del governatore avrebbe identificato gli autori della contestazione che sarebbe stata organizzata da candidati di una o più liste concorrenti. Argomenti gela lumia comizio contestazioni rosario crocetta 
None Leggi i commenti I commenti dei lettori 
Finisce come da pronostico all'Unipol Arena: Milano batte anche a domicilio la Virtus Bologna - risultato finale 65-92 - segna 3-0 sul tabellino e pensa già alle semifinali di playoff. Gli uomini di Giorgio Valli escono comunque a testa altra, tra gli applausi dei tifosi per una stagione straordinaria e per certi versi inaspettata all'inizio dell'anno. E' la prima sconfitta in casa del 2015 per le Vu Nere, che in questa stagione hanno difeso il fortino di Casalecchio a spada tratta, e che vanno in ferie con l'ottavo posto in tasca. Lo ammette a fine partita lo stesso Valli: "Noi eravamo gli inaspettati al ballo delle ultime otto, e i ragazzi sono stati super. Abbiao scommesso su di loro, e hanno ripagato questa platea. Con Milano c'era troppa differenza tecnica e fisica, eravamo in sofferenza di energia, ma questo è un merito in più per i ragazzi. Abbiamo fatto esperienza, l'anno prossimo andrà ancora meglio". Argomenti virtus bologna 
ROMA - L'Olimpia Milano è la prima semifinalista dei play-off scudetto di Serie A di pallacanestro. I biancorossi, campioni in carica, hanno chiuso sul 3-0 la serie del quarto di finale con la Granarolo Bologna, sfruttando subito il doppio match ball alla Unipol Arena, sbancata con il punteggio di 92-65. Il Banco di Sardegna Sassari sfrutta invece gara 3 per imporsi 103-78 sulla Dolomiti Energia Trento e portarsi sul 2-1 nella serie, che promuoverà chi contenderà l'accesso alla finale scudetto proprio all’EA7. Sabato sera (ore 20.45) i playoff proseguono con il terzo confronto tra Acqua Vitasnella Cantù e Umana Venezia (0-2) e fra Enel Brindisi e Grissin Bon Reggio Emilia (1-1). [[ge:rep-locali:repubblica:115071625]] BOLOGNA REGGE UN QUARTO CONTRO MILAN?O – Sotto nella serie 2-0, alla Granarolo non è riuscita l’impresa di vincere a portare Milano a gara-4 ed esce così dai playoff, dove era tornata dopo tre anni. Troppo forti i campioni d’Italia per la Virtus, i cui giocatori alla fine hanno salutato i tifosi accolti dal coro ‘Grazie ragazzi’ per una stagione iniziata in salita e con la penalizzazione e invece ricca di soddisfazioni. La partita, non bella e spigolosa, ha visto l’Olimpia sempre avanti, Bologna infatti è riuscita solo ad impattare sul 7-7, poi ha cominciato a subire: nel primo quarto senza mai andare sotto in doppia cifra (16-22), poi è franata. Nel secondo periodo l’Emporio Armani ha cominciato a spingere sull’acceleratore: 31-44, poi un parziale di 7-0 di Bologna per chiudere all’intervallo sul 38-46. Nel terzo quarto è emerso il divario (e la lunga panchina di coach Banchi)?: in 10′ Milano ha siglato un parziale di 27-11 (tutto di Gentile, Hackett e Samuels) per il +20 (73-53). Partita finita, e utile solo per le statistiche l’ultimo quarto. GENTILE TOP SCORER, SEI UOMINI OLIMPIA IN DOPPIA CIFRA – Milano, che si può permettere il lusso di schierare un ex Nba come Brooks solo 17′, ha disposto di una Virtus ormai stanca e che ha subito la fisicità degli ospiti che hanno sfoggiato un eloquente 28/45 da due. Nell’EA7 hanno segnato tutti, perché Banchi ha ruotato molto (oltre ai 12 di Brooks, 10 di Ragland e Kleiza), con Gentile top scorer di serata (18) mentre Hackett (2/3) ha arrotondato con i liberi (7/8). Bologna ha avuto un bell’inizio da Hazell che poi si è spento, mentre gli acciaccati Gaddy e soprattutto Fontecchio (5/12) hanno cercato invano di arginare, con White che si è procurato liberi ma ha dovuto subire a rimbalzo e Ray buono al tiro (6/9) ma a gara compromessa. [[ge:rep-locali:repubblica:115064438]] SASSARI DOMINA TRENTO: 23 PUNTI SOSA E 21 DI KADJI – Altrettanto a senso unico il terzo atto tra Dinamo Banco di Sardegna e Dolomiti Energia Trento, con un eloquente 103-78 per i padroni di casa, in grado di ribaltare dunque la situazione nella serie dopo la sconfitta d’esordio. Sassari parte lanciata e va avanti sino all’8-2, ma la matricola non si scompone e resta in scia. La frazione resta in bilico fino in fondo, quando la squadra di Sacchetti piazza un break improvviso e chiude sul 28-18. Sassari trova la chimica giusta: difesa, circolazione e buone variazioni rispetto ai soliti temi d’attacco permettono ai padroni di casa di volare sino a + 20 in pochissimi minuti (42-22). Poi il Banco gestisce senza consentire ai ragazzi di Buscaglia di tornare in partita (55-33 all’intervallo lungo). Dopo la pausa la Dolomiti Energia prova a rientrare, aumenta la pressione e trova più precisione al tiro. Sassari è poco lucida, anziché controllare affretta qualche scelta offensiva e si lascia rosicchiare 8 punti. Si va all’ultima pausa sul 73-59. Trento non ha neanche il tempo di sperare in una clamorosa rimonta che Sassari piazza un parziale di 8-0 e torna a +22: 81-59 al 33′. La partita finisce praticamente lì, Sassari domina in difesa, non sbaglia più in attacco (Sosa top scorer con 23 punti, 21 per Kadji) e archivia il match con facilità inattesa. [[ge:rep-locali:repubblica:115071624]] BOLOGNA – MILANO 65 – 92 (18-24, 38-46, 53-73) Bologna: White 9, Cuccarolo , Gaddy 8, Imbrò, Fontecchio 14, Mazzola, Oxilia 3, Benetti, Vercellino, Hazell 8, Ray 17, Reddic 6. All.: Valli. Milano: Ragland 10, Brooks 12, Gentile 18, Gigli ne, Cerella 5, Melli 6, Kleiza 10, Elegar 8, Hackett 11, Samuels 10, Tabu 2, Moss. All.: Banchi. Arbitri: Lamonica, Di Francesco, Chiari. Note - Tiri liberi: Bologna 16/19, Milano 21/27. Tiri da tre punti: Bologna 7/29, Milano 5/14. Rimbalzi: Bologna 28, Milano 41. Nessuno uscito per cinque falli. Spettatori 6.720. SASSARI – TRENTO 103-78 (28-18, 55-33, 73-59) Sassari: Logan 6, Sosa 23, Formenti 5, Sanders 9, Devecchi, Lawal 8, Chessa, Dyson 4, Sacchetti 9, Vanuzzo ne, Brooks 18, Kadji 21. All. Sacchetti. Trento: Mitchell 12, Sanders 11, Pascolo 12, Grant, Forray 8, Flaccadori 5, Owens 12, Baldi Rossi 15, Armwood ne, Spanghero 3. All. Buscaglia. Arbitri: Mattioli, Sardella, Weidmann. Note - tiri da due: Sassari 25/33, Trento 22/37- tiri da tre: Sassari 11/33, Trento 7/31- totale tiri: Sassari 36/66, Trento 29/68 – tiri liberi Sassari 20/22, Trento 13/13 – rimbalzi: Sassari32, Trento 35. Spettatori: 4123. Argomenti basket basket serie a basket play off 2015 olimpia milano virtus bologna sassari basket trento basket Leggi i commenti I commenti dei lettori 
"Lotterò fino alla fine contro questo grandissimo, fottutissimo errore Giudiziario". Sono le parole che Massimo Bossetti ha scritto in una lettera ai suoi legali mostrata in onda durante trasmissione Quarto Grado su Rete 4. L'uomo, in carcere per l'omicidio di Yara Gambirasio , nella lettera del 26 aprile scorso ringrazia gli avvocati. "Credetemi - scrive - state facendo un magnifico lavoro di squadra da parte mia e sono sicuro che prima o poi riuscite a ottenere una valida risposta e per mettere fine una volta per tutte su questa mia dannata detenzione". "Credetemi - sottolinea ancora - non so chi fosse Yara, non ho mai conosciuto Yara e non riesco a darvi una spiegazione perché io mi trovo in questo schifo, ma una cosa voglio farvi capire e lo griderò sempre da queste fottutissime sbarre e mura, che mi circondano, io in tutto questo non c'entro assolutamente niente, io sono del tutto estraneo a questo maledettissimo omicidio, io non avrei mai potuto commettere una cosa così talmente atroce, infamante nei miei confronti". "Anch'io - conclude il muratore - chiedo giustizia come i genitori della povera Yara e dunque non è giusto pagare per qualcuno che in verità ha commesso questo tragico delitto, facendola franca". Bossetti che sosterrà il processo in Corte d'assise il prossimo 3 luglio. Argomenti caso yara yara yara gambirasio massimo bossetti 
None Leggi i commenti I commenti dei lettori 
L'Entella pareggia 0-0 a Crotone e va al playout col Modena. Lo Spezia batte il Bari 1-0 chiude al quinto posto e ai playoff se la vedrà con l'Avellino Argomenti spezia calcio serie b virtus entella 
La Manital Torino batte Brescia anche in gara-3, si porta sul 2-1 e adesso pregusta il momento del match point: domenica sera, palla a due alle 18, i torinesi hanno la chance di chiudere la sfida di semifinale e di approdare nella finale che vale la promozione in serie A. Venerdì sera al PalaRuffini è finita 89-68 e il mattatore, anche stavolta, è Stefano Mancinelli, autore di una prestazione super soprattutto nei momenti caldi della sfida. L’ex capitano della Nazionale chiude a quota 19 punti con 6 rimbalzi e 4 assist; stesso bottino per Lewis che però ha sbagliato molto (5/14 dal campo), mentre Giachetti (18) ha giocato un primo tempo “normale” ma una ripresa super. Non c’è Guido Rosselli, nel quintetto base: il capitano, in recupero dal problema muscolare al polpaccio, parte dalla panchina. Avvio teso e nervoso ricco di errori: il primo canestro è firmato da Mancinelli dopo oltre due minuti di gioco. E’ proprio l’ex capitano della Nazionale a rompere il ghiaccio: 5-0 dopo 4’. Mancinelli segna 9 punti dei primi 13 di Torino che al 6’ è sul +9 (13-4). Quattro punti in dieci secondi di Brownlee riportano sotto Brescia (14-8 all’8’). Un tap in di Benevelli riduce lo strappo iniziale: 16-13 e partita riaperta al 9’. Prima del primo riposo, però, arriva anche la tripla di Lewis che riallunga a +5, 20-15. In avvio di ripresa tanto Cittadini quanto Benevelli hanno già due falli: il risultato è che la difesa si fa meno aggressiva e Mancinelli torna a colpire con puntualità tanto che al 14’, sul 26-21, i punti segnati sono già 13. Coach Bechi alterna i suoi piccoli, concede ampio minutaggio a Gergati e Viglianisi, mentre Rosselli non mette piede in campo per tutto il primo tempo. Il risultato è che Brescia si copre di falli e la Manital allunga dalla lunetta grazie a Miller e Fantoni: 36-27 al 17’. E quando si sveglia anche Giachetti Torino vola via: 43-31 al riposo lungo. In avvio di terzo quarto coach Bechi presenta Rosselli in quello che è il quintetto base con l’obiettivo di chiuderla subito. La schiacciata di Lewis al 25’ fa la differenza: il tabellone segna 53-36 e per Torino è il massimo vantaggio di +17. Quando Bechi toglie Rosselli è il 27’ e la Manital è già a +23 sul 60-37; Brescia tenta di ridurre il margine ma stavolta il miracolo lombardo di gara-1 non si ripete: l’ultimo riposo vede i gialloblù sul +24 (69-45), Torino può così gestire il vantaggio e si ritrova adesso ad un passo dalla finale Argomenti basket manital brescia 
