MILANO – L’Inter non va oltre l’1-1 con il Cesena e manca la ghiotta occasione di accorciare le distanze dall’Europa League. Un punto, però, più che meritato da parte dei romagnoli che, con una prova mai rinunciataria hanno dimostrato di essere in ripresa sfiorando anche la vittoria. La zona salvezza resta lontana 4 punti per la squadra di Di Carlo ma se continuerà a giocare con questo atteggiamento potrà sicuramente giocarsi fino in fondo le proprie carte. UN’INTER POCO CONCRETA – L’Inter può solo rimproverarsi di non aver sfruttato la gran mole di lavoro prodotta. Ha spesso guadagnato il fondo grazie al buon lavoro degli esterni ma solo una volta, con Palacio, è riuscita a colpire. Non si può certo dire che abbia giocato male. Ma le è mancata la giusta intensità per mettere sotto un Cesena ottimamente organizzato. La squadra è andata avanti a strappi. E in gare difficili come questa non basta per cogliere l’intera posta. MANCINI RILANCIA ANDREOLLI E DODO’ – Costretto a rinunciare a Juan Jesus, squalificato, Mancini ha inserito Andreolli al centro della difesa dando una nuova chance a Dodò sulla sinistra con D’Ambrosio dirottato a destra. A centrocampo ha preferito Kuzmanovic a Brozovic mentre in attacco ha confermato Palacio accanto a Icardi con Shaqiri a fare il trequartista. Sul fronte opposto Di Carlo, perso per infortunio Lucchini, ha piazzato il rientrante Capelli al centro della difesa promuovendo nel ruolo di trequartista Carbonero al posto di Brienza, non al meglio. SHAQIRI VA KO, LA LUCE SI SPEGNE – Le buone intenzioni dell’Inter per mezz’ora hanno puntualmente sbattuto sul muro eretto dai bianconeri. I cross dalle fasce di d’Ambrosio e Dodò sono stati quasi tutti calamitati da un attento Krajnc che, assieme a Capelli, ha annullato Palacio e Icardi. Come se non bastasse, al 20’ Mancini ha perso la fantasia di Shaqiri (problema al flessore della coscia sinistra) ed è stato costretto a inserire Kovacic. [[ge:rep-locali:repubblica:109598939]] DEFREL GELA IL MEAZZA – L’Inter ha perso la quadratura del cerchio e, al 30’, al primo vero affondo degli ospiti, è stata infilata: Carbonero ha trovato il corridoio giusto per innescare Defrel che dopo aver beffato in velocità Andreolli e Ranocchia ha anticipato con un morbido pallonetto anche Handanovic in uscita. La formazione nerazzurra ha reagito con rabbia ma non è andata oltre tre conclusioni imprecise di Guarin che non ha mai inquadrato lo specchio della porta difesa da Leali. MANCINI VARA IL 4-2-3-1 E PALACIO FA 1-1 – Mancini ha tentato il tutto per tutto varando il 4-2-3-1 con Podolski al posto di Kuzmanovic e l’Inter ha immediatamente pareggiato in avvio di ripresa (48′): Icardi dalla destra ha servito sul primo palo Palacio che, anticipando Perico, ha infilato l’1-1. Chi pensava di assistere, a quel punto, ad un assolo nerazzurro è rimasto deluso. Perché il Cesena non si è affatto spaventato e, continuando a pungere di rimessa, ha risposto colpo su colpo ai più blasonati rivali. PALO DI PODOLSKI, RIGORE NEGATO AL CESENA – E se da un lato Leali ha tremato su un sinistro da fuori di Podolski che ha centrato il palo interno, dall’altra Handanovic ha dovuto fare gli straordinari per arginare uno scatenato Defrel, lanciato solo verso la porta. Spesso in difficoltà sulle ripartenze bianconere, l’Inter al 56’ è stata anche salvata da Gervasoni che preferito sorvolare su un netto fallo in area di Ranocchia su Carbonero che meritava l’assegnazione del rigore. INTER TRADITA DA ICARDI – I nerazzurri hanno ringraziato ma non hanno avuto la forza per cambiar passo e far loro definitivamente la partita. A tradirli in particolare, sono state la scarsa ispirazione di Icardi, che ha mancato due buone occasioni (sinistro a lato su assist di Palacio e colpo di testa alto su cross di Guarin), e la poca precisione di un volenteroso Podolski. IL CESENA SFIORA IL COLPACCIO – Di Carlo non si è mai accontentato e nel finale, inserendo Rodriguez per Djuric, ha pure sfiorato il colpaccio: bene è andata all’Inter che lo spagnolo, all’89’, non abbia trovato l’impatto col pallone da due passi su centro di Defrel. Altrimenti i nerazzurri avrebbero vissuto un’altra notte da incubo. Di certo non l’ideale per preparare l’attesa rimonta in Europa League contro il Wolfsburg. INTER-CESENA 1-1 (0-1) Inter (4-3-3): Handanovic 6.5; D’Ambrosio 6.5, Ranocchia 5.5, Andreolli 5, Dodò 6 (17′ st Santon 5.5); Guarin 6, Medel 6, Kuzmanovic 6 (1′ st Podolski 6); Shaqiri sv (24′ pt Kovacic 6), Icardi 6, Palacio 6.5 (30 Carrizo, 46 Berni, 14 Campagnaro, 20 Obi, 21 Santon, 26 Felipe, 28 Puscas, 77 Brozovic, 88 Hernanes). All.: Mancini. Cesena (4-3-1-2): Leali 6; Perico 5.5, Capelli 6.5, Krainc 7, Magnusson 6.5; Giorgi 6.5, Mudingayi 6 (35′ st Cascione sv), De Feudis 6 (28′ st Pulzetti 6); Carbonero 6.5; Defrel 7, Djuric 5.5 (35′ st Rodriguez sv) (30 Agliardi, 81 Bressan, 2 Nica, 11 Brienza, 14 Volta, 19 Succi, 28 Gaiola, 32 Moncini). All.: Di Carlo. Arbitro : Gervasoni di Mantova 5. Reti : 30′ pt Defrel, 3′ st Palacio. Recupero : 1′ e 3′. Angoli : 7 a 2 per l’Inter. Ammoniti : 26′ pt Defrel, 46′ pt Ranocchia, per gioco non regolamentare. Spettatori : 28.549. Argomenti inter cesena calcio serie a Leggi i commenti I commenti dei lettori 
TEL AVIV - In tutta la campagna elettorale il premier israeliano Benjamin Netanyahu si era astenuto dal partecipare a eventi pubblici. Ma ora, con il il Likud in calo nei sondaggi, si è visto costretto ad organizzare una serie di comizi. "Vinceremo le elezioni con il nostro cuore e la nostra fede", ha detto in piazza Rabin di Tel Aviv a una grande manifestazione nazionalista dove è stato accolto al grido di "Bibi, re d'Israele". Assieme a Netanyahu, si sono avvicendati sul palco altri leader di partiti di destra, fra cui Naftali Bennett (Focolare ebraico) e Eli Yishay (Yahad, ex Shas). Gli oratori hanno fatto a gara nell'enunciare professioni di fedeltà alla Terra d'Israele, al popolo d'Israele, alla Torah di Israele e non hanno lesinato critiche ai rivali politici di Campo Sionista, Isaac Herzog e Tzipi Livni , dati in testa dai sondaggi. Bennett, in particolare, ha accusato il leader avversario Herzog - fra le urla di sdegno del pubblico - di essersi detto pronto ad accettare la spartizione di Gerusalemme affinché essa sia capitale sia di Israele che della Palestina. "Heide, Bibi (Forza, Bibi)", ha scandito il pubblico, 100mila persone secondo gli organizzatori e 30mila secondo la polizia. Di fronte a una folla composta in prevalenza da religiosi, Netanyahu - che parlava da dietro a uno schermo di vetro anti-proiettile, nel luogo dove nel 1995 Yitzhak Rabin fu ucciso da un attentatore - ha molto insistito sull'attaccamento del suo partito ai valori e alle tradizioni della religione ebraica. Ha insistito sulla sua vocazione storica "a difendere la terra d'Israele e Gerusalemme". Rivolgendosi polemicamente ai finanziamenti stranieri che, a suo parere, si sono copiosamente riversati sui partiti del centro sinistra, Netanyahu ha esclamato: "Non saranno i soldi a vincere queste elezioni, bensì il nostro cuore, la nostra fede". Ma negli ultimi giorni ex capi dei servizi, ex generali, ex comandanti dell'aviazione, sono scesi in campo per ridimensionare l'immagine di Netanyahu unico garante della sicurezza di Israele. I sondaggi danno al momento in vantaggio l'Unione Sionista - guidata da Isaac Herzog - cioè i laburisti che hanno cambiato nome con l'aggiunta di Tzipi Livni. Dovrebbero ottenere 26 dei 120 seggi della Knesset. Servirà però un accordo di coalizione per governare, e per Herzog sarà più difficile trovare i numeri necessari. Il principale problema è la Lista Araba Unita, che riunisce i tre partiti arabo israeliani, e secondo le previsioni potrebbe ottenere 13 seggi. Ma finora gli arabi non sono mai voluti entrare al governo e hanno ribadito di non volerlo fare fino a quando la Cisgiordania sarà occupata. Alleati naturali di Unione Sionista appaiono il partito di sinistra Meretz e quello di centro Yesh Atid dell'ex ministro dell'Economia Yair Lapid , ma probabilmente non saranno sufficienti a raggiungere la maggioranza. A Netanyahu potrebbe invece riuscire più facile formare un'alleanza di governo con il partito Focolare Ebraico vicino ai coloni, l'Yisrael Beitenou del ministro degli Esteri Avigdor Lieberman , gli ultraortodossi dello Shas e forse anche il nuovo partito di centro destra Kulanu del suo ex ministro delle comunicazioni Moshe Kahlon . La partita dunque è ancora aperta. Argomenti israele elezioni israele benjamin netanyahu isaac herzog 
ROMA - Il Real Madrid chiude una settimana da incubo conquistando tre punti che tengono vivo il Clasico della prossima settimana. I Blancos, dopo i ko di Bilbao e interno (indolore, qualificazione centrata) in Champions contro lo Schalke, scacciano le contestazioni dei tifosi contro Ancelotti battendo il Levante 2-0. E' bastata una doppietta nel primo tempo di uno dei giocatori più discussi, il gallese Bale, a segno al 18' e al 40'. Con questa vittoria i madrileni tornano a -1 dal Barcellona. E alla prossima c'è la madre di tutte le partite, il Clasico contro i blaugrana. RISULTATI 27^ GIORNATA VENERDI' Valencia       - Deportivo La Coruna        2-0 SABATO Espanyol       - Atletico Madrid            0-0 Eibar          - Barcellona                 0-2 Rayo Vallecano - Granada                    3-1 Celta Vigo     - Athletic Bilbao            1-2 DOMENICA Almeria        - Villarreal                 0-0 Malaga         - Cordoba                    2-0 Siviglia       - Elche                      3-0 Real Madrid    - Levante                    2-0 LUNEDI' Getafe         - Real Sociedad             ore 20.45 Argomenti liga calcio spagnolo real madrid Leggi i commenti I commenti dei lettori 
MILANO – “Il 3° posto? A questo punto mi pare davvero difficile da raggiungere”. Roberto Mancini è deluso dall’1-1 con il Cesena e abbandona definitivamente anche gli ultimi sogni di Champions. “Se avessimo vinto andavamo a 39 punti e tutto, in 11 partite, poteva essere possibile. Così, invece, è durissima. Comunque il Cesena comunque non ha rubato nulla: complimenti a Di Carlo e ai suoi uomini”. BUTTATO UN TEMPO E POI TROPPA FOGA – Il tecnico nerazzurro ha soprattutto il rimpianto di aver regalato un tempo agli avversari: “Il primo tempo l’abbiamo giocato molto sotto tono e il Cesena e’ stato bravo a metterci in difficolta’, anche perche’ loro correvano molto piu’ di noi. Il secondo tempo abbiamo subito pareggiato; poi abbiamo tentato di vincere ma l’abbiamo fatto con troppa foga. Non penso che oggi abbiamo giocato una gran partita”. [[ge:rep-locali:repubblica:109598939]] DOBBIAMO ANCORA CRESCERE – Mancini, comunque, non butta tutto: “Stiamo crescendo ma dobbiamo lavorare per migliorare alcune cose. Il gruppo e’ molto unito e lavora con grande abnegazione. Io sono un po’ troppo ottimista di natura e pensavo che ci volesse meno tempo per completare la nostra crescita. Sono dispiaciuto e capisco i tifosi. Facciamo ancora troppi errori, alcuni dei quali grossolani. In Europa League, giocando senza macchie, avremmo potuto agilmente pareggiare. A certi livelli non puoi commettere certe sbavature perche’ gli avversari ti castigano sempre”. RANOCCHIA: PUNTIAMO ANCORA AL 3° POSTO – Andrea Ranocchia è arrabbiato ma, al contrario di Mancini, resta ottimista: “Il risultato di questa sera e’ un vero peccato perche’ non riusciamo ad accorciare la classifica. Comunque ci sono ancora 10 partite e noi puntiamo sempre al 3° posto. Col Cesena non siamo riusciti a buttarla dentro, nonostante le numerose occasioni create; mentre in difesa al primo errore commesso abbiamo subito gol. Adesso ci rituffiamo con la mente in Europa League dove ci attende una battaglia da affrontare. Per noi dovra’ essere assolutamente la partita della vita”. Argomenti inter serie a roberto mancini Leggi i commenti I commenti dei lettori 
None Leggi i commenti I commenti dei lettori 
MILANO – “E’ un pari che vale come una vittoria”. Mimmo Di Carlo è davvero soddisfatto della prova del suo Cesena al Meazza contro l’Inter : “Abbiamo giocato con coraggio e cuore. Siamo andati a San Siro e abbiamo rischiato di vincerla la partita. Il Cesena e’ questo, i ragazzi ci mettono l’anima. Abbiamo limiti ma sopperiamo con l’organizzazione di gioco e riusciamo a far male agli avversari”. SU CARBONERO RIGORE NETTO – Il tecnico bianconero ha un solo rimpianto. “Mi aspettavo la reazione dell’Inter nella ripresa ma speravo di non prendere gol subito. Li’ e’ cambiata la partita. Ci teniamo stretto il punto. Il rigore su Carbonero? Era netto, ultimamente succede un po’ troppo spesso. Speriamo non succeda piu’….”. [[ge:rep-locali:repubblica:109598939]] HO RIDATO ENTUSIASMO A UN GRUPPO SFIDUCIATO – Di Carlo spiega come è riuscito a cambiare il Cesena: “Quando sono arrivato ho trovato un gruppo sfiduciato. Ho cercato di coinvolgere i giocatori su alcune situazioni come le palle inattive o alcuni movimenti, e’ un piacere allenare questo gruppo. Vorrei anzi che fossimo ancora piu’ coraggiosi e andassimo a prendere gli avversari ancora piu’ in alto. I movimenti in attacco? I nostri attaccanti si conoscono benissimo, si trovano a memoria. Stasera sono stati bravissimi, nell’azione del gol hanno riprodotto molto bene il movimento in profondita’ con scarico per il compagno che arriva da dietro. Con il carattere e l’atteggiamento giusti – conclude – ci giocheremo la salvezza fino all’ultima giornata”. Argomenti cesena calcio serie a mimmo di carlo Leggi i commenti I commenti dei lettori 
La Virtus resta in area play-off, stroncando Brindisi dopo una gara più combattuta che bella: guidata però 40’ su 40’, e questo non è un merito da poco, superando anche lunghi minuti di buio, almeno condivisi con la rivale. Valli la vince in difesa e i suoi con tanta pazienza in attacco, quando la zona brindisina sembra tabù, per una batteria di tiratori imprecisi, e invece, nel finale, viene stracciata con naturalezza. L’uomo della svolta è Matteo Imbrò, che infila tre triple consecutive quando il match potrebbe finire nelle sabbie mobili, uscendo, in più, da una sua personale partita fin lì molto faticata. Ma producono tanta sostanza anche i due uomini d’area White e Reddic, così come pesano le conclusioni di Ray, non impeccabile (3/10), ma bravo anche a procacciarsi liberi (9/9). Cronaca. Dieci mori in campo alla prima palla a due, la Virtus azzanna Brindisi in difesa, le concede 4 punti nei primi 8’ di scriteriato tirassegno, domina a rimbalzo, ma a sua volta non è precisissima:, del +13 che la premia sul 19-6 le resta, al primo pitstop, solo un +7 (21-14). Sono gli italianissimi Cournooh e Bulleri ad accendere le luci all’Enel, che azzecca pure la zona. La Virtus non segna più, intasca un 4-17 fino al 23 pari, coi pugliesi che crescono di mira e anche di corse in contropiede. Però non sorpassano mai e anzi, con un ultimo minuto orrendo di prima parte, vanno al tè sul 38-33, affettati in velocità da Reddic e Hazell. Ripresa. La Virtus proprio non ingrana al tiro (transita dopo 25’, da tre, sul 2/15), e viene tenuta in vita da muscoli e dinamismo di Reddic e White. L’Enel iscrive al match Pullen (13 punti nel quarto, zero prima), ma ancora non riesce a sorpassare, facendo infuriare Bucchi per una serie di micidiali sventatezze. Pure la Granarolo compete in palle perse e il match scade di qualità, anche se l’incertezza lo mantiene avvincente. La Virtus strappa nel quarto finale, coi tiri e gli assist di Imbrò cui Valli dà fiducia dopo le sbandate iniziali, ripagato con interessi enormi. Il +12 Virtus a 5’45” è un suo assist per la schiacciata di White, il +11 a 4’40” una sua tripla siderale. Brindisi scompare, la Virtus infila la quinta consecutiva in casa. VIRTUS-BRINDISI 75-68 VIRTUS: Gaddy 4, Ray 17, Hazell 8, White 16, Reddic 10, Mazzola, Cuccarolo, Imbrò 9, Fontecchio 11. Brindisi: Pullen 15, Turner, Harper 2, James 2, Mays 16, Bulleri 3, Cournooh 16, Denmon 8, Zerini 3, Eric 3. Note: liberi: Bo 26/32, Br 9/13. Da due: Bo 14/33, Br 16/34. Da tre: Bo 7/26, Br 9/29. Rimbalzi: Bo 39, Br 38. Parziali: 5’ 11-4, 10’ 21-14, 15’ 25-23, 20’ 38-33, 25’ 48-41, 30’ 57-53, 35’ 69-59, 40’ 75-68. Massimo vantaggio Virtus: +13 (74-61) al 37’. Mai in svantaggio. Argomenti virtus 
None Leggi i commenti I commenti dei lettori 
None Leggi i commenti I commenti dei lettori 
