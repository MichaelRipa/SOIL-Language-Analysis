"SONO in corso accertamenti trasversali che coinvolgono, oltre ai nostri uffici, il Comune e il ministero della Funzione pubblica. Quanto accaduto a Capodanno è gravissimo e non può restare senza conseguenze". Parola del garante degli scioperi Roberto Alesse. Presidente, detto che non è facile accertare la veridicità o meno dei certificati medici, in che direzione vi state muovendo? "L'istruttoria corre su due piani diversi. Intanto dobbiamo appurare se c'è stata una responsabilità delle organizzazioni sindacali che hanno coperto i vigili assenteisti". Cioè potreste sanzionare i sindacati? "Certo, sotto il profilo della mancata influenza sindacale, per non aver cioè vigilato sul comportamento dei singoli. Un dovere che le organizzazioni sindacali hanno sui loro iscritti. È la legge che impone di verificare eventuali irregolarità anche in capo a loro, non solo ai lavoratori: entrambi sono destinatari di sanzioni pecuniarie". Ossia? "Da un minimo di 2.500 euro fino a un massimo di 50mila euro, raddoppiabili in caso di recidiva". I lavoratori rischiano lo stesso trattamento? "Per loro, però, la sanzione è indiretta. Se saranno appurate delle responsabilità individuali, la Commissione di garanzia obbligherà il datore di lavoro, cioè il Comune di Roma, ad applicare sanzioni disciplinari di carattere economico che saranno commisurate alla gravità del fatto commesso ". Ma le risulta che i casi sospetti da 44 siano già saliti a una novantina? "C'è un'istruttoria in corso. Soprattutto non mi interessa giocare i numeri al lotto. Nel merito, la legge non consente astensioni dal lavoro improvvise, gli scioperi devono essere autorizzati. Comportamenti surrettizi o elusivi della normativa devono essere sanzionati". È questo il caso? "Sembra di sì". Tutto nasce dalla mancata autorizzazione dell'assemblea che i sindacati dei vigili avevano chiesto per il 31 dicembre. Perché gliel'ha negata? "Perché violava i requisiti imposti dalla legge: il mancato rispetto del preavviso e il fatto che l'astensione dal lavoro sarebbe caduta nel cosiddetto periodo di franchigia. Durante le feste è vietato sia scioperare sia organizzare mobilitazioni". Pensa che l'epidemia sia frutto di una ritorsione? "Lo vedremo, ma certo questo episodio - che è stato contestato formalmente - sarà un elemento della valutazione". I sindacati puntano il dito contro la pessima organizzazione del comando generale: da giorni sapeva che quasi tutti i vigili avevano rifiutato gli straordinari ma ha organizzato i turni all'ultimo istante. "Ma anche questo è un comportamento sanzionabile. Durante il periodo di franchigia lo straordinario è un obbligo: se ti chiamano lo devi fare". Argomenti interviste roma roberto alesse 
TORINO - "Peccato, potevamo anche vincere". L'Inter ferma la Juventus ma Roberto Mancini non è contento. "Dobbiamo essere rammaricati per non aver sfruttato 2-3 occasioni sull'1-1 - dice il tecnico nerazzurro -. E' stata dura nel primo tempo, siamo andati in difficoltà e abbiamo subito il gol, abbiamo fatto 10' discreti, ma poi siamo andati molto meglio nella ripresa. Nel primo abbiamo sofferto e rischiato di subire il secondo gol; nella ripresa abbiamo fatto bene, benissimo, abbiamo avuto le occasioni e quando le hai devi cercare di far gol, per questo sono rammaricato". COL 4-2-3-1 ABBIAMO COPERTO MEGLIO LE FASCE - Mancini spiega le difficoltà dei primi 45': "Non avevamo l'appoggio degli attaccanti, non andavamo in profondita'. Loro venivano incontro e ci mettevano in difficolta'. Nella ripresa avevamo più il controllo del gioco, non andavamo più in difficoltà sulle fasce perché Podolski ed Hernanes attaccavano i loro esterni. Siamo migliorati davanti, abbiamo avuto più occasioni e quindi li abbiamo messi in difficolta'". HERNANES SARA' UN GIOCATORE IMPORTANTE PER NOI - Il tecnico nerazzurro è soddisfatto della prova di Hernanes: "E' stato bravo, ha qualità tecniche enormi, ma non è al top perché tornava da un infortunio. Il secondo tempo giocava in un ruolo non suo, ma può farlo se impara a fare certi movimenti. Quando starà meglio sarà un giocatore importante", dice del brasiliano, che ha giocato prevalentemente sulla fascia sinistra. [[ge:rep-locali:repubblica:104412250]] LA SQUADRA STA MIGLIORANDO - L'Inter è comunque in crescita: "Le cose non cambiano in un mese, ci vuole tempo e serve cambiare mentalita', si deve lavorare e si può sbagliare, ma credo che i giocatori stiano migliorando. Però siamo l'Inter e quando facciamo così un secondo tempo dobbiamo vincere cosi'", sottolinea Mancini che non vuole parlare dello screzio con Osvaldo (figlio a sua volta della plateale reazione dell'ex romanista su un contropiede fallito da Icardi nel finale) e concede qualcosa su Shaqiri: "Non so se sarà possibile averlo già col Genoa, lo spero ma le cose spesso non accadono così in fretta. Podolski - conclude - credo potrà darci tanto, anche se per ora non è in ottime condizioni". ICARDI CHIEDE SCUSA A OSVALDO - Mauro Icardi racconta così il gol e la successiva lite con Osvaldo: "Il gol è stato un po' fortunoso: Guarin ha fatto un gran passaggio, io ci ho provato ed è arrivata questa rete importante. Poi abbiamo avuto due o tre occasioni per vincere la partita: peccato che le abbiamo sprecate. Con Osvaldo abbiamo avuto un diverbio che può succedere in campo. Finita la partita è passato tutto. In occasione di quel contropiede ho sbagliato io. Non avevo visto che lui era in posizione migliore rispetto a me". Argomenti inter serie a Leggi i commenti I commenti dei lettori 
TORINO - "Sapevamo delle difficolta' della partita ma la squadra per 45' ha disputato una delle migliori gare della stagione, giocando bene tecnicamente e senza subire tiri in porta". Cosi' il tecnico della Juventus, Massimiliano Allegri, commenta l'1-1 ottenuto in casa contro l'Inter . "Non potevamo pensare di giocare 90' cosi' - prosegue - ma prima del gol avevamo perso un po' di ordine, ci muovevamo di meno, cosa su cui dobbiamo lavorare. Da li' abbiamo avuto un attimo di sbandamento e concesso due occasioni: con la tranquillita' dovevamo riportare l'Inter a centrocampo e invece abbiamo rischiato anche di prendere un contropiede a 10" dalla fine. Abbiamo sbagliato, cosi' come la Sampdoria, e su questo dobbiamo migliorare: il campionato e' lungo, dispiace non aver iniziato l'anno con la vittoria ma la prestazione e' stata piu' che ottima nel primo tempo e appena sufficiente nel secondo". CON LA ROMA SFIDA FINO ALLA FINE - Con questo pari, la Roma si e' riportata ad una sola lunghezza: "Siamo ancora in testa. La Roma e' stata piu' volte a -1, vincere stasera era importante ma partite cosi' si rischiano anche di perdere. E sappiamo che la Roma sara' l'antagonista sino alla fine ma questo non deve toglierci serenita'". SNEIJDER CI FAREBBE COMODO - Spiegato che i cambi di Morata e Pereyra erano necessari, con il primo che "ha fatto discretamente bene ed e' entrato vivo in partita" e il secondo "ha sbagliato qulche passaggio di troppo", Allegri accoglierebbe Sneijder a braccia aperte: "Per migliorare questa squadra ci vogliono grandi giocatori, e lui e' uno di questi: piu' alziamo il livello tecnico e piu' e' facile avere dei cambi importanti". BUFFON CRITICO - Più critico Gigi Buffon: "Dobbiamo maturare definitivamente se vogliamo prenderci un posto di rilievo, soprattutto per quel che concerne la Champions League. Cosa è successo nella ripresa? E' successo quello che e' accaduto in altre gare, dove passiamo dalla grandissima consapevolezza/presunzione di essere la squadra piu' forte al sembrare quasi intimoriti, impauriti alla prima avversita'. E' accaduto con la Samp, col Torino, col Napoli, e' qualcosa che dobbiamo andare ad analizzare e sviscerare". [[ge:rep-locali:repubblica:104412250]] SERVE PIU' CONCENTRAZIONE - Buffon sottolinea che "ci sono momenti della gara in cui la Juve e' padrona del campo da gioco, crea palle gol, ma dobbiamo capire che finche' non siamo sul 2-0 dobbiamo mantenere le antenne alzate, le partite cambiano nel giro di nulla, specie con squadre come l'Inter. Era un'occasione per mantenere il vantaggio sulla Roma inalterata, l'occasione e' sfuggita e ci dispiace". Rispetto alla scorsa stagione, la Juve ha sei punti in meno e qualcuno magari potrebbe rimpiangere Conte. "I risultati dicono questo, non ci sarebbe nulla da eccepire - commenta Buffon - Ma prima di queste 5 partite ce ne sono state altre 15-16 nelle quali la Juve ha mostrato un calcio di spessore, divertente, che ad oggi ci vede ancora prima in classifica e agli ottavi in Champions. E' normale che puo' sembrare che siamo meno solidi ma proponiamo in maniera diversa". MAROTTA RIMBROTTA GARCIA - Prima della gara l'ad bianconero Beppe Marotta ha riacceso il duello verbale a distanza con Garcia: "Garcia, nelle ultime settimane, e' continuato a tornare su Juve-Roma dimenticando che di episodi dubbi a suo favore ce ne sono stati... Se arbitra un essere umano, puo' anche sbagliare, bisogna accettare le regole del gioco e anche la Roma deve farlo. Il campionato verra' vinto dalla squadra che avra' due caratteristiche: deve essere la piu' forte e nell'economia delle decisioni arbitrali avra' un equilibrio. Non si puo' addebitare la mancata vittoria di uno scudetto a un errore arbitrale, durante l'anno ci sono episodi che vanno a favore e a sfavore, bisogna debellare le congetture che portano a favoritismi". SERVE LA TECNOLOGIA DEL GOAL-LINE - Entrando nel dettaglio di quanto accaduto a Udine, "ci siamo sempre dichiarati favorevoli all'introduzione della tecnologia sulla linea di porta, auspichiamo che si possa introdurre perche' debellerebbe i dubbi. Ma restiamo contrari alla moviola perche' in un episodio come quello del rigore non avrebbe aiutato o supportato la decisione dell'arbitro". SNEIJDER SI' MA ALLE NOSTRE CONDIZIONI - Su Sneijder, infine, Marotta è categorico: "Se deve arrivare, deve arrivare alle nostre condizioni. E' un giocatore molto valido, congeniale al nostro modulo tattico ma non abbiamo neanche iniziato una vera trattativa. Abbiamo recepito quella che sembra una volonta' del giocatore di cambiare aria ma in questo momento non c'e' alcuna trattativa". La Juve non fara' follie "perche' abbiamo un gruppo che rispecchia in pieno le aspettative e le esigenze dell'allenatore. Il mercato di gennaio e' fatto per cogliere le opportunita' se le opportunita' esistono. Il nostro organico e' soddisfacente, Pereyra sta dimostrando di essere validissimo, poi e' chiaro che se si presentano le opportunita' le sfrutteremo ma devono coniugare la qualita' alla congruita' dal punto di vista economico - conclude Marotta - Non siamo in emergenza e per ora non ci sono occasioni". Argomenti serie a juventus fc massimiliano allegri Leggi i commenti I commenti dei lettori 
Dakar in lutto. Gli organizzatori hanno fatto sapere che durante la terza tappa, fra San Juan e Chilecito, ha perso la vita Michal Hernik, 39enne polacco che gareggiava fra le moto. Originario di Cracovia e alla prima esperienza nella Dakar, era alla guida di una Ktm col numero 82 quando ha perso la vita al chilometro 206 della Cuesta del Miranda, nella provincia argentina di La Rioja, alle 14.37 ora locale. Un elicottero medico ha trovato il suo corpo a circa 300 metri dalla pista e ad oggi sono ancora sconosciute le cause della morte. Quella di Hernik è la quinta scomparsa da quando la Dakar si disputa in Sudamerica: in precedenza avevano perso la vita il francese Pascal Terry nel 2009, l'argentino Jorge Martínez Boero nel 2012, il francese Thomas Bourgin nel 2013 e il belga Eric Palante lo scorso anno. Argomenti dakar Leggi i commenti I commenti dei lettori 
MAURIZIO Cardillo torna al Teatro delle Moline, rafforzando la nuova vocazione dello spazio, che ora si presenta come "Cantiere": ossia, officina e residenza per compagnie. Bolognese d'adozione, ha recitato qui sotto la direzione di Luigi Gozzi, progettato tanti spettacoli e sta per tornarci ora col nuovo progetto "Piccolo varietà del Grande Nulla". Realizzato insieme a Filippo Pagotto, il lavoro comprende lo spettacolo "Fior di nulla" (qui in scena da giovedì alle 20.30), un contest che coinvolgerà il pubblico in un gioco sul tema (da venerdì 9 a sabato 17), e un laboratorio teatrale aperto a tutti (da sabato 10). Cardillo, lei torna alle Moline che oggi hanno una funzione dichiarata di officina. Cosa ci sperimenterà? "Pietro Valenti ci ha chiamato dicendo: questa diventa la vostra casa, apritela al pubblico. E noi stiamo facendo di tutto perché sia un'apertura vera. E' una sfida importante per far percepire il nostro lavoro, presentandolo quando è in via di definizione. Mancava uno spazio come questo. Noi, come compagnia Cardillo-Pagotto, cercheremo di mescolare le carte, la cultura popolare con la cultura alta: il teatro, la filosofia". Il progetto è un "esperimento di grammatica teatrale sul nulla", lo spettacolo un "cabaret filosofico". In pratica, cosa accadrà? "Partiamo dai numeri di cabaret e varietà per riempirli di contenuti e riflessioni intorno al teatro. Ad esempio, la grammatica teatrale tradizionale esige un ritmo serrato, nessun "buco". Invece in questo spettacolo cerchiamo l'essenzialità, per vedere cosa c'è dietro la paura del nulla. Ci saranno voci registrate, testi scritti da noi e parti che attingono all'opera di Achille Campanile. I due protagonisti sembrano immersi nel nulla e sembrano mossi da una forza superiore". Il "Nulla contest" invece cos'è? "Chiediamo alle persone di salire in scena e di lasciarsi guidare dalle nostre voci, sempre per sperimentare questo senso di annullamento. Il pubblico è chiamato a sperimentare, ma chi vuole potrà partecipare anche solo osservando". Infine, l'ultima parte è un workshop. "Partiremo dal concetto dello stare in scena, lavorando su testi come fiabe e filastrocche, e sperimentando azioni corporali. Gesti e parole in cerca d'essenzialità. Chiederemo alle persone di reimparare a camminare, muoversi, parlare. C'è una facoltà che nella nostra società andrebbe ripescata: l'ascolto profondo in assenza di giudizio". Argomenti interviste bologna interviste spettacoli 
"FACCIOun appello a tutti, ma in particolare ai tanti giovani che sciano sulle nostre montagne, perché questa terribile tragedia non si ripeta: ragazzi, soprattutto in questi giorni di caldo non andate fuoripista. In nessun caso: non c'è neve fuori dai tracciati, è pericolosissimo, una trappola mortale". A lanciare questo messaggio è una delle massime autorità nel mondo dello sci giovanile e agonistico: si tratta di Alberto Casse, presidente della Scuola di sci olimpionica di Sestriere, esperto non solo di sport invernali ma anche dell'insegnamento di questa disciplina ai ragazzi. Casse, ex atleta della Nazionale, nella sua carriera trentennale ha infatti allevato, e segue ancora oggi, decine di giovani sciatori sulle montagne olimpiche. Da allenatore ha guidato le squadre nazionali di Italia, Francia, Svizzera e Canada. Tra i vari campioni che ha tirato su c'è ad esempio il francese Luc Alphand, uno dei più forti specialisti di discesa libera degli anni Novanta. Casse, come valuta da "educatore degli sci" l'incidente di Claviere? "C'è da dire che il ragazzo ha avuto molta sfortuna nell'impatto con la roccia, nonostante avesse il casco. Ma ha anche fatto l'errore fatale di scendere fuori pista nonostante le condizioni pericolose. Probabilmente a causa della giovane età, non si è reso conto di aver fatto una mossa avventata, che purtroppo questa volta si è trasformata in una tragedia". Ma salti e acrobazie sono un'abitudine per i ragazzi... "Assolutamente sì, ma non a queste condizioni. È verissimo, sono gli stessi allenatori a portare spesso i giovani a provare acrobazie: serve ad acquisire sicurezza, a migliorare la tecnica. Ma non si fa quando c'è poca neve. Nessun allenatore o maestro con un minimo di senno permetterebbe ai ragazzi, in questi giorni, manovre del genere ". Il gesto fatto da Tommaso è comunque "normale" quando si scia con le condizioni giuste? "Quando lo stato della neve lo permette, sì. Le società degli impianti hanno anche a disposizione gli snowpark per favorire queste pratiche, ma ovviamente in questi giorni sono chiusi. Proprio perché è pericoloso. Di solito sono i più bravi ad affrontare i salti, a rimanere in aria il più a lungo possibile. Ma lo ripeto, ed è importante rinnovare l'appello a famiglie e ragazzi: in questi giorni non andate fuori pista, assolutamente". Come devono comportarsi le famiglie che accompagnano i ragazzini a sciare? "È difficile seguirli, lo so. Ma è necessario prestare la massima attenzione. Non mi permetto di giudicare nessuno, ma credetemi: fino a quando c'è poca neve state sulle piste battute dalla società degli impianti. In Vialattea sono sicurissime. Evitate di fare gesti irresponsabili, non ha senso rischiare la vita per un salto ". Argomenti interviste torino 
TORINO - Dopo averla eliminata lo scorso anno in Champions col Galatasaray, Mancini fa un altro sgarbo alla Juve rallentandone la corsa verso lo scudetto. Strappa un prezioso 1-1 a Torino e fa, soprattutto, un favore alla Roma che da stasera torna a -1 dalla vetta. Un pareggio che non va giù ai bianconeri che, dopo aver controllato senza patemi per un'ora il derby d'Italia, hanno pagato la prima vera disattenzione di tutto l'incontro rischiando, nel finale, addirittura la sconfitta. JUVE, E' MANCATO IL COLPO DEL KO - La Juve può rimproverarsi di non essere riuscita a chiudere la partita. Nel primo tempo ha avuto tre occasioni per raddoppiare ma non le ha concretizzate. E ha finito per tenere in vita gli avversari che, alla prima vera opportunità, hanno raddrizzato la sfida rendendo a quel punto difficilissimo ai bianconeri il compito di rimettersi in carreggiata, soprattutto sotto il profilo psicologico. La squadra ha incassato la terza rimonta nelle ultime quattro partite. E se ancora non è il caso di far suonare il campanello d'allarme è bene che Allegri provi a capire come ovviare al problema. UN PUNTO FIRMATO MANCINI - L'Inter, dal canto suo, ringrazia Mancini che ha saputo rianimarla nel momento più difficile. Con l'innesto di Podolski e il cambio di modulo (dal 4-4-2 al 4-2-3-1) la squadra ha preso coraggio e, dopo aver pareggiato, ha anche "rischiato" di fare il colpaccio. Certo il punto serve poco in chiave 3° posto. Ma chiaramente porta un'enorme ventata di fiducia che andrà sfruttata appieno nelle prossime giornate. IL TECNICO NERAZZURRO VARA IL 4-4-2 - Mentre Allegri è andato sul sicuro, confermando la stessa squadra sconfitta in finale di Supercoppa dal Napoli con Vidal trequartista, Mancini, perso in extremis Palacio per influenza, ha deciso di varare il 4-4-2 con Guarin e Hernanes esterni, Kovacic seconda punta e Medel intermedio al fianco di Kuzmanovic. In difesa, infine, data la partenza di Nagatomo per la Coppa d'Asia, ha spostato D'Ambrosio a sinistra piazzando Campagnaro a destra. [[ge:rep-locali:repubblica:104412250]] 13° GOL STAGIONALE NELLA PRIMA MEZZ'ORA - Il modulo più coperto voluto dal tecnico nerazzurro non è bastato, però, ad arginare l'onda d'urto bianconera che, con la solita partenza sprint, ha piazzato al 5' il 13° gol stagionale nella prima mezz'ora, 4° consecutivo nei primi 15': tutto merito di Vidal che ha trasformato in oro un passaggio smarcante di Llorente andando via di tacco in area a Medel e fornendo a Tevez il più comodo dei palloni da infilare in rete. VIDAL E POGBA SFIORANO IL RADDOPPIO - L'Inter ha avuto un sussulto d'orgoglio e, grazie a un buon pressing, per 10' ha costretto la Juve se non a soffrire almeno a giocare sulla difensiva. Passata la buriana, però, la squadra di Allegri ha agevolmente ripreso in mano il comando delle operazioni e sul finire di tempo ha per tre volte sfiorato il raddoppio impegnando Handanovic con Vidal (2) e Pogba. ICARDI, 5° GOL IN 4 GARE ALLA JUVE - L'Inter ha tenuto e, in avvio di ripresa (54'), con l'ingresso di Podolski al posto di Kuzmanovic, ha cambiato volto: il passaggio al 4-2-3-1 con Guarin mediano, Hernanes spostato a destra e Kovacic riportato nel ruolo di trequartista, ha dato fiducia alla squadra nerazzurra che, al primo affondo (64'), ha sorpreso la retroguardia bianconera: Guarin ha lanciato nello spazio Icardi che, bruciando in velocità Bonucci, ha infilato Buffon con un preciso destro in diagonale. Incredibile il feeling dell'argentino con la Juve: 5° gol in 4 partite. L'ARGENTINO SFIORA ANCHE L'1-2 - La Juve ha reagito con rabbia sfiorando il 2-1 con un colpo di testa di Pogba ma col passare dei minuti ha perso le misure e ha rischiato grosso: bene le è andata che Icardi a porta vuota non abbia trovato il bersaglio su un assist di Podolski e che, subito dopo, Buffon abbia tolto dall'incrocio una sassata dello scatenato attaccante argentino. Solo con l'espulsione (86') di Kovacic, reo di un brutto fallo ai danni di Lichtsteiner, la Juve ha ripreso forza. Ma nell'arrembante finale non è andata oltre un tiro-cross deviato da Evra che Handanovic, con un colpo di reni, ha tolto da sotto la traversa. Per la gioia dei tifosi interisti che, così, finalmente, si tolgono una piccola soddisfazione in una stagione che, comunque, resta tribolata. JUVENTUS-INTER 1-1 (1-0) Juventus (3-4-1-2): Buffon 6.5, Lichtsteiner 6, Bonucci 6, Chiellini 6.5, Evra 6.5, Pirlo 6, Marchisio 6.5, Pogba 6.5, Vidal 7 (33' st Pereyra sv), Tevez 7, Llorente 6 (18' st Morata 5.5). (30 Storari 34 Rubinho 4 Caceres 5 Ogbonna 7 Pepe 11 Coman 12 Giovinco 20 Padoin 38 Mattiello 39 Marrone). All.: Allegri. Inter (4-3-2-1): Handanovic 7.5, Campagnaro 6, Ranocchia 6.5, Juan Jesus 6, D'Ambrosio 7; Guarin 6.5, Medel 6, Kuzmanovic 6 (8' st Podolski 6.5), Kovacic 6, Hernanes 6.5 (40' st Osvaldo sv), Icardi 7 (45' st M'Vila sv). (30 Carrizo 6 Andreolli 15 Vidic 20 Obi 22 Dodò 28 Puscas 44 Khrin 54 Donkor 97 Bonazzoli). All. Mancini. Arbitro : Banti 6. Reti : 5' Tevez; st 19' Icardi. Angoli : 11-2 per la Juventus. Recupero : 0 e 3'. Espulso : 42' st Kovacic per gioco scorretto (rosso diretto). Ammoniti : Icardi, Ranocchia, D'Ambrosio, Juan Jesus e Medel per gioco scorretto, Morata per comportamento non regolamentare. Spettatori : 40.015 (26.688 abbonati), incasso 1.870.015. Argomenti inter serie a juventus fc Leggi i commenti I commenti dei lettori 
Massimiliano Allegri, come ha ritrovato la squadra dopo la sosta? "Carica. Avevamo bisogno di un po' di vacanza, dopo questi primi cinque mesi trascorsi con grande intensità. Giochiamo contro una formazione che ultimamente ha fatto dei progressi, ha autostima e soprattutto è pericolosa. Poi basta vedere i risultati del Barcellona e del Real Madrid, che hanno perso con Real Sociedad e Valencia: la prima partita dell'anno nuovo è sempre difficile, è una partita strana, farà risultato chi avrà più attenzione, chi sarà più concentrato. Non sarà una questione né fisica, né tecnica, ma sicuramente di testa". La sconfitta di Doha ha avuto contraccolpi? "No. Dispiace aver perso, però il percorso della Juventus, da quando sono arrivato io, è quasi un percorso netto a livello di obiettivi. Tempo per sbagliare non ne abbiamo più, perché in questi cinque mesi gli obiettivi bisogna raggiungerli ". Tevez sarà condizionato dall'idea di andarsene nel 2016? "Si può cambiare idea, magari ha detto le cose in un momento di rilassatezza. Però credo che non ci sia niente di particolare: uno può avere tranquillamente la voglia di cambiare squadra, o di smettere, o di ritornare al suo Paese, ma farà il professionista fino alla fine. Il calcio come la vita non si ferma: smette uno, arriva un altro, cambia l'allenatore, cambia un direttore sportivo, cambia un presidente, alla fine quello che rimane è la società. Non ci vedo niente di particolare". Come vive lei il mese di gennaio? Molti allenatori non lo amano particolarmente per via del mercato che può portare distrazioni... E cosa si aspetta, in entrata? "Non è un segreto, stiamo cercando un trequartista e un difensore e prima arrivano e meglio è, anche se non c'è fretta. Mi dà fastidio se non vinciamo le partite, se le vinciamo il mercato può anche stare aperto fino a giugno". Sneijder è compatibile con Pirlo? " Ha grandi qualità tecniche e lo ha dimostrato durante la sua carriera. E soprattutto andrebbe a completare un reparto già molto forte, creando competizione nella rosa". Cosa teme dell'Inter? "Ha dei singoli in grado di risolvere la partita. Kovacic, nonostante la giovane età, credo sia un ragazzo di grandissimo avvenire, ha delle qualità straordinarie, è uno dei pochi al mondo che col primo controllo riesce a saltare l'uomo ". Farà qualche calcolo a livello di diffidati o ripartirà dai titolarissimi? "Iniziamo a pensare alla partita con l'Inter, cerchiamo di vincerla. Sarà difficile però bisogna farlo e dobbiamo farlo. Poi fine serata vedremo se ho qualche squalificato per Napoli. Se ce ne saranno, giocherà qualche altro". Argomenti interviste torino interviste sport massimiliano allegri 
"DOPO 18 anni di lavoro all'estero, mi sono resa conto che l'Italia trascura la fotografia rispetto alle altre arti, a differenza di quello che succede in altri paesi. Ho voluto tornare qui con un progetto di sviluppo nel settore, portando un pezzo di quello che ho imparato fuori e partendo da Torino, la mia città, che occupa un posto importante nella storia delle immagini". Lorenza Bravetta, 38 anni, una laurea sotto la Mole in storia dell'arte, ha lasciato a fine dicembre la direzione dell'agenzia Magnum a Parigi per dedicarsi alla nascita di Camera, Centro Italiano per la Fotografia: la nuova struttura prenderà il via sotto la sua guida alla fine di maggio. Lorenza Bravetta, come preannunciato la scorsa primavera, Camera sta per diventare realtà. Di che cosa si occuperà? "Intanto ci tengo a dire che Camera, a cui si è pensato per la prima volta due anni fa, nasce perché un gruppo di persone, e cito soprattutto il presidente Emanuele Chieli, ci ha creduto fortemente: così come il sindaco Piero Fassino, che ci ha esortato ad andare avanti. Detto questo, sono tre gli assi intorno ai quali si muoverà questa nuova realtà: a partire da quello delle esposizioni, alcune già in calendario". Quali saranno? "Partiamo in primavera con una grande antologica del fotografo ucraino Boris Michailov, che si muove tra documentazione e politica, ma in modo "artistico". Ecco, con tale iniziativa indicheremo da subito dove intendiamo posizionarci, tra reportage e introspezione. La fotografia insomma come linguaggio, come forma di espressione da considerare in modo trasversale in tutte le sue valenze, con spazi per i grandi autori, ma anche per i giovani. In autunno avremo una retrospettiva del newyorkese Steven Shore, in parallelo presenteremo gli Archivi dell'Eni, dagli anni di Mattei in poi. A gennaio 2016 prenderà il via "Italia 1968-1978", una collettiva dedicata agli anni di piombo, accanto ci sarà la mostra di Valerio Spada, autore di lavori su mafia e camorra, tra questi "Gomorra girl" : ma qui mi fermo ". Che cosa farete d'altro? "All'attività espositiva si legherà la parte didattica. Vogliamo usare la fotografia come elemento di coesione anche sociale, lavorando con le scuole e nei quartieri: ma ci saranno anche workshop in cui il pubblico potrà avvicinarsi alla tecnica fotografica con l'aiuto di grandi autori. Un altro asse importante sarà quello legato alla messa in rete di fondi pubblici e privati per creare un grande archivio digitale della fotografia italiana, in collaborazione con il Mibact e l'Istituto Centrale per il catalogo". Come sosterrete le spese? "I finanziamenti principali arriveranno da Intesa San Paolo ed Eni, ma cercheremo l'appoggio anche di altre aziende. Lavazza ha già aderito e si occuperà della gestione della caffetteria, Leica è nostro partner e sarà responsabile tra l'altro della creazione di master, anche l'agenzia Magnum è coinvolta nel progetto. Per alcune attività contiamo su ritorni economici, che certo però non saranno troppo rilevanti. Abbiamo già stilato accordi pluriennali, che prevedono varie tappe Ora comunque partiamo e sotto buoni auspici". In che senso? "Le mostre di fotografia realizzate negli ultimi anni a Torino in collaborazione con l'agenzia Magnum hanno dato una grossa risposta da parte del pubblico. A gennaio sarà avviata una procedura di evidenza pubblica per aggiudicare l'appalto, poi i lavori partiranno: contiamo di rispettare la data che ci siamo prefissati, per iniziare l'attività prima dell'estate". Argomenti interviste torino interviste cultura lorenza bravetta 
Il campionato  è tornato con tutte le sue incertezze e con tutte le sue polemiche. La Juve non è andata oltre il pareggio con l'Inter e va detto che se i Campioni d'Italia meritavano molto di più per oltre un'ora, dopo il gol di Icardi hanno rischiato addirittura di perdere. Ed è stato fantastico Buffon a dire no ai nerazzurri, con un volo all'incrocio strepitoso. Le polemiche ci sono state in casa Inter, con una lite in campo, quasi una rissa sfiorata, tra lo stesso Icardi e Osvaldo per un passaggio mancato. Polemiche diverse, arbitrali, hanno invece accompagnato la vittoria della Roma a Udine, con un gol che mille replay si sono sforzati di interpretare e un rigore nel finale reclamato dai friulani. Certo è che alla fine della giornata festeggia due volte la Roma, che non solo ha scavallato una trasferta difficile, ma si è anche avvicinata alla Juve, adesso a un solo punto in classifica. Di sicuro si discuterà dell'interpretazione arbitrale, alla luce soprattutto della diversa interpretazione sul gol romanista tra arbitro di porta e direttore di gara. Mentre il primo aveva fatto segno di non considerare il pallone entrato del tutto, l'arbitro si è preso la responsabilità di decidere in primissima persona, sconfessando il suo collaboratore. Viene da chiedersi: a che servono dunque gli arbitri di porta? In attesa che arrivi una risposta, la giornata si congeda con le prodezze di Vidal - fantastico il suo modo di costruire il gol di Tevez - e di Icardi, che ha firmato una rete bellissima in diagonale. Ecco, la speranza, il sogno, è di poter parlare solo delle prodezze dei protagonisti. Magari domenica, quando la Roma affronterà la Lazio e la Juve andrà a Napoli. Due partite che si annunciano bellissime. E' un'illusione immaginare di riuscire per una volta a parlare soltanto di calcio? Argomenti tackle 
