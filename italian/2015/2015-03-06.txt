"IL PARADOSSO di questa legge sta nel fatto che lo Stabile di Genova non sia diventato teatro nazionale, però vedrà aumentare il contributo del finanziamento statale": il direttore dello Stabile, Angelo Pastore, sorride amaro sull'esclusione di Genova dal gotha dei teatri italiani e l'inserimento nella casella più sotto, quella dei Tric, i teatri di rilevante interesse culturale. E scuote la testa: "Strano essere nella stessa casella, noi e il teatro della Tosse, ma la legge è davvero fatta male". Pastore, in due mesi dalla sua nomina al vetrice dello Stabile, ha già compattato una squadra affiatata, ma non si arrocca. Ha cominciato a tessere piani di sviluppo e intrecci culturali con le principali realtà culturali della città: teatro Carlo Felice, Palazzo Ducale, Conservatorio. Allarga le braccia, ma non per arrendersi: "Mi dispiace, la commissione non ha creduto al nostro progetto - e scocca - mentre ha creduto a teatri che hanno aperto una scuola di recitazione il giorno prima di presentare la domanda". Direttore, hanno bocciato lo Stabile ma i finanziamenti saranno maggiori? "Il teatro dell'Emilia Romagna è stato designato "di interesse nazionale" e piange un taglio di 100.000 euro. Non è automatico che chi diventa nazionale acceda a finanziamenti maggiori, perché il sistema di calcolo è collegato a valutazioni qualitative e quantitative. Noi ci aspettiamo finanziamenti identici a prima, ma a quanto ci risulta è molto probabile che siano maggiori, nell'ordine delle decine di migliaia di euro in più". Cosa ha pensato quando ha saputo che lo Stabile non sarebbe diventato teatro nazionale? "Qui in teatro c'erano persone che piangevano nei corridoi. Ma questo schiaffo ci ha caricato. Al di là delle definizioni, lo Stabile è un teatro nazionale e internazionale. A giugno presenteremo la stagione 2015-2016 e parte del 2017 e vi assicuro che vi stupirete. E confidiamo che i soci investano ancora di più su di noi, apparteniamo al rilancio della città". Come avete reagito? "Dopo la bocciatura per il teatro nazionale, è arrivata una telefonata dal ministero, che ci ha invitato a riformulare la domanda, per rientrare nel gruppo dei Tric, i teatri di rilevante interesse culturale. Per prima cosa abbiamo fatto una lettera di richiesta di accesso agli atti. E subito un'altra, in cui prendendo atto della comunicazione telefonica, abbiamo però mandato lo stesso programma presentato per il teatro nazionale, per precisa decisione del consiglio di amministrazione. Il nostre progetto è quello". Procederete dunque con il ricorso? "Prima dobbiamo prima avere gli atti della commissione che ha deciso. Da lì faremo valutazioni di tipo giuridico, poi potremmo procedere a scelte di tipo politico, in consiglio di amministrazione, con i soci". Qualcuno ha detto che il progetto dello Stabile era debole. Lei lo ha in parte ereditato dal precedente direttore Carlo Repetti: cosa ne pensa? "Penso che l'ho firmato quel progetto. È vero che ho ereditato parte del lavoro di Carlo, fino al 2015, ma ho integrato 2016 e 2017: l'ho integrato in venti giorni e non sconfesso nulla". La commissione ha commesso errori di valutazione? "Ha creduto poco alle realtà che abbiamo scritto in quel progetto, nel 2016 e 2017 ci sono due spettacoli con due registi internazionali, entro questo mese sigleremo due accordi con due teatri internazionali: non ci hanno creduto. Abbiamo ampliato la drammaturgia giovane, con cinque spettacoli per 50 repliche delle mise en espace. Nonhannodatofiducia al nostro progetto, però hanno creduto a chi ha aperto una scuola di recitazione il giorno prima di presentare la candidatura". Senta, ma in fondo, che differenza c'è nell'essere Tn, teatro nazionale o Tric, teatro di rilevante interesse culturale? "Essere Tric, alla fine, vuol dire essere più agili. C'è più possibilità di coprodurre, andare in tournée, minori richieste quantitative. Se si è, come noi ora siamo, Tric, dobbiamo garantire 6000 giornate, invece i teatri nazionali sono obbligati a 15.000. Noi, peraltro, ne avevamo presentato un programma da 16.000 giornate". Direttore, lei, e non solo lei, ce l'ha con la riforma. "È il primo di tutti i mali. Innanzitutto il ministero aveva annunciato che avrebbe designato due teatri nazionali e invece ne hanno fatti sette. Tanto valeva farne otto, dieci. Mi aspettavo Milano, Roma, il terzo avrebbe potuto essere Torino, anche premiando un circuito culturale complessivo che negli ultimi vent'anni ha trasformato la città". Ieri la commissione ha indicato gli altri teatri di rilevante interesse culturale: c'è la Tosse di Genova. "Sono felicissimo per il teatro di Brescia, il piano triennale lo avevo fatto io, prima di arrivare qui. Certo mi rimane difficile comprendere come Stabile e Tosse possano stare nella stessa casella ". Si è pentito di aver accettato l'incarico a Genova? "Ho quasi 61 anni, e in 35 anni di teatro non ho mai vissuto una stagione tranquilla. Alla sera quando torno al residence, ma tra poco avrò una casa, penso che questa nomina sia un regalo bellissimo che il destino mi ha fatto". Argomenti interviste cultura interviste genova angelo pastore 
I MARLENE Kuntz non avrebbero mai preso in considerazione le proprie canzoni come possibile musiche di scena per uno spettacolo di danza contemporanea, se non fosse arrivata la compagnia della coreografa Muvla Sungani a proporglielo dopo un'attenta analisi del repertorio della band. Soprattutto di quella significativa fetta che parla di fascinazione femminile. Perché questo è il tema portante de Il vestito di Marlene, lospettacoloin scena stasera al Teatro Puccini (ore 21, 18 e 22 euro), titolo che prende a prestito il nome del gruppo per identificarlo con la sublimazione della donna in tutte le possibili visioni che si sono susseguite nella storia della cultura europea: dall'idolo di perversità alle muse ispiratrici alle spigolose prostituite dipinte da Schiele. Una danza astratta e al tempo stesso funambolica, un gigantesco abito di scena svelano i tanti aspetti del femminile evocati dalle canzoni dei Marlene, sul palco anche loro per eseguirle dal vivo: "Spesso la musica sfugge al controllo di chi la crea, prende strade inaspettate  -  spiega Cristiano Godano, voce e poeta della band  -  Ed è questo il caso. Un opportunità che in noi ha provocato la piacevole constatazione di quanto il gesto sia complementare alla nostra musica, e di quanto possa arricchirla. Forse non influirà sui nostri processi creativi, ma nel qui ed ora del palcoscenico ha senza dubbio un sorprendente valore". Il filo conduttore è l'immaginario femminile come lo raccontano i Marlene Kuntz. Ovvero? "Nei testi delle nostre canzoni cerco non di descrivere, ma di interpretare la donna. Lo faccio senza particolari mitizzazioni, ma affrontandola molto semplicemente come l'altra metà dell'universo, contigua a quella maschile ma allo stesso tempo portatrice di diversità che alla fine crea compenetrazione. Dire che la donna è fascino e mistero è ovvio, lei stessa può dire altrettanto dell'uomo: io ho sempre cercato di entrare nella testa e nel corpo del mondo femminile, raccontandolo nelle sue visioni, nei suoi dolori e anche nei suoi piaceri". Il rock dei Marlene ha sempre avuto una vocazione teatrale. "Ce lo hanno detto fin dagli esordi, a cominciare dallo stesso modo di stare sul palco. Quello che a noi interessa prima di tutto è la dimensione musicale, tutto ciò che arriva dopo in un modo o nell'altro lo elaboriamo a nostro modo. Ad esempio, suonare nei teatri lo reputiamo appagante tanto quanto farlo nei club. Certo, la pressione sonora è diversa ma per il pubblico ascoltare con maggiore attenzione la nostra musica credo sia importante". A legarvi al teatro c'è anche Silvia Calderoni, l'attrice protagonista della ricerca internazionale, interprete del video di Musa. "Quel clip fu un esperimento con budget zero: ne realizzammo quattro, ma quello che ci piacque e ci inquietò di più fu proprio il video con Silvia Calderoni che ancora non era esplosa sui palchi dell'avanguardia. Ci affascinò la sua androginia, la domanda che la sua magnetica presenza subito suscitava: è un ragazzo o una ragazza? Siamo felicissimi del suo successo: forse grazie anche a noi oggi è davvero una musa". Argomenti interviste spettacoli interviste firenze cristiano godano 
La paura di ripetere la figuraccia di un anno fa, quando la Pms fu subito eliminata da Ferrara, è scongiurata: Torino approda alle semifinali di Coppa Italia di basket battendo nei quarti Ravenna (74-53 il finale) e sabato sera affronterà, nella final six di Rimini la corazzata Verona. Contro i romagnoli, coach Luca Bechi parte con un quintetto alternativo: con Giachetti, Lewis, Rosselli e Mancinelli parte Viglianisi, il giovane esterno che sta crescendo a vista d’occhio nelle ultime settimane. La partenza è difficile (0-4) e per vedere il primo vantaggio torinese bisogna attendere quasi otto minuti: 11-10 con un canestro da sotto di Fantoni. Ma è un fuoco di paglia e Ravenna rimette la testa avanti al primo intervallo corto: 13-16. Nuova falsa partenza in avvio di secondo quarto e stavolta i romagnoli allungano decisamente: 2-5 di break e al 12’ Ravenna tocca i +7 (15-22) e poi, al 17’, i +8 (21-29). Proprio nel momento in cui rischia di naufragare, la Pms rialza la testa: i torinesi chiudono le maglie della difesa e capitalizzano le giocate dell’acciaccato capitan Rosselli: un recupero, un rimbalzo, due liberi segnati e al riposo Torino è di nuovo in parità, 29-29 grazie ad un tiro da due di Lewis. L’intervallo è utile per ricapitolare le idee, Mancinelli e Giachetti trovano fiducia e il tabellone segna il massimo vantaggio torinese (35-31) utile soprattutto per il morale, con Lewis che al 28’ trova la seconda tripla della sua serata che vale il +6 (45-39). Al 30’ Torino tocca anche il +8; insomma, una squadra cheLa paura di ripetere la figuraccia di un anno fa, quando la Pms fu subito eliminata da Ferrara, è scongiurata: Torino approda alle semifinali di Coppa Italia di basket battendo nei quarti Ravenna (74-53 il finale) e sabato sera affronterà, nella final six di Rimini la corazzata Verona. Contro i romagnoli, coach Luca Bechi parte con un quintetto alternativo: con Giachetti, Lewis, Rosselli e Mancinelli parte Viglianisi, il giovane esterno che sta crescendo a vista d’occhio nelle ultime settimane. La partenza è difficile (0-4) e per vedere il primo vantaggio torinese bisogna attendere quasi otto minuti: 11-10 con un canestro da sotto di Fantoni. Ma è un fuoco di paglia e Ravenna rimette la testa avanti al primo intervallo corto: 13-16. Nuova falsa partenza in avvio di secondo quarto e stavolta i romagnoli allungano decisamente: 2-5 di break e al 12’ Ravenna tocca i +7 (15-22) e poi, al 17’, i +8 (21-29). Proprio nel momento in cui rischia di naufragare, la Pms rialza la testa: i torinesi chiudono le maglie della difesa e capitalizzano le giocate dell’acciaccato capitan Rosselli: un recupero, un rimbalzo, due liberi segnati e al riposo Torino è di nuovo in parità, 29-29 grazie ad un tiro da due di Lewis. L’intervallo è utile per ricapitolare le idee, Mancinelli e Giachetti trovano fiducia e il tabellone segna il massimo vantaggio torinese (35-31) utile soprattutto per il morale, con Lewis che al 28’ trova la seconda tripla della sua serata che vale il +6 (45-39). Al 30’ Torino tocca anche il +8; insomma, una squadra che rimedia a percentuali deficitarie (alla fine 24/53 da due e 5/17 da tre) in virtù della superiorità tecnica e di una panchina decisamente più lunga rispetto a quella giallorossa. Non a caso quando il fiato si fa corto, la Pms scappa: in un attimo, in apertura di ultimo quarto, il divario lievita fino al +19 della serenità con la prima tripla realizzata da Miller e il canestro di Gergati (63-44). Il 22-9 degli ultimi 10’ permette alla Pms di chiudere sul 74-53 ma i 21 punti di differenza sono forse una punizione eccessiva per una Ravenna che a lungo ha fatto paura. Per Torino si registrano 20 punti di Lewis, 14 di Miller, 10 i Mancinelli e 9 a testa per Giachetti e Rosselli. Nell’altro quarto di finale, Ferentino ha sconfitto Treviso 68-63 (Bucci 23); il programma delle semifinali prevede per domanii alle 18,15 Brescia-Ferentino e alle 20,45 Verona-Torino. E’ la Coppa Italia ma sembra un assaggio di playoff promozione.. Argomenti basket provincia ravenna coppa italia 
None Leggi i commenti I commenti dei lettori 

"NON sono il re, non sono l'uomo solo al comando" ripete a tutti Michele Emiliano. E per ribadirlo il candidato di centro-sinistra alla presidenza della Regione Puglia e segretario Pd lancia la "Sagra del programma", il processo partecipativo di scrittura del programma che prenderà il via da Bari il 14 marzo e proseguirà in tutte le altre province pugliesi. "Il primo esperimento scientifico di governo di una regione attraverso un processo realmente democratico e popolare, dal basso verso l'alto " annuncia Emiliano. Per partecipare, massimo in 400 a forum, bisogna iscriversi online. Già undici anni fa, quando fu eletto sindaco di Bari, aveva lanciato i forum per discutere con i cittadini del programma. Adesso ripropone il meccanismo, è questa la carta vincente? "Io sono il frutto di un'intuizione popolare della città di Bari e continuo ad avere fiducia in questo meccanismo. I cittadini devono aprire la porta delle cose segrete della politica potendole controllare. Questo è un processo molto interessante perché ridà valore ai corpi intermedi, ad un modello che non è quello dell'uomo solo al comando e che vuole tenere unita la regione su grande questioni per cambiare sul serio. Abbiamo avuto anni bellissimi, ma in alcuni settori questi anni sono passati invano" In quali settori? "Non possiamo più permetterci di tenere aperte grandi questioni come la sanità, i rifiuti, la depurazione delle acque, la casa. C'è bisogno nella sanità di molta politica nella gestione dei controlli e dei rapporti con i pazienti e di zero politicanti nell'individuare il merito degli operatori nella sanità". La sanità dunque al primo posto. Altre priorità? "La prima cosa che porterò in aula nel consiglio regionale, se sarò eletto, è una legge sulla partecipazione. La seconda sarà la legge elettorale che va cambiata immediatamente: è uno sgorbio dovuto a un consiglio regionale da molti anni in completo collasso, per cui era difficile per il presidente tenerlo sotto controllo, io stesso in molti casi sono dovuto intervenire per evitare che qual consiglio facesse danni eccessivi. La terza far fuori i politici dalle valutazioni nella sanità. E affrontare la questione rifiuti". Le persone di cui si circonderà saranno i candidati eletti, per questo occorrerà prestare attenzione nella formazione delle liste. Come procederà? "Mi auguro prima di tutto che tutti quelli che per ragioni personali specificatamente di natura giudiziaria dovessero pensare di creare problemi a me e al partito democratico facciano un passo indietro. E vale anche per coloro che pensano di aver esaurito il loro ciclo vitale politico e molti lo stanno già valutando. Ad alcuni poi sono stato io a chiedere che si candidassero ulteriormente perché ne avevo bisogno, ad esempio Mario Loizzo che ha un esperienza consiliare che per me è indispensabile: gli abbiamo chiesto di candidarsi per la quarta volta". L'onorevole Pino Pisicchio dalle pagine di Repubblica ha lanciato un appello ai candidati presidenti a stipulare un "patto etico" perché nelle liste si badi alla fedina penale e non ci siano candidati con problemi giudiziari, anche all'inizio. È d'accordo? "Io non posso stipulare patti con nessuno, non è questo il mio compito, il mio compito è applicare le norme del codice etico del Partito democratico. Le liste civiche che sto formando, invecem saranno composte, visto che sono tutti volti nuovi e non c'è motivo di trascinarsi dietro polemiche o confusioni, con il metodo suggerito da Pisicchio ". Nel Pd, però, nonostante il codice etico gli consentisse di candidarsi, il coordinatore della segreteria leccese Gabriele Abaterusso, condannato per bancarotta per distrazione, si è ritirato dalla competizione. "Abaterusso è un esempio straordinario: pur essendo stato condannato per un reato che purtroppo in questi anni di crisi economica è molto diffuso, ha fatto un passo indietro, una decisione al fine di non danneggiare il Pd e me. Mi auguro che anche altri ragionino come Gabriele. Poi comunque rimane il codice etico". Non lo trova adeguato? "Va cambiato, l'ho già detto a Matteo Orfini: ha dei buchi troppo grossi, va reso più aderente alla legge Severino, ma è dovuto al fatto che è nato prima della legge. Ammesso che la Severino resista alla Corte Costituzionale, deve trovare nel codice etico Pd un suo equivalente, se no avremmo candidature possibili per il codice etico e non per la Severino o viceversa che è peggio ". Pisicchio mette in guardia anche dai candidati milionari che spendono grosse cifre che non si sa come debbano poi recuperare, una volta eletti. "Uno che ha tanti soldi non ha bisogno di recuperarli, sono quelli che non ne hanno che devono recuperarli. Noi comunque abbiamo eliminato dalle nostre liste, con il loro stesso consenso, tutti gli imprenditori che hanno interessi talmente rilevanti da rendere loro impossibile l'attività politica. Per cui abbiamo ottenuto che Nicola Canonico, Giacomo Olivieri e molti altri non si candidino perché hanno interessi economici rilevanti e sanno bene che il modello di governo a cui mi ispiro non è uguale al precedente, ma è molto diverso". Argomenti interviste bari interviste politica michele emiliano 
LO ZUCCHEROè solo uno degli alimenti nel mirino dell'Oms. Francesco Branca, direttore del Dipartimento della nutrizione per la salute e lo sviluppo all'Oms, ci tiene a precisare che nessun cibo in sé andrebbe demonizzato. Ma nelle raccomandazioni sullo zucchero non siete stati teneri. "L'anno scorso abbiamo rivisto i limiti del sale, portandoli a 5 grammi al giorno. E abbiamo in programma nuove linee guida sui grassi. Le raccomandazioni riguarderanno forse una riduzione dei saturi (formaggi e carni), un aumento degli insaturi (olio di oliva, pesce, noci) e un'eliminazione degli acidi grassi trans, prodotti durante alcune lavorazioni industriali". Cosa intendete quando parlate di zucchero? "Gli zuccheri liberi aggiunti agli alimenti durante la preparazione domestica o industriale, più quelli contenuti nel miele e nei succhi di frutta fresca. Abbiamo escluso gli zuccheri di frutta e latte perché non ci sono evidenze che siano nocivi per la salute". Ma perché lo zucchero fa male? "Perché causa obesità e carie. Su queste due malattie abbiamo dati molto solidi. Secondo altri studi avrebbe anche effetto su pressione arteriosa e livello dei grassi nel sangue, in particolare i trigliceridi". Esistono dei limiti minimi? "No, meno zucchero si consuma meglio è. Le prime linee guida dell'Oms del 1989 raccomandavano un apporto calorico ancora più basso dell'attuale, tra lo zero e il 10%. Lo zucchero non è un elemento essenziale per il nostro organismo. Abbiamo bisogno del glucosio, ma a produrre questo nutriente ci pensa il fegato". Argomenti francesco branca 

CITTA' DI CASTELLO (Perugia) - Ha atteso il rientro a casa della moglie e nel garage le ha sparato alla testa un colpo con il suo fucile a pompa, uccidendola; poi ha rivolto l'arma contro sé stesso e si è suicidato: una tragedia che si è consumata nel giro di pochi attimi in una villetta isolata di Uppiano, alla periferia di Città di Castello. Le vittime sono entrambe del posto, un agente di polizia di 41 anni e la moglie quarantenne che da qualche mese gestiva una comunità per il recupero di minori. Come prassi gli accertamenti sono ancora in corso ma la polizia che indaga non sembra avere dubbi sul fatto che si sia trattato di un omicidio-suicidio. Tra le ipotesi quella che a provocarla possa essere stata la gelosia per una relazione (la coppia non aveva figli) ormai quasi finita. A dare l'allarme il socio della donna che - è emerso dalle indagini - passando di fronte all'abitazione intorno alle 20 ha notato le luci del garage accese. Pensando a un furto, ha scavalcato la recinzione per controllare trovandosi invece di fronte i due cadaveri. L'uomo ha subito chiamato il 113 e sul posto sono intervenuti personale del commissariato di Città di Castello e della questura di Perugia. Con loro anche il magistrato di turno Manuela Comodi. L'agente lavorava ormai da anni a Città di Castello e attualmente era alle volanti. Era reduce dal turno di notte. L'uomo deteneva regolarmente il fucile a pompa di grosso calibro con il quale - ritengono gli investigatori - ha prima sparato alla moglie e poi a sé stesso. Un gesto per spiegare il quale sembra abbia lasciato un biglietto con una sorta di addio. La donna era molto conosciuta nel centro umbro. Figlia del presidente della banda musicale locale aveva fatto a lungo volontariato con la Croce rossa. Poi il nuovo progetto di aprire a Uppiano una comunità per il recupero dei minori. "Era una donna brillante e molto impegnata" ha detto all'ANSA il sindaco Luciano Bacchetta. "Ci avevo parlato da poco - ha aggiunto - proprio del bel progetto della comunità. Stava facendo veramente una bella cosa". "Quanto successo è un fatto doloroso che rattrista la polizia di Stato e la comunità di Città di Castello" le poche parole del questore Carmelo Gugliotta. "Forniremo la più ampia collaborazione alla magistratura - ha concluso - per fare chiarezza". Argomenti omicidio-suicidio citta di castello 
È TONANTE come la guerra cosparsa di vittime che racconta, serrato, dolorosamente sorprendente se non si ha una memoria esatta di quei tempi, carico di emozioni, è la storia di un amore che piange conflitti interni, il ritratto interpretato in prima persona di un grande combattente dell'Ira che nel 2005 si rivelò un traditore al servizio da 25 anni dei servizi britannici. Nel 2006 fu ucciso dai suoi ex compagni. Fatti veri ricostruiti con l'arte del romanzo da chi finora non è riuscito a darsi pace, Sorj Chalandon, francese, classe 1952, corrispondente di Libération in Irlanda. Il suo cuore batteva per i terroristi, in particolare per l'amico coetaneo Denis Donaldson , Il mio traditore ( Mondadori), come indicava nel 2008 il titolo del suo primo libro sull'argomento. Ora Chalandon in Chiederò perdono ai sogni dà voce, nella ottima traduzione di Silvia Turato, a Tyrone Meehan (alias Donaldson) invecchiato di due decenni, cercando di intuire le ragioni del suo voltafaccia: ricatto, desiderio di interrompere il ciclo di violenza... Non è chiaro a cosa l'attribuisca, e le nostre domande, ci dice, gli sembrano più adatte a un giornalista politico o a uno studioso che a un romanziere. Pazienza. Quel che è certo è che lungo le pagine ci mostra l'estrema inclemenza di quelle battaglie, agguati, attentati, barricate, caduti, feriti, bambini che sfilano in divisa avendo come unica aspirazione di ripercorrere le vite di galera dei padri, poliziotti uccisi, la solidarietà estrema, l'impossibile motto "fuori i britannici", donne fortissime, gli scioperi prima dei vestiti e poi della fame in carcere con la morte di Bobby Sands, la Thatcher che non cede, le certezze nonostante tutto, i dubbi. E infine la rinuncia alla violenza, e dunque la pace. Non per tutti però. Monsieur Chalandon, come è andata che si è innamorato dell'Ira e dell'Irlanda? "Sono semplicemente andato in Irlanda del Nord da giovane reporter. Per Libération ho coperto le guerre per più di 20 anni e ho trovato un popolo affascinante e fiero che non si batteva per avere più diritti della maggioranza lealista dell'Ulster, ma gli stessi diritti. Come non rimanerne colpiti? Ma non ci si innamora di un esercito". Cosa c'era in Donaldson da conquistarla così totalmente? "In che senso così totalmente? Lui era un amico, spiritoso, intelligente, ben educato, attento. Ero legato alla sua famiglia e lui alla mia. Era coraggioso, esemplare, un buon padre, un buon marito. Fa parte di quella manciata di uomini e donne che mi hanno colpito per la loro gentilezza". Se "il francesino" è lei, è lei che si sentiva più un loro fratello, un loro compagno, è lei che ha ospitato a Parigi vari componenti dell'Ira e li ha aiutati? "La guerra non è un gioco. E non credo di star rispondendo a un giudice". Ma perché è dovuto tornare su quei fatti con un altro romanzo e mettersi questa volta nella testa del traditore? "Perché rimanere nella posizione del tradito era troppo comodo. Per elaborare il lutto del mio rancore dovevo cercare in me le due facce della medaglia, il tradito e il traditore. Rimanere la vittima non era di alcun interesse. Dovevo condividere il suo cammino. Non per capirlo o perdonarlo, ma per non giudicarlo ". Quell'amore per l'Ira è rimasto immutato nel tempo? Il suo tono vibrante, emozionato, fa pensare che questa guerra ormai conclusa sia ancora tutta sulla sua pelle. "Non so di cosa stia parlando. Nutro un immenso rispetto per il popolo irlandese e per la sua battaglia per i diritti. Hanno fatto la guerra solo per avere la pace. Sulla mia pelle non c'è la guerra d'Irlanda, ma "la" guerra. Libano, Iran, Iraq, Afghanistan, Somalia, Ciad, Palestina. Quelle guerre mi tormentano". Riguardare oggi, dopo tanto terrorismo nel mondo, quel caparbio flirt con la morte, quell'incitamento all'odio, quello "Stato nello Stato" dove ci si faceva giustizia da soli in un controllo sociale soffocante, non la lascia più perplesso di allora? "I miei amici combattenti irlandesi erano prigionieri. Oggi sono vicepremier dell'Irlanda del Nord, ministri, deputati irlandesi e europei, sindaci. Un popolo che è passato da uno stato senza diritti a un riconoscimento formale della loro esistenza. Hanno sempre detto che avrebbero deposto le armi non appena avessero goduto degli stessi diritti. E così è stato quando Tony Blair ha avuto il coraggio di invitarli al tavolo delle trattative". Eppure fa impressione quell'organizzazione paramilitare dei ragazzi, dei bambini. Quei giuramenti di fedeltà tanto precoci che lei descrive. Il suo protagonista, finito in galera a 17 anni, dice di sé, carico di emozione: "Capìi che sarei entrato e uscito dalla prigione fino alla morte". "Un bambino cattolico irlandese che aveva il padre e il fratello in galera, la casa distrutta e nel futuro solo un paese chiuso da un filo spinato, spesso non aveva altra scelta. Non in nome di Dio o di non so che fantasma, ma della dignità". E che dice degli attentati? Dall'altra parte c'era una Londra inflessibile, ma dalla battaglia all'azione violenta, a scegliere la morte, dalla lotta al terrorismo insomma, il passo è enorme. "Lei utilizza la parola terrorista per qualificare l'Ira. Io no. Chi partecipò allo sciopero della fame aveva solo il suo corpo come arma. Nessuno voleva morire, nessuno. Erano convinti che la Thatcher avrebbe ceduto. Credo che lei stia confondendo i tagliateste islamici e i soldati dell'Ira. Le madri hanno sentito i figli supplicarle non di lasciarli morire, ma di lasciarli lottare il più possibile. Senza la guerra, il processo di pace era impossibile ". Lei stesso però fa dire al fratello del protagonista, sergente dell'Ira fino al momento in cui decide di andarsene: "Non siamo che una minoranza, abbiamo perso la guerra. Voglio un bel vestito per mia moglie, risate, facce nuove, strade senza soldati. Non ne posso più della nostra bandiera, dei nostri eroi, dei nostri martiri". "Alcuni lo hanno pensato. Nessuno li giudica. Volevo che anche questo pensiero attraversasse il romanzo". Non crede che anche nel tradimento di Tyrone/Denis ci fosse il desiderio di affrettare la pace? "Si tratta di un romanzo. Lo ripeto. Ho prestato a Tyrone dell'orgoglio. Volevo che avesse la certezza di non tradire del tutto. Non solo. Un traditore può essere un uomo perbene che getta la spugna". Argomenti interviste cultura sorj chalandon 
Sulla chiusura di Traffic, il free festival estivo nato nel 2004, non ci sono dubbi. Dopo i «vedremo» nebulosi, ora è chiaro che la rassegna, in calo nelle ultime edizioni, è sparita dal palinsesto. Al suo posto un Festival di musica giovanile in programma ad agosto, ma nel calendario della Fondazione per la Cultura l’appuntamento è tra quelli in bilico. O meglio. Tra quelli in cerca di sponsorizzazioni. Alla nuova rassegna stanno lavorando Max Casacci, già direttore artistico di Traffic, e Gianluca Gozzi, gestore del Blah Blah di via Po. Del vecchio Festival è rimasta l’associazione con Fabrizio Gargarone e Alberto Campo. Dopo dieci anni i rapporti artisticiprofessionali tra i fondatori della kermesse musicale si sono logorati. Il primo ad uscire è stato Cosimo Ammendolia. Una delle ragioni che ha portato alla fine di questa esperienza, oltre al modello da aggiornare e ai bilanci all’osso. Il nuovo progetto è pronto: un mix tra contemporaneo (elettronica, new age e rock) e innovazione, coinvolgendo start up del settore. Un Festival di livello, con nomi di richiamo e spazi per gli emergenti. Una kermesse itinerante: appuntamenti in regione, per poi concludersi a Torino nell’ultimo weekend di agosto con concerti in città e serata clou al Parco Dora. Tra i big che si sono immaginati per la prima edizione  si dice nell’ambiente  ci sarebbero Bjork e Thom Yorke dei Radiohead. Un debutto costosissimo: almeno 800 mila euro. Il problema è proprio legato alla ricerca dei soldi, tenendo fermo l’impegno di Fondazione Crt, come per il vecchio Traffic. «Con grande fatica ci stiamo provando», spiega l’assessore alla Cultura della Città, Maurizio Braccialarghe, che ieri ha illustrato in Commissione Cultura, insieme alla segretaria generale della Fondazione per la Cultura, Angela La Rotella, i dati dei soldi raccolti nel 2014 e il programma 2015. Gli appuntamenti sono molti, il mercato delle sponsorizzazioni non sembra voler ancora crescere e nel 2015 molti fondi sono drenati dall’Expo. «L’obiettivo è scovare almeno 350400 mila euro», dice Braccialarghe, oltre ai quattrini messi dalla Fondazione di via XX Settembre e da quello che potrebbero investire Comune e Regione. E l’assessore alla Cultura pensa alle polemiche sul gioco d’azzardo: «Non è facile. Non voglio riaccendere vecchie polemiche, ma lo scorso anno con Lottomatica, che aveva fatto un programma di sponsorizzazione, si era risolto il problema Traffic. Lottomatica aveva investito ben 250 mila euro. Ora con le polemiche e le scelte del Consiglio quei fondi sono sfumati. Avessimo avuto quei soldi avremmo risolto la questione. Biennale Democrazia e Jazz Festival non costano un euro alla Città, i miracoli però non riusciamo a farli, ancora». La Fondazione nel 2014, tra contributi e sponsorizzazioni, ha raccolto più di 4 milioni e 600 mila euro. «Dal 2013 si è registrato una crescita  spiega la segretaria La Rotella  di sponsor privati, da 13 a 21, e di fondi, da 3,6 milioni a 4,2 milioni». Nel 2015 l’obiettivo è di raccogliere 500 mila euro in più. Argomenti traffic addio sponsor 
