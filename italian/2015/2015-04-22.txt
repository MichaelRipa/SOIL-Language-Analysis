Libri e lettori protagonisti per un giorno della stessa storia. Oggi, giovedì 23 aprile, porte aperte nelle librerie, iniziative nel centro storico e bookcrossing in piazza per riscoprire la magia delle parole nella "Giornata mondiale del libro e del diritto d'autore". Un’iniziativa nazionale, per stimolare chi legge poco o chi non è più abituato a sfolgiare le pagine di un volume, ormai la maggioranza degli italiani. Ini via Luccoli la festa per lettori e negozianti parte con una vera e propria “caccia al libro” , un percorso a tappe tra le attività del centro storico. Non solo, per tutta la giornata, si possono portare i volumi rimasti per anni sugli scaffali di casa per scambiarli in un mercato a cielo aperto con gli altri lettori. Alle 18.30 in piazzetta Chighizola per la rassegna “Musica e parole in libreria”, in collaborazione con L'Amico Ritrovato e la Fondazione Giorgio e Lilli, in scena le "Poesie futuriste" con letture di Fabrizio Maiocco e Andrea Cioffi accompagnate dal violoncello di Giacomo Biagi. La festa continua in piazza De Ferrari con “Libera …mente col bookcrossing”, l’iniziativa di Sofia Giampuzzi: dalle 14.30 alle 16.30 basta presentarsi sulla scalinata di Palazzo Ducale con un libro per scambiarlo (al buio) con gli altri partecipanti. Un’occasione per confrontarsi e scoprire nuovi mondi letterari. E la giornata coinvolge anche le scuole e i nuovi lettori. All’istituto comprensivo Francesco Da Paola verrà allestito un muro delle citazioni, realizzato dagli alunni della scuola primaria. Alle 10 Flashmob di lettura a voce alta in un racconto corale dei ragazzi che incontreranno Pickwick Genova , l’associazione per la diffusione del libro nel quartiere attraverso punti di raccolta. Alla scuola primaria Gilberto Govi, invece, domani mattina parte l’angolo del book crossing. Un luogo di condivisione e scambio di letture per gli alunni che potranno lasciare post it con le citazione dei loro libri preferiti o spiegare in poche parole il loro rapporto con la letturs . (Tutte le iniziative della giornata sul sito www.ioleggoperchè.it e sui social seguendo l’hastag #ioleggoperchè) Argomenti genova giornata del libro 
Una serata memorabile. Non per il gioco, che non è stato all'altezza della sua forza, di tutto quanto ha dimostrato la Juve in questa formidabile stagione, ma è stata una serata memorabile per il ritorno, meritatissimo, nelle semifinali di Champions League. Pensateci: Juve, Barcellona, Real Madrid e Bayern Monaco sono le quattro regine d'Europa. Una soddisfazione pazzesca per un club che si appresta a festeggiare il quarto scudetto consecutivo, ma che a questa stagione chiedeva soprattutto uno scatto di reni sul fronte internazionale. E anche se erano in pochi a crederci- addirittura non ci ha creduto il condottiero della riscossa, Antonio Conte -il risultato e invece li a testimoniare la forza, la credibilità, di un progetto. Si, questo si che si può chiamare progetto. Perché la Juve è arrivata li dove voleva arrivare con la forza delle idee e non solo dei soldi. Le grandi intuizioni, da Tevez a Pirlo, da Vidal a Barzagli, hanno permesso una crescita costante, con punte di autentici capolavori. Come può non essere considerato un capolavoro l'ingaggio di Pogba? Grande insomma la dirigenza, a partire dal presidente Agnelli, grande la capacità di muoversi sul mercato di Marotta e del suo staff, formidabili per tenuta anche psicologica i giocatori, che sono riusciti ad andare oltre loro stessi, oltre quel naturale e normale appagamento che troppi temevano. Ma non c'è dubbio che una menzione speciale vada ad Allegri, che ha saputo raccogliere l'eredità di Conte, impreziosendola con le sue convinzioni. Una dimostrazione di bravura e di flessibilità. Un grande, grandissimo, allenatore che giustamente può confrontarsi con Ancelotti, Guardiola e Luis Enrique. Una Juve che può confrontarsi con Real, Bayern e Barcellona. Applausi! Argomenti tackle 
None Leggi i commenti I commenti dei lettori 
None Leggi i commenti I commenti dei lettori 
Per andare a caccia dei driver Uber la polizia municipale ha messo in campo anche i detector. Sì, proprio i radar piazzati sulle auto dei civich che servono a scannerizzare le targhe dei veicoli che circolano attorno al mezzo dei vigili. Così hanno "pinzato" una Ford Escort in piazza Rebaudengo su cui viaggiava un "Vpo", un vice procuratore onorario. Insomma, una giudice non di carriera e non vincitrice di concorso che in alcuni processi, dipende dal tipo di reato, sostituisce il procuratore. E quando gli agenti hanno bloccato il mezzo con la Vpo, da parte del procuratore "onorario", c'è stato un po' di imbarazzo. "Avevo bisogno... dovevo muovermi... volevo provare il servizio", avrebbe detto agli agenti. Poco male, il trasportato non rischia nulla. Peccato che nel caso di specie c'è stata pure l'aggravante. Sì, perché la targa dell'auto del driver, non compariva solo nella lista nera degli ipotetici autisti di Uber, lista messa a punto dalla polizia municipale negli ultimi mesi sulla base delle indagini e delle rilevazioni fatte sul campo, ma pure nell'altra black list, quella dei mezzi già sottoposti a fermo amministrativo. Ossia delle auto che non possono muoversi e devono rimanere chiuse in box o ferme sotto casa perché il proprietario, in questo caso un cittadino di origine senegalese, ha qualche arretrato da pagare al fisco. Ma la Vpo di questo, naturalmente, non sapeva nulla. E così la pattuglia, mentre la Vpo ha dovuto chiamare un taxi, hanno potuto sequestrare il veicolo procedendo sia per "servizio taxi abusivo" sia perché il veicolo circolava nonostante fosse sottoposto a fermo amministrativo. Questione che lancia un'ombra sulla possibilità di controllo da parte di Uber dei driver e soprattutto dei mezzi. Per verificare che un'auto abbia o meno le ganasce fiscali è necessario fare una visura al Pra, al Pubblico Registro Automobilistico. Insomma, non si tratta di un dato irrintracciabile. Uber, la multinazionale statunitense che offre passaggi attraverso la sua "app", lo controlla? Il problema principale è quello assicurativo: la compagnia, in caso di sinistro, potrebbe fare storie e a quel punto il trasportato di turno si troverebbe scoperto. A Torino siamo ormai a tredici mezzi sequestrati e il giro di vite promesso dal sindaco Fassino ai tassisti c'è stato, tanto da arrivare ad una lista di possibili auto da inserire negli autodetector per controllare centinaia di mezzi contemporaneamente. Non basta che il computer segnali la vettura per riuscire a fermare il driver Uber. Se è da solo i civich non gli possono contestare nulla, se è in compagnia è necessario che il trasportato non si spacci per zio, fratello, cugino o amico a cui si dà un passaggio. Bisogna che dichiari di aver "chiamato" la vettura attraverso Uber 
MONTECARLO  - I gabbiani che non hanno mai smesso di volteggiare sul prato di Monaco-Juventus, a un certo punto sembravano uccelli del malaugurio. E i bianconeri quel malaugurio lo stavano meritando tutto, in una delle peggiori partite dell'anno. L'obiettivo prezioso è salvo, però il resto è zero, identico al punteggio. La squadra padrona d'Italia è precipitata in antiche paure, è stata in attesa anche di se stessa, non solo dell'avversario volenteroso, con qualche buon giocatore ma nulla più. Nulla è una parola pesante, che tuttavia spiega bene la Juve proprio niente principesca nel Principato: nulla in attacco, con Tevez sbilenco e Morata sostituito per disperazione, nulla a centrocampo dove Marchisio se l'è cavata mentre Vidal e Pirlo sono andati all'indietro. Persino un drago come Buffon ha commesso un grave errore, non pagato, per sua fortuna, mentre in difesa Chiellini si è impaperato cadendo da solo dopo 50 secondi (recidivo), uncinando la palla con la mano e meritando un cartellino giallo che ne ha condizionato l'intera gara. Insomma, una pena generale o quasi. Non si può, inoltre, ignorare il fatto che la Juventus abbia raggiunto le semifinali grazie a un rigore inesistente all'andata, mentre al Monaco ne è stato negato uno enorme nella sfida che decideva tutto. Peccato, perché tra involuzione generale, ombre e tremori si offusca un risultato grande: ritrovarsi tra le quattro squadre più forti d'Europa. Alla Juve non succedeva da dodici anni, e ora la attende in ogni caso un Everest da scalare: Bayern Monaco, Barcellona o Real Madrid, non esiste niente di meglio e di peggio sul pianeta del pallone. E i bianconeri, davvero cresciuti in questa stagione di novità diffuse e conquiste quasi tutte meritate (sia concesso il dubbio proprio sulle semifinali di Champions), dovranno tornare perlomeno quelli di Dortmund. In caso contrario, il concretissimo rischio è farsi asfaltare da Messi, Cristiano Ronaldo o Mueller, non c'è che l'imbarazzo della scelta. Argomenti champions league juventus fc Leggi i commenti I commenti dei lettori 
None Leggi i commenti I commenti dei lettori 
ROMA - La sorpresa di gara tre dei quarti di finale de playoff di volley arriva dal PalaCivitanova con l'eliminazione dei campioni d'Italia della Lube Treia da parte di Latina con un secco 1-3 (22-25, 25-16, 15-25, 25-27). I marchigiani escono mestamente dalla corsa scudetto, al termine di una brutta prova, e si scuciono il tricolore dalle maglie. Latina si prepara ad affrontare la Parmareggio Modena a partire da sabato alle ore 18. Pronostico rispettato, invece, in Umbria dove i padroni di casa di Perugia superano 3-1 (25-20, 21-25, 26-24, 25-18) la Calzedonia Verona. La finalista scudetto di un anno fa, archiviata la debacle di gara uno, completa la rimonta e prosegue il sogno tricolore. In semifinale affronta Trento. Latina passa ancora una volta in casa della Lube, quest'anno la trasferta nelle Marche ha sempre portato bene alla formazione allenata da Blengini. I laziali possono fare festa grazie a una migliore prestazione collettiva, nonostante le assenze di Semenzato e Van De Voorde. In cattedra Starovic con 18 punti, cinque muri e un ace e un ottimo Skrimov (12 punti, due muri e un ace) preciso e indispensabile quando viene chiamato in causa. Latina gioca bene in difesa e non concede facili attacchi ai biancorossi di casa. Una prestazione che mette di buon umore e porta la squadra guidata da Blengini alla seconda semifinale (contro Modena), dopo quella contro Trento con Prandi in panchina nella stagione 2011-2012. Dall'altra parte Treia oppone la forza dei singoli e poco altro, per la corsa scudetto manca grinta e determinazione. Una serie strana dove le vittorie sono arrivate sempre in trasferta e la Lube non è apparsa mai in condizione mentali e fisiche. Colpa, anche, dell'ennesimo infortunio a macchiare la serata: questa volta si ferma Kovar con le borse di ghiaccio messe sul ginocchio sinistro. Per la Lube, insomma, è tempo di rifondazione l'arrivo di Juantorena a Zaytsev sono solo i primi due passi di una squadra che nella prossima stagione cambierà completamente faccia. Non bastano le alchimie tattiche di coach Giuliani, pronto a cambiare sestetto in base alle necessità, per evitare la brutta figura. Si chiude la stagione con 13 punti di Stankovic (quattro muri) e 12 di Fei e Kurek (tre muri). Male il servizio con soli due ace di Sabbi, appena entrato in campo dalla panchina e poi tanti errori da parte di tutta la squadra. Infatti nel primo set la Lube sbaglia troppe battute e favorisce le rigiocate di Latina. Solo nel finale la squadra allenata da Giuliani prova a contrastare gli avversari, ma è troppo tardi. Reazione immediata dei campioni d'Italia che nel secondo parziale strapazzano i pontini. Situazione diametralmente opposta nel terzo parziale con Latina a comandare e Treia che finisce nel cosiddetto pallone. Quarto set altalenante che premia la squadra meglio disposta nel finale: Latina va in semifinale. Duro a fine gara ai microfoni di RaiSport il capitano della Lube Podrascanin: "Non cerchiamo alibi per gli infortuni. Abbiamo fatto poco rispetto alla squadra che lo scorso anno ha vinto lo scudetto. Abbiamo perso fiducia dopo il tre a zero subito a Modena. Andiamo sotto e non riusciamo a riprendere i set. Se avessimo passato il turno con Latina avremmo comunque perso contro Modena. Da gennaio si parla di nuovi giocatori per il prossimo anno. Stasera tre o quattro di noi sapevano che non resteranno il prossimo anno. Si parla di Juantorena, di Grebennikov, di Zaytsev. E nelle testa c'era questo tarlo". Perugia sorride, mentre Verona si rammarica. Dopo aver vinto il secondo set, spreca ai vantaggi la ghiotta operazione sorpasso prima di soccombere nel quarto parziale. La squadra allenata da Nikola Grbic si affida al solito Atanasijevic autore di 21 punti e Fromm (14 punti). Bene al centro Buti con 10 punti messi a terra e determinante l'apporto di capitan Vujevic. Verona si aggrappa a Gasperini (17 punti) e all'americano Sander (12 punti e tre muri) e nel complesso rimane una bella rivelazione della stagione in corso. Playoff scudetto - Quarti di finale Risultati Gara 3  -  Lube Treia-Top Volley Latina 1-3, Sir Safety Perugia-Calzedonia Verona 3-1. Argomenti volley macerata volley latina volley perugia volley verona volley volley superlega Leggi i commenti I commenti dei lettori 
MONACO – “L’importante è essere arrivati in semifinale”. Massimiliano Allegri si gode la sua prima volta tra le magnifiche quattro d’Europa e ringrazia soprattutto i giocatori. C’e’ da fare i complimenti a questo gruppo che sta facendo una stagione straordinaria. Ora pensiamo a fare questi benedetti sei punti in campionato e poi ci concentreremo sulla doppia sfida che ci attenderà”. ABBIAMO SOFFERTO IL LORO PRESSING – In campo non si è vista la solita Juve. Il tecnico bianconero spiega perché. “Abbiamo sbagliato molto non per ansia di prestazione ma per colpa del loro pressing. Giocare contro il Monaco non e’ semplice, ti fanno giocare male, sono simili all’Atletico Madrid. La partita doveva andare cosi’, ma e’ importante essere andati in semifinale nonostante una partita non brillantissima”. VORREI AFFRONTARE IL BARCELLONA – In semifinale Allegri già sa che si dovrà vedere una Juve ben diversa: “Dovremo preparare la partita con la convinzione di andare in finale. Saranno partite diverse, con squadre di livello diverso rispetto a quelle incontrate finora, ma con piu’ possibilita’ di giocare che per noi puo’ essere un vantaggio. Chi vorrei evitare? Ho un preoccupazione in piu’ per i tedeschi, il Real spero di incontrarlo in finale. Rimane solo il Barcellona…”. BUFFON: FRENATI DALL’IMPORTANZA DEL MATCH – Gigi Buffon si gode il traguardo raggiunto: “Pensavo di dover aspettare meno 12 anni fa, ma visto il percorso difficile che c’e’ stato, godiamo molto di piu’ per il risultato, anche se non abbiamo ancora fatto niente. Volevamo a tutti i costi passare il turno, l’occasione era ghiotta, abbiamo fatto qualcosa di importante”. In realta’ la Juventus ha sofferto piu’ del dovuto… “Oggi c’era molta piu’ tensione rispetto a Dortmund anche perche’ l’ostacolo era piu’ difficile e il margine piu’ esiguo. Sapevamo che ogni errore l’avremmo pagato e questa tensione ci ha un po’ tagliato le gambe”. BONUCCI: SPERIAMO DI EVITARE IL BAYERN – Leonardo Bonucci guarda già avanti: “Aver centrato la semifinale non deve essere un punto di arrivo. Dobbiamo continuare a sognare e soprattutto a crederci un po’ di piu’. Adesso viene il bello. Attacchiamo la semifinale per poterla vincere. Il nostro obiettivo era arrivare ai quarti, adesso giochiamo la parte piu’ bella della Champions”. Sulla partita, invece, Bonucci riconosce: “Potevamo fare meglio. Ci e’ mancato coraggio e personalita’. Tecnicamente abbiamo sbagliato tanto, ma siamo stati fortunati. Complimenti comunque al Monaco, molto forte soprattutto a livello difensivo. Chi vorrei evitare ora? Il Bayern. E’ fortissimo”. EVRA: E ORA PUNTIAMO ALLA FINALE – Patrick Evra non si esalta più di tanto. “Quando mi hanno chiamato a firmare alla Juve l’obiettivo era di vincere lo scudetto e di fare bene in Champions. Per me era normale arrivare a questo punto. Devo ringraziare lo staff e Allegri e adesso devo aiutare la squadra a passare un altro turno”. A proposito del livello del campionato italiano, Evra ha spiegato: “Per me e’ stato uno shock all’inizio, ma poi ti adatti con un po’ di intelligenza. Chi dice che il campionato italiano e’ scarso non ha capito niente”. Sul recupero di Pogba, invece, rivela: “Pogba sta bene, ha fame, pero’ ci sono i tempi di recupero. Ci vuole tempo e andare piano perche’ quando giocherai devi essere al 100% e non al 70%”. RABBIA MONACO: "RIGORE NETTO PER NOI" - Ai dirigenti del Monaco non sono andate giù alcune decisioni arbitrali. Su tutte la mancata concessione del penalty per fallo su Kondogbia nel primo tempo. Così la rabbia è esplosa via twitter: "Le immagini lasciano poco spazio ai dubbi...C'era un rigore su Kondogbia". Il riferimento è all'intervento di Chiellini e Vidal sul giocatore monegasco al 36' del primo tempo proprio al limite dell'area che l'arbitro ha lasciato correre. Argomenti champions league juventus fc massimiliano allegri Leggi i commenti I commenti dei lettori 
MONTECARLO – Con una prova operaia, la Juve blocca sullo 0-0 il Monaco e torna dopo 12 anni in semifinale di Champions League. Un risultato sofferto al termine di 90’ intensi in cui i bianconeri, al di là dei proclami della vigilia, hanno soprattutto badato a difendere il prezioso rigore di Vidal dell’andata. JUVE, UNA DIFESA IMPENETRABILE - La Juve ha dovuto stringere i denti per passare ma è anche vero che ha rischiato davvero il minimo indispensabile (il più grosso brivido è arrivato da un sandwich  in area di Chiellini e Vidal a Kondogbia nel primo tempo sul quale l'arbitro ha generosamente sorvolato). Merito di un reparto difensivo impeccabile che ha confermato in Europa (dove non prende gol da 342’) una solidità che ha permesso a Buffon di salire a 642’ di imbattibilità. ALLEGRI RISPOLVERA IL 3-5-2 – Per arginare i presunti assalti dei monegaschi, Allegri ha rispolverato il 3-5-2 preferendo, rispetto all’andata, inserire Barzagli e togliere Pereyra. Sul fronte opposto Jardim si è affidato all’esperienza del recuperato Toulalan e ai guizzi di Silva per tentare di recuperare il risultato. JUVE IN DIFFICOLTA’ CONTRO IL PRESSING DEL MONACO – Il Monaco è partito forte, sorprendendo i bianconeri. Dopo appena 1’ Chiellini è scivolato sul pressing di Moutinho e si è fatto ammonire. I padroni di casa hanno capito di poter mettere in difficoltà gli avversari con il pressing alto e la Juve è andata in affanno. Non è riuscita a mettere insieme cinque passaggi di fila e ha faticato a mettere la testa fuori dal guscio. BUFFON, SOLO UN PAIO DI BRIVIDI – C’è voluta tutta l’esperienza di Bonucci e compagni, ben supportati dai centrocampisti in fase difensiva, per evitare a Buffon una serata di straordinari. Il portierone azzurro ha rischiato solo su un sinistro di Kondogbia, di poco oltre l’incrocio, e su un cross dalla destra di Silva sul quale Barzagli ha rischiato l’autogol nel tentativo di metterlo in angolo. [[ge:rep-locali:repubblica:112614208]] ENTRA BERBATOV, LA JUVE NON TREMA – Jardim ha tentato il tutto per tutto nella ripresa inserendo Berbatov al posto di Toulalan e passando al 4-2-3-1. Mossa che non ha fatto tremare la difesa bianconera che vincendo tutti gli uno contro uno e eliminando anche le piccole sbavature della prima frazione, ha, in pratica eretto un muro davanti a Buffon, chiamato in causa solo con un paio di uscite. TRAVERSA DI PIRLO NEL FINALE – Capace di farsi vedere in avanti per 90’ solo con un destro di poco a lato di Tevez al 45’, la Juve ha atteso proprio l’ultimo minuto per rendersi di nuovo pericolosa. E per poco non ha centrato il bersaglio con una delle solite “maledette” di Pirlo che, da 40 mt, ha scheggiato l’incrocio su punizione. Per fortuna di segnare non ha avuto bisogno. Ma adesso, contro una delle grandissime d’Europa, dovrà sfoderare ben altra prestazione se  vorrà tentare di andare in finale. MONACO-JUVENTUS 0-0 Monaco (4-2-3-1): Subasic 6, Fabinho 6.5, Raggi 6, Abdennour 6, Kurzawa 6, Toulalan 6 (1′ st Berbatov 5.5), Kondogbia 6, Bernardo Silva 6, Moutinho 6.5, Ferreira-Carrasco 5.5 (43′ st Elderson sv), Martial 5.5 (31′ st Germain sv). (16 Stekelenburg 7 Dirar 12 M.Carvalho 13 Wallace). All.: Jardim. Juventus (3-5-2): Buffon 6, Barzagli 6.5, Bonucci 7, Chiellini 6.5, Lichtsteiner 6, Vidal 6.5 (33′ st Pereyra sv), Pirlo 6, Marchisio 6.5, Evra 6.5 (45′ st Padoin sv), Tevez 5.5, Morata 5.5 (24′ st Llorente 6.5). (30 Storari 5 Ogbonna 27 Sturaro 32 Matri). Arbitro: Collum (Scozia) 5.5. Angoli: 6-4 per il Monaco. Recupero : 1′ e 4′. Ammoniti : Chiellini e Tevez per comportamento non regolamentare, Bernardo Silva e Kondogbia per gioco scorretto. Argomenti champions league monaco calcio juventus fc Leggi i commenti I commenti dei lettori 
