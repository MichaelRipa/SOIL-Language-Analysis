PALERMO – La Juventus sta arrivando e le prime della classe sono tutte avvisate: dall’Inter al Napoli, dalla Fiorentina alla Roma. Sì, perché i bianconeri conquistano al Barbera la quarta vittoria consecutiva in campionato, dimostrano di aver ritrovato la convinzione di essere forti e agguantano il quinto posto in classifica con la Roma (quarta) a sole tre lunghezza di distanza. 3-0 a un Palermo che non è riuscito mai a rientrare in partita una volta subito il gol di Mandzukic nel secondo tempo. Raddoppio poi di Sturaro e tris di Zaza all’ultimo secondo. LA JUVE PRENDE CAMPO – 4-3-1-2 per Ballardini con Brugman schierato dietro le due punte, Vazquez e Gilardino. Struna e Lazaar fanno i terzini. In mezzo al campo Hiljemark, Jajalo e Chochev. Allegri si schiera col 3-5-2 optando per Cuadrado ed Evra esterni di centrocampo. A centrocampo con Marchisio e Pogba c’è ancora Sturaro. Attacco affidato a Mandzukic e Dybala. Il Palermo parte bene occupando diligentemente ogni zona del campo. Ma ben presto la Juventus prende il sopravvento soprattutto a centrocampo dove faticano Chochev e Jajalo, mentre l’ex Dybala sembra ispirato e immarcabile. A parte i tiri da lontano di Brugman e Hiljemark, e una mancata deviazione di Mandzukic, la prima vera palla-gol arriva solo al 23’ quando Chiellini colpisce di testa dopo un angolo spedendo la sfera sul fondo. Il Palermo si fa notare alla mezz’ora con Gilardino in area, ma l’attaccante non serve Vazquez concludendo invece male da posizione troppo defilata. CHANCE BONUCCI E DYBALA – Al minuto 34 Juventus vicinissima al gol: angolo, Bonucci è incredibilmente libero ma di testa manda la palla sul fondo. Tre minuti dopo ottimo spunto di Sturaro sul fondo destro con cross in area: Dybala colpisce di testa in anticipo sul primo palo ma non trova la porta. Il primo tempo finisce con un tiro sull’esterno della rete di Cuadrado, una conclusione alta di controbalzo di Vazquez e un mischione in area siciliana con Sturaro murato dalla difesa. [[ge:rep-locali:repubblica:128452870]] MANDZUKIC DI FORZA – La Juventus passa in vantaggio al 9’ della ripresa: Dybala attacca a sinistra e crossa lungo sul secondo palo, Sorrentino non esce, Mandzukic sovrasta di testa Struna e insacca. Ballardini prova a cambiare qualcosa inserendo al posto di Hiljemark, Quaison che va a fare coppia in avanti con Gilardino mentre Vazquez fa il trequartista con Brugman che arretra a centrocampo. Ma i rosanero non cambiano ritmo e a questa velocità è favorita la Juventus che può controllare il vantaggio senza andare mai in affanno. Buffon farà lo spettatore non pagante fino all’ultimo minuto. LA CHIUDONO STURARO E ZAZA – Arrivano altri cambi e se Ballardini rimpiazza Gilardino con Trajkovski, Allegri inserisce Morata al posto di Mandzukic e Lichtsteiner per Cuadrado. Il nuovo entrato dei rosanero tenta subito una spettacolare rovesciata ma manca l’impatto con la sfera. Intanto entra anche Zaza per Dybala. La Juventus con questi ritmi in campo vincerebbe comunque, ma nel finale esagera e ne fa altri due. Al 44’ Pogba premia un inserimento in area di Sturaro che col sinistro non sbaglia. All’ultimo secondo dei tre minuti di recupero c’è gloria anche per Zaza: Morata controlla in area, assist per l’ex Sassuolo che con un rasoterra sul primo palo trafigge Sorrentino. Palermo-Juventus 0-3 (0-0). Palermo (4-3-1-2): Sorrentino 5,5, Struna 5 (29 st Rispoli sv), Goldaniga 6,5, Gonzalez 5,5, Lazaar 6, Hiljemark 5,5 (15′ st Quaison 5,5), Jajalo 5,5, Chochev 5, Brugman 5, Vazquez 6, Gilardino 5,5 (21′ st Trajkovski 5) (53 Alastra, 91 Colombi, 4 Andelkovic, 25 Maresca, 33 Daprelà, 34 El Kaoutari). All.: Ballardini 5. Juventus (3-5-2): Buffon 6, Barzagli 6,5, Bonucci 6,5, Chiellini 6,5, Cuadrado 5,5 (23′ st Lichtsteiner 6), Sturaro 7, Marchisio 6,5, Pogba 6,5, Evra 6, Mandzukic 7 (21′ Morata 6), Dybala 7 (38′ st Zaza 6) (25 Neto, 34 Rubinho, 12 Alex Sandro, 20 Padoin, 24 Rugani, 40 Vitale). All.: Allegri 7. Arbitro : Valeri di Roma. Reti : nel st 9′ Manzukic, al 44′ Sturaro, al 48′ Zaza. Angoli : 7 a 1 per la Juventus. Recupero : 0′ e 3′. Ammoniti : Pogba, Struna, Barzagli, Vazquez, Sturaro per gioco falloso. Spettatori : 25.737 per un incasso di 645.241 euro. Argomenti palermo calcio serie a juventus fc Leggi i commenti I commenti dei lettori 
PALERMO – Massimiliano Allegri, tecnico della Juventus, è soddisfatto per la vittoria di Palermo che rilancia la Juventus in classifica. Si tratta del quarto successo di fila in campionato, venuto dopo la qualificazione matematica agli ottavi di Champions. “UN MESE MOLTO BELLO” – “E’ stata una bella partita sul piano del gioco e dell’intensità – dice Allegri -. Venivamo da un mercoledì con un grande dispendio di energie contro il Manchester City, avevamo corso molto e c’era il rischio di non tenerla per 90′: invece siamo stati molto bravi, e già nel primo tempo potevamo andare in vantaggio, invece Mandzukic ha fatto un bel gol e nel finale anche Sturaro e Zaza. I ragazzi hanno fatto un mese di novembre molto bello, siamo saliti in classifica e abbiamo passato un turno di Champions, ora ci prepariamo per venerdì che è un altro scontro diretto”. “ORA STIAMO BENE FISICAMENTE” – Qualcosa deve essere cambiato visti i risultati. “Abbiamo ora gambe diverse, una buona condizione fisica e i risultati ti aiutano a lavorare meglio – spiega il tecnico toscano t -. La squadra ha fatto progressi importanti, sa accelerare e sa gestire la palla, sa essere compatta, credo sia un bel risultato. Morata? E’ un ragazzo di 23 anni, che deve ancora giocare con continuità: quest’anno ha pressioni diverse, l’anno scorso era un ragazzo importante ma doveva conquistarsi il posto con Tevez e Llorente, quest’anno è un titolare come gli altri e va gestito, come Mandzukic e Dybala. Ogni tanto si intestardisce, ma se fa le cose con più semplicità crescerà e diventerà ancora di più un giocatore importante per la Juventus”. [[ge:rep-locali:repubblica:128452870]] “NON SIAMO COSI’ SCARSI” – Allegri assicura che non gli interessa il risultato di Napoli-Inter. “Non spero in niente. Credevo che la Juventus potesse rimontare, abbiamo fatto un buon novembre, ma il campionato è ancora lungo e siamo ancora lontani dalla testa. La squadra non è scarsa come si diceva, nel calcio ci sono difficoltà e le stagioni non sono tutte uguali, è bello fare una bella rimonta ma bisogna crescere sul piano del gioco, credo che le partite si vincano giocando bene a calcio con una buona intensità”. ZAZA: “DETERMINANTI LE STRIGLIATE DEI VETERANI” – “Preferirei fare più gol e giocare di più ma non mi sono mai lamentato e non inizierò a farlo”. Parla così Simone Zaza a fine gara in una partita mai in discussione e con i bianconeri che proseguono nella rimonta in classifica: “Oggi – dice ancora l’attaccante della Nazionale ai microfoni di Premium Sport – era una partita importantissima, abbiamo recuperato altri punti. Ci hanno aiutato i momenti difficili, i veterani si sono fatti sentire e noi giovani li abbiamo ascoltati. E i risultati si vedono. Dobbiamo continuare a risalire in campionato, l’obiettivo è stare tra le prime tre a gennaio, alla fine del girone d’andata. Dobbiamo continuare a vincere com’è sempre stato”. Argomenti serie a juventus fc massimiliano allegri Leggi i commenti I commenti dei lettori 
ROMA – Sono le prime della classe e lo hanno ribadito con i fatti in questo ultimo fine settimana di novembre in cui il campionato di Lega Pro ha proposto il 13° turno. Un ‘week-end lungo’ che si concluderà lunedì sera con il posticipo fra Foggia e Casertana, match clou del girone C (comunque vada, i campani conserveranno il primato), a coronare un’altra giornata vissuta intensamente da migliaia e migliaia di appassionati, che seguono sempre più numerosi questo torneo, sia allo stadio che sul canale web dedicato. CITTADELLA VINCE, ALESSANDRIA E SALO’ TENGONO IL PASSO – Nel gruppo A, dopo tre pareggi, il Cittadella riassapora il gusto del successo consolidando la propria leadership: gli uomini di Venturato superano 2-1 la Reggiana (che sia il caso di parlare di crisi?) con le reti nel primo tempo di Litteri e Iori, a rendere ininfluente il gol di Nolè nella ripresa per gli emiliani, senza successi da cinque gare e ormai risucchiati a centro classifica dopo un avvio di stagione di ben altro tenore. Tengono il passo dei veneti comunque l’Alessandria di Gregucci (in serie positiva da sette giornate), che piega la Giana Erminio col solito Bocalon, e il Feralpisalò, che centra il poker vincente da quando al timone è arrivato Aimo Diana facendo suo lo scontro diretto con il Pordenone: dopo il vantaggio iniziale di Filippini per i neroverdi, sono Allievi e Romero a ribaltare il match in favore dei bresciani padroni di casa. PAREGGI PER PAVIA, BASSANO E CREMONESE – Rallenta un po’invece il Pavia di Marcolini, bloccato sul 2-2 interno dal Mantova di Javorcic che si conferma cliente temibile in trasferta: sono Ruopolo e Ungaro per i virgiliani a rimontare per due volte Marino e Ferretti. La classifica è comunque molto corta, tenendo conto che dal quarto al decimo posto ci sono appena tre lunghezze. In scia al Pavia restano infatti il Bassano, che impatta 1-1 sul terreno della Pro Piacenza (per i locali Bini risponde al penalty di Iocolano dopo che il portiere veneto Rossi aveva parato un rigore di Alessandro), e la Cremonese, tornata con lo stesso risultato da Bolzano, dove l’altro capocannoniere Brighenti illude i grigiorossi di Pea (11 punti comunque nelle ultime cinque uscite), poi ripresi dal Sudtirol di Stroppa con un rigore di Gliozzi. Risale anche il Cuneo, che con una rete per tempo (Cavalli e Barale) regola il Lumezzane agganciando il Pordenone a quota 19. PRO PATRIA-PADOVA UNICO 0-0, PRIMO SUCCESSO DI SESIA ALL’ALBINOLEFFE – E mentre il fanalino di coda Pro Patria contro il Padova allo ‘Speroni’ di Busto Arsizio strappa il terzo pari di fila (0-0) rimandando ancora però l’appuntamento con la prima vittoria, nello spareggio salvezza l’Albinoleffe prevale di misura sul Renate: la rete decisiva sul finire del primo tempo è messa a segno da D’Iglio, che regala così a Marco Sesia la prima affermazione sulla panchina bergamasca (ha sostituito due settimane fa David Sassarini). Girone A, 13/a giornata: Alessandria-Giana Erminio 1-0, Cittadella-Reggiana 2-1, Cuneo-Lumezzane 2-0, Pavia-Mantova 2-2, Pro Patria-Padova 0-0, Pro Piacenza-Bassano 1-1, Albinoleffe-Renate 1-0, Feralpisalò-Pordenone 2-1, Sudtirol-Cremonese 1-1. Classifica: Cittadella 26 punti; Alessandria e Feralpisalò 24; Pavia 22; Bassano e Cremonese 21; Reggiana e Sudtirol 20; Cuneo e Pordenone 19; Giana Erminio 17; Padova e Pro Piacenza 15; Lumezzane e Mantova 13; Albinoleffe 11; Renate 9; Pro Patria 3. SPAL PASSA A SANTARCANGELO, TUTTOCUOIO PIEGA MACERATESE – Nel girone B cancella immediatamente lo stop interno nel posticipo di lunedì scorso la capolista Spal, andando a imporsi all’inglese grazie a una doppietta di Zigoni sul campo del Santarcangelo, alla terza sconfitta di fila. I ferraresi di Leonardo Semplici approfittano del ko della Maceratese contro il Tuttocuoio (2-1) e salgono a +4 sul secondo posto: dopo il vantaggio dei locali con Cherillo, la neopromossa marchigiana guidata da Christian Bucchi (veniva da sette turni positivi) risponde al quarto d’ora della ripresa con Foglia, ma è Colombini a mettere le ali agli uomini di Cristiano Lucarelli (sette risultati utili consecutivi, con quattro successi nelle ultime 5 partite) che possono adesso sognare. PISA RIMONTA LUCCHESE, OK CARRARESE, SIENA KO A TERAMO – E così il Pisa di Gattuso si riporta in scia alla Maceratese dopo la vittoria per 2-1 sulla Lucchese: dopo la zampata di Terrani ci pensa Lores con una doppietta in extremis (fra l’83’ e l’86’) a infiammare l’Arena Garibaldi. Un gradino sotto c’è l’Ancona, che di nuovo non riesce a sfruttare al meglio l’impegno casalingo e non va oltre l’1-1 col Pontedera (a Pedrelli replica Vettori per i toscani nel primo tempo). Subito dietro i dorici si porta la Carrarese battendo 2-0 la Pistoiese (al 50′ st Sinigaglia ha calciato sul palo un rigore) con Infantino e Gyasi, mentre l’altra toscana, il Siena, cade a Teramo, che scappa con Di Paolantonio, si fa raggiungere da La Vista e piazza il gol decisivo con Caidi. L’Aquila si allontana dalla zona calda: doppio Perna in due minuti e Prato sconfitto e superato in classifica. AREZZO-LUPA ROMA E SAVONA-RIMINI VANNO A PUNTO – Risultato con la X nelle due sfide salvezza Savona-Rimini (0-0, per i liguri è appena il secondo punto in 13 giornate, mentre i romagnoli tornano a far punti fuori dopo tre viaggi a mani vuote) e Arezzo-Lupa Roma: 1-1 firmato da Cori e D’Agostino, che approfitta dopo un minuto dell’espulsione di Panariello. Girone B, 13/a giornata: Ancona-Pontedera 1-1, Arezzo-Lupa Roma 1-1, Carrarese-Pistoiese 2-0, Savona-Rimini 0-0, Tuttocuoio-Maceratese 2-1, L’Aquila-Prato 2-0, Pisa-Lucchese 2-1, Santarcangelo-Spal 0-2, Teramo-Robur Siena 2-1. Classifica: Spal 29 punti; Maceratese 25; Pisa (-1) 24; Ancona 22; Carrarese 21; Tuttocuoio 20; Pontedera 18; L’Aquila (-1) e Robur Siena 17; Prato 16; Rimini 15; Arezzo 14; Santarcangelo e Teramo (-6) 12; Lucchese e Pistoiese 11; Lupa Roma 6; Savona (-11) 2. PARI PER MESSINA E COSENZA, LECCE SECONDO IN ATTESA DI FOGGIA-CASERTANA – Nel girone C, aspettando il posticipo che vede la Casertana, fin qui dominatrice del torneo e reduce da quattro affermazioni consecutive, rendere visita lunedì sera al Foggia (alle 20 il fischio d’inizio allo ‘Zaccheria’ davanti alle telecamere di Rai Sport), sulla seconda poltrona si accomoda ora il Lecce, che con l’esperto Piero Braglia al timone prosegue la sua risalita sbancando il campo dell’Akragas per 3-1: a segno Moscardelli, Curiale e Diop (in mezzo il momentaneo 2-1 di Savonarola) in una partita finita con un’espulsione per parte (Aloi e Camisa) che vale la terza sconfitta di fila per gli agrigentini di Nicola Legrottaglie, anche allontanato dal campo. Non vanno oltre lo 0-0 il Messina di Arturo Di Napoli (in casa con la Juve Stabia: per le Vespe 11 punti in sette gare con Zavettieri in panchina) e il Cosenza (a Benevento), mentre l’Andria ritrova il sorriso con Onescu (a segno in apertura e in chiusura di match) che mette in ginocchio il Martina nel derby pugliese. SUCCESSI ESTERNI PER CATANIA E CATANZARO – Torna a vincere dopo 4 turni senza gioie anche il Catania, con il prezioso 2-1 esterno sul campo della Lupa Castelli Romani: per gli etnei di Pancaro decide il bomber Calil con una doppietta, vano il momentaneo pareggio di Siclari per i laziali fanalino di coda. Bene anche Monopoli (2-0 all’Ischia, con un rigore di Pinto in avvio e una rete di Gambino in chiusura, dopo che Iuliano aveva parato un secondo penalty a Croce) e Catanzaro, che viola in nove uomini (rossi al 14′ st a Bernardi e al 44′ st a Moi, entrambi per doppia ammonizione) il campo della Paganese (allontanato al 45′ pt Grassadonia per proteste) con Agnello e Razzitti mettendo a segno un poker di vittorie consecutive sotto la gestione Erra. RIMONTA MATERA, SFUMA PRIMA VITTORIA DI UGOLOTTI AL MELFI – Nella sfida salvezza fra Melfi e Matera, i padroni di casa sprecano il doppio vantaggio del primo tempo (Herrera al 19′ su rigore e al 43′) e si fanno rimontare sul 2-2 da Iannini (altro penalty) e Armellino, che in questo modo impediscono a Guido Ugolotti di bagnare l’esordio he in settimana ha preso il posto del duo Palumbo-Delvecchio di bagnare l’esordio con la vittoria. Girone C, 13/a giornata: Akragas-Lecce 1-3, Benevento-Cosenza 0-0, Lupa Castelli-Catania 1-2, Melfi-Matera 2-2, Paganese-Catanzaro 1-2, Fidelis Andria-Martina Franca 2-0, Messina-Juve Stabia 0-0, Monopoli-Ischia 2-0, Foggia-Casertana lunedi 30 novembre ore 20. Classifica: Casertana 27 punti; Lecce 22; Cosenza e Messina 21; Benevento (-1) 20; Foggia 19; Fidelis Andria 18; Catanzaro e Monopoli 17; Paganese (-1) 16; Akragas e Juve Stabia 15; Ischia (-4) e Matera (-2) 13; Catania (-11) 12; Melfi 10; Martina Franca (-1) 8; Lupa Castelli Romani (-1) 5. Casertana e Foggia una partita in meno. Argomenti lega pro Leggi i commenti I commenti dei lettori 
Per il match clou della domenica c’era un pubblico da grandi occasioni, con più di cento spettatori sulle gradinate di via Solimano, in ValBisagno, cori e la tensione di chi si gioca la vetta della classifica. La partita Ligorna-Baiardo (Giovanissimi 2002, fascia B) è finita 1 a 1. Il gol degli ospiti, in divisa neroverde, arriva dopo pochi minuti con il numero 10 Luciano Michele, bravo a segnare in mischia su calcio di punizione. Ed è un’esplosione di gioia. «Un gol fortunoso», racconta con modestia, sorridente. «La palla mi è picchiata sul ginocchio e stava per finire sulla traversa. E invece è entrata». Il Ligorna reagisce subito con numerose incursioni sulla sinistra del numero 11, Filippo Mendola, e tante buone giocate del numero 9, il riccioluto Gabriele Cuneo. La fantasia c’è, ma è la concretezza a mancare. All’inizio del secondo tempo è il Baiardo a fare la partita e a sfiorare il raddoppio: il veloce numero nove Mario Cortese, neoacquisto già soprannominato sugli spalti “Higuain” per le giocate illuminanti, prova in tutti i modi a segnare. Alla traversa del Ligorna la partita si accende con falli da entrambe le parti e interventi piuttosto rudi. La partita è vivace quando con un rocambolesco rimpallo in area arriva il pareggio dei biancoblù con Niccolò Placido. «Non meritavamo di vincere», spiega a fine partita. «Ma nemmeno di perdere». 
None Leggi i commenti I commenti dei lettori 
La Juventus passa al Barbera davanti a quasi trentamila spettatori. Molti dei quali di fede bianconera. Finisce 3 a 0 per la Juve che, dopo un primo tempo equilibrato, dilaga nella ripresa  grazie alle reti segnate da Mandzukic, da Sturaro e allo scadere da Zaza. Un Palermo che è stato per larghi tratti in partuta ma che non è stato mai pericoloso. che Palermo parte bene cercando di mettere in campo la stessa personalità dimostrata contro la Lazio. Vazquez mette in movimento Hiljemark che tira alto. Per tutta la parte centrale del primo tempo le due squadre si fronteggiano senza farsi male. Attenta la difesa rosanero sugli inserimenti di Mandzukic. Goldaniga e Gonzalez fanno buona guardia e Sorrentino resta inoperoso. Juve pericolosa al trentaquattresimo quando Bonucci da buona posizione manda a lato di testa. Sempre di testa ci priva Dybala quattro minuti dopo,ma anche lui manda fuori. I rosa si fanno vedere sul finire del primo tempo con il sinistro di Vazquez che termina alto. Chiusura di frazione con i bianconeri in avanti. Struna anticipa di testa Mandzukic mentre Brugman è bravo a ribattere in mischia la conclusione di Sturaro. In avvio di ripresa Juventus subito in vantaggio. Sul cross di Dybala, Sorrentino non esce in presa aerea e Mandzukic sovrasta di testa Struna per il gol del vantaggio. È la rete che dà il via alla goleada juventina. Ballardini prova a cambiare mettendo dentro Trajkovski e Quaison, ma i rosa non pungono tanto che Buffon resterà inoperoso per tutta la gara. Punge invece Sturaro che segna il 2 a 0 sull’assist di Pogba e punge Zaza che proprio nell’ultima azione della gara batte Sorrentino con un tiro rasoterra. Argomenti calcio palermo juventus fc 
