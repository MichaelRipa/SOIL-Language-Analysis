LA GENESI spiegata non a, ma da mia figlia. Quel che a orecchie e occhi distratti potrebbe sembrare un errore è invece la chiave di tutto. Lui è Haim Baharier, studioso di ermeneutica biblica, spirito brillante e inquieto, per i molti che seguono le sue lezioni un maestro. Lei è sua figlia Avigail, nata con la sindrome di Down, oggi ventottenne alla vigilia della laurea di specializzazione in arte terapia. Insieme, nel 2006, avevano tenuto un ciclo di incontri al Dal Verme: lei leggeva e traduceva i versetti del primo libro della Bibbia, lui nel doppio ruolo di esegeta e di padre li decifrava. Da quell'esperienza eranato La Genesi spiegata da mia fi-glia che ora torna in libreria, sempre per Garzanti. Ma non è lo stesso libro, perché in mezzo ce ne è stato un altro, La valigia quasi vuota. Il suo protagonista, il misterioso Monsieur Chouchani, geniale clochard onnisciente nella Parigi degli anni '50 dove Baharier è nato e cresciuto da genitori sopravvissuti alla Shoah, riappare in questa nuova edizione della Genesi, in un capitolo inedito che propone una sorprendente interpretazione della figura di Isacco e di cui l'autore parlerà stasera al Franco Parenti insieme ad Andrée Ruth Shammah. "Mia figlia è la mia Genesi, io parlo, lei mi spiega senza parlare", scrive. "Venendo al mondo Avigail ha influenzato in profondità anche il mio approccio all'ermeneutica, che per me resta esercizio continuo di libertà. Attraverso di lei ho cominciato a elaborare l'idea dell'identità claudicante, ritrovandola nella Torah non come imperfezione ma come perfettibilità, ovvero il cammino dell'essere umano. Più cammini, più zoppichi. Più conosci, più sai di non sapere". Avigail è "il più che si cela nel meno"? "L'ho pensato quando è nata. Il dottore mi prese sottobraccio e mi disse che quel più che aspettavo sarebbe stato un meno. Gli ho risposto che tanto più mi sarebbe venuto da quel meno". Per questo vi siete avventurati insieme nella Genesi. "Si, anni fa. Nel frattempo siamo cresciuti, ognuno per proprio conto. E comunque sono sempre stato io ad aggrapparmi a lei, che infatti a un certo punto mi ha detto: "Ora puoi continuare da solo"". In questa nuova edizione ritorna sul concetto della claudicanza attraverso Isacco. "Si, su suggerimento di Monsieur Chouchani. Nella tradizione Isacco incarna il valore della forza, importantissimo per un popolo che avrà venti secoli di esilio e milioni di vittime. Lo si identifica con l'inizio del coraggio: il padre sta per ucciderlo e lui non dice niente. È lo spirito di sacrificio, il martire necessario a ogni religione. Io propongo un'idea diversa, sostenuta anche da altri studiosi. Probabilmente Isacco era un soggetto trisomico. Nato da genitori anziani, deriso dal fratello Esaù, un carente e un diverso, il claudicante per eccellenza. Resta silente davanti al coltello del padre perché compie un atto di fiducia. Sa che Abramo non lo ucciderà. Isacco insegna a suscitare il bene dando fiducia. Attenzione, fiducia, non fede, che è concetto intrinseco alla religione". Una visione laica in un momento in cui le religioni sono di nuovo al centro del dibattito culturale. "Le religioni sono come freezer, necessarie a conservare la memoria dei valori. Poi però bisogna iscrivere la parola nel reale, nel fare etico. La fede è un mezzo non un fine. Se si invertono i fattori, si arriva all'Isis. Il problema non è l'Islam, il problema sono le religioni". Dunque che cos'è per lei la Genesi? "Il libro della creatività, non della creazione". Argomenti interviste cultura interviste milano haim baharier 
È STATO il protagonista. Ed è anche il parafulmine di ogni accusa di cementificazione del territorio. Ardelio Pellegrinotti, consigliere dem ed ex sindaco di Gallicano non ci sta: "Abbiamo solo difeso chi lavora", sostiene. Pellegrinotti, cosa risponde a chi vi accusa di avere rappresentato esclusivamente gli interessi del profitto? "Rispondo che è una falsità, perché non hanno neppure letto i nostri emendamenti coloro che sostengono simili accuse: togliere i divieti che erano presenti nel Piano adottato non è andare incontro al profitto ma venire incontro, invece, alle esigenze di chi lavora: è così che abbiamo difeso i balneari piuttosto che i lavoratori delle cave o le attività dei campeggi". Lo storico d'arte Montanari vi addebita la responsabilità di nuovi fronti di cave sulle Apuane oltre i 1.200 metri. "Basta andare a leggere quello che accusare abbiamo scritto: nessuna nuova cava, solo la riattivazione delle cave dismesse e l'ampliamento delle cave esistenti. Montanari farebbe bene a leggere gli articoli del Piano, anche se come molti intellettuali preferisce parlare per sentito dire". Sta di fatto che il testo Marson, quello adottato lo scorso luglio l'avete cambiato. "Alt, precisiamo. Il testo adottato, attualmente in vigore, non è la versione Marson. È invece il testo adottato sulla base degli emendamenti che a luglio sono stati presentati in Consiglio regionale". A maggior ragione, perché l'avete cambiato? "Era restrittivo nei confronti di tutti i cittadini della Toscana. Ed è vero che l'abbiamo approvato noi, allo stesso tempo però a luglio abbiamo anche approvato una risoluzione con la quale, stante la mancanza di tempo, ci riservavamo di fare una riflessione ulteriore nel periodo delle osservazioni". E dunque l'avete stravolto? "Chi dice questo, dice una stupidaggine. Il testo definitivo, dopo il periodo delle osservazioni e le controdeduzioni, non è mai uguale a quello adottato". Gli ambientalisti sostengono che con il Piano del paesaggio avete tradotto in Toscana la linea 'permissivistà del decreto Sblocca-Italia. "Lo Sblocca-Italia semplifica molto le procedure, mentre noi non vogliamo semplificare ma regolare. Facciamo gli interessi di qualcuno se proviamo a sbloccare le attività temporanee balneari? Sia chiaro, noi non approveremo mai un Piano che ingessi la Toscana. E che non consenta di continuare a lavorare agli uomini che hanno fatto della Toscana la regione che è". Argomenti interviste firenze interviste politica 
"NESSUNA difesa corporativa. La Regione è a un passo dal default, mancano all'appello tre miliardi di euro e invece di tagliare i veri sprechi si parla delle pensioni dei regionali, tra l'altro con proposte poco chiare che cambiano da un giorno all'altro ". Il segretario generale della Cgil Sicilia, Michele Pagliaro, risponde a chi accusa il sindacato di difendere i privilegi dei dipendenti regionali e di impedire che per loro valgano le stesse regole in vigore per gli statali. Ma che la Regione sia un Moloch dove il personale costa ma non basta a tenere aperti i musei o a fare i controlli sui depuratori è un fatto. "Siamo noi per primi a voler affrontare una seria riforma della pubblica amministrazione. A cominciare dai distacchi sindacali che proprio Crocetta, invece, ha stralciato dai provvedimenti. Ma qui si confonde una riforma necessaria con l'urgenza di chiudere una legge di stabilità dove i conti non quadrano ". Basta questo a giustificare lo sciopero, il sit-in, l'occupazione dell'assessorato all'Economia? "La protesta vuole essere l'ennesimo grido di allarme. La Regione è alla paralisi, in due anni il governo Crocetta che doveva fare la rivoluzione non è riuscito a portare a termine una sola delle riforme annunciate. E dal 2008 a oggi nel settore manifatturiero si sono persi 230 mila posti di lavoro". Ma i 230 mila licenziamenti sono avvenuti nel silenzio dei sindacati. Mentre adesso un modesto taglio a pensioni e liquidazioni dei regionali vi vede sulle barricate... "Non si può dire che le chiusure delle fabbriche non abbiano visto le proposte dei sindacati. E se a quei posti si aggiunge il taglio degli ammortizzatori sociali, in Sicilia è a rischio la stessa coesione sociale ". Non è poco limitarsi a salvare i privilegi dei regionali e gli "Non si può dire che le chiusure delle fabbriche non abbiano visto le proteste dei sindacati. E se a quei posti perduti si aggiunge il taglio degli ammortroppo ammortizzatori sociali? "Questo non è certo colpa dei sindacati ma di quello che la Regione non ha fatto. Una vera riqualificazione della spesa non è neanche iniziata. Dove sono finiti i tagli ai costi della politica, alle partecipate e ai loro veri privilegi? Dove sono la centrale unica degli acquisti e i famosi costi standard, soprattutto nella Sanità? Ma, ancora di più, dove sono le riforme delle Provin- ce, della Formazione professionale, del settore rifiuti e del servizio idrico? Dove sono i fatti per riportare al lavoro gli operai di Termini Imerese e Gela?". Insomma, come sempre, il problema è un altro... "Non dico questo: tra l'altro stiamo parlando di una riforma che partirà nel 2020, per far contento qualche sindacato autonomo. Il problema è che per far quadrare i conti come vuole il governo Renzi alla fine si taglieranno solo i piccoli "privilegi di serie C". Senza toccare gli altri, senza intaccare la vera burocrazia ". E se a forza di non cambiare nulla intervenissero direttamente Renzi e Delrio? "Questo, assieme alla possibilità del default, è uno dei rischi che potrebbe portarci a proclamare uno sciopero generale in Sicilia. Anche contro quei riformisti dell'ultim'ora come Davide Faraone, che fino a pochi anni fa firmava all'Ars disegni di legge per trasformare in dirigenti i funzionari laureati con più di sette anni di anzianità ". Argomenti interviste palermo michele pagliaro 
Folla e clima di festa per l'anteprima del ventennale della Fondazione Sandretto Re Rebaudengo di via Modane. Tra gli ospiti oltre al sindaco Piero Fassino e all'assessore regionale alla cultura Antonella Parigi, esponenti della cultura torinese come Walter Vergnano, sovrintendente del teatro Regio, Evelina Christillin, presidente dello Stabile e del Museo Egizio, Angela Larotella, direttrice organizzativa di Biennale Democrazia, Emanuela Martini, numero uno del Tff, Paolo Damilano, imprenditore e neo presidente del Museo del Cinema e Beatrice Merz, direttrice dell'altro museo simbolo dell'arte moderna: il Castello di Rivoli. E poi imprenditori (dalla presidente degli industriali Licia Mattioli al numero uno della Camera di commercio Vincenzo Ilotte) e esponenti delle fondazioni bancarie come Luca Remmert e Massimo Lapucci, Fulvio Gianaria, la famiglia Puri Negri, gli scrittori Michela Murgia e Paolo Giordano, gli ospiti milanesi arrivati con un'apposita navetta. Sullo sfondo,  nei 3.000 metri quadrati di Asja (specializza nelle energie rinnovabili e anche lei ventenne,  di proprietà di Agostino Re Rebaudengo). [[ge:rep-locali:rep-torino:109795193]] La cena, coordinata dal figlio della coppia Emilio, si è tenuta invece nella parte operativa dell'azienda.  E sullo sfondo opere gigantesche, difficili da esporre nella sede di via Modane. Tra gli artisti, Doug Aitken, Damien Hirst e Pawel Althamer. Sullo sfondo l'impegno della fondatrice e padrona di casa Patrizia Sandretto: continuare nella missione di scoprire nuovi talenti dell'arte contemporanea. 
"ITALIA Nostra è stata tra le prime associazioni a muoversi a difesa del Piano del paesaggio ed è uno dei motori dell'appello inviato al consiglio regionale da un gruppo di intellettuali tra cui Vezio de Lucia, Settis, Montanari, Asor Rosa". Chi parla è il presidente nazionale dell'associazione Marco Parini. Oggi Rossi vedrà Franceschini, a lui spetta l'ultima parola. "Spero bene che Rossi non contraddica se stesso. La giunta toscana ha licenziato un Piano proposto in giunta e che poi è stato oggetto di una serie di modifiche ed emendamenti che lo hanno stravolto. Questo noi lo denunciamo da mesi pubblicamente. Quel Piano deriva dal Codice dei beni culturali che prevede una co-pianificazione tra Regione e governo ". Cosa si aspetta da Franceschini? "Mi aspetto che il governo difenda i contenuti del Piano e si opponga allo stravolgimento del Codice che ha contribuito a formare. Se questo dovesse accadere noi chiediamo che il ministero impugni il Piano e che il ministro e lo stesso premier Renzi difendano quell'azione di concertazione che la legge prevede. Quindi Franceschini non può che difendere il Piano, ha di fronte una strada obbligata". E se invece le cose andassero diversamente? "Si creerebbe un pericoloso precedente. Che cosa accadrà quando arriveranno il Piano del Veneto o della Calabria o di altre regioni? Si ripeterà la stessa storia all'infinito? Bisognerebbe impugnare il provvedimento". Pensa anche lei come Tomaso Montanari che da parte del governo arrivi un input forte a far ripartire cantieri, lavori pubblici, nuove costruzioni? Che la filosofia pro sviluppo stia prendendo il sopravvento sulla tutela ambientale? "Come presidente di Italia Nostra mi limito a stare nell'argomento, le considerazioni politiche più generali non sono di mia competenza. Sono abituato a ragionare sui fatti. Sul precedente decreto "sblocca Italia" noi abbiamo formulato una serie di considerazioni ma quando si tratta di svolgere lavori pubblici e iniziative nazionali bisogna fare ciò che è urgente e non ciò che è dannoso. Come la Tirrenica o altre opere su cui abbiamo fatto addirittura ricorso al Tar. Va benissimo far lavorare le imprese ma non a danno dell'ambiente. Facciamole lavorare per la sicurezza del territorio, in questo modo ripartirebbero centinaia di imprese e di cantieri e il nostro appello è stato accolto con favore dall'Associazione nazionale costruttori. Riaprirebbero tanti cantieri diffusi sul territorio al posto di un solo megacantiere nazionale". Argomenti interviste politica interviste firenze marco parini 
L'INNO di Mameli interpretato da Marion d'Amburgo, storica fondatrice dei Magazzini Criminali. Succederà domani allo Spazio A, per il terzo appuntamento del ciclo di incontri dedicato ai 150 anni di Firenze capitale a cura di Riccardo Bruscagli e Laura Andreini: protagonista Paola Luciani, già docente di Letteratura italiana presso l'ateneo fiorentino, con una conferenza intitolata "Versi per la patria" (l. no Cellini 13, ore 17.30; ingresso libero). Oggetto del suo intervento, la produzione poetica e le manifestazioni celebrative per il trasferimento della capitale a Firenze. "Un patrimonio  -  spiega la studiosa  -  che si pensava cospicuo: invece, nel corso della mia ricerca, mi sono resa conto che, da questo punto di vista, Firenze capitale fu un evento mancato ". In che senso? "Il 1865 fu un anno interamente catturato dal sesto centenario della nascita di Dante, all'epoca identificato come poeta della patria e della nazione. L'arrivo del re, a febbraio, fu accolto alla chetichella, e il primo vero festeggiamento si ebbe soltanto a novembre, con la visita a Firenze dei sovrani del Portogallo e il ballo organizzato a Palazzo Pitti". Come spiega questa freddezza? "Un po' con le ragioni espresse da Zeffiro Ciuffoletti prima di me (vedi articolo su Repubblica del 28 gennaio, ndr) e cioè in un generale senso di sorpresa e spiazzamento della città, messa improvvisamente di fronte alla novità politica. Basti pensare alle parole di Giosuè Carducci il quale, in una lettera a Grace Bartolini dell'ottobre 1864 scrive: "Come fiorentino antico e artista penso con orrore alla città di Dante, di Giano, di Machiavelli, di Michelangiolo e di Ferrucci cambiata in un'uggiosa capitale di uno Stato accentrato". Inoltre, Firenze era già una capitale letteraria, in cui il ricorso a una poesia occasionale patriottica per celebrare l'unità ritrovata appare come datato, ingenuo, frutto di una stagione passata. Lo stesso Carducci aveva liquidato le forme più facili della poesia patriottica nelle "Rime di San Miniato", pubblicate nel '57. Un'altra ragione credo sia il condizionamento della satira di Giuseppe Giusti, che in quel periodo influenzava inevitabilmente qualunque poeta toscano alle prese con un componimento politico. Nonostante tutto, durante l'incontro, offriremo una piccola retrospettiva sui versi per la patria scritti in quell'epoca". Quali brani ha scelto? "Ho pensato a un breve percorso che dall'innografia di Mameli arriva fino agli stornelli patriottici di Francesco Dall'Ongaro, soffermandosi su un poeta fiorentino minore come Carlo Alberto Bosi, autore del celebre brano risorgimentale "Addio mia bella addio". A legarli, alcuni tratti comuni: si tratta di versi colti, rivolti a un popolo urbano ma composti da letterati, in cui militanza e letteratura tendono a convergere grazie a metri brevi, ripetizioni e cantabilità. Il modello sono le Odi manzoniane; i contenuti spaziano dalla bandiera al giuramento del volontario, dalla celebrazione della battaglia di Gavinana a quella dei Vespri siciliani. E' una poesia debole sul piano della scrittura, concepita per essere recitata da alta voce o accompagnata dalla musica: proprio per questo, ne ho affidato la lettura a Marion d'Amburgo. Infine, ci sarà anche un'ode di Carducci, "Alla croce di Savoia", composta nel 1859 per essere cantata durante quello che oggi definiremmo un evento di fundraising per l'acquisto di fucili chiesti da Garibaldi". L'Inno di Mameli non ha mai avuto vita facile fra gli italiani: si dice che la colpa sia della sua "difficoltà". È d'accordo? "È difficile nella parte iniziale, nella prima strofa. Ai miei tempi dovevamo cantarlo a scuola, e ricordo che da bambina quell'"Elmo di Scipio" lo percepivo come una parola unica. Per non parlare del "Stringiamci a coorte" che i calciatori storpiano in "Stringiamoci a corte". Invece, dalla seconda strofa in poi, diventa molto più chiaro e memorizzabile. Ma di base c'è anche un certo atteggiamento snobistico di pregiudizio nei confronti della cultura dell'Ottocento, che solo per la pittura, forse, è stato superato ". Argomenti interviste cultura interviste firenze 
ROMA – Atletico Madrid e Monaco raggiungo Bayern, Real, Porto e Psg nei quarti di finale di Champions League. I vicecampioni d’Europa hanno avuto bisogno dei tiri dal dischetto per piegare la resistenza del Bayer Leverkusen. Dopo aver ribaltato la sconfitta (0-1) in Germania grazie a Mario Suarez, gli uomini di Simeone, infatti, hanno dovuto attendere fino all’ultimo rigore, dopo 120’ combattuti, per andare avanti. Anche nell’altro ottavo della serata i francesi sono passati con affanno: forti del 3-1 ottenuto all’andata a Londra, si sono limitati a gestire la reazione dell’Arsenal e per poco non hanno compromesso tutto, perdendo nel Principato per 0-2. ATLETICO MADRID-BAYER LEVERKUSEN 4-2 dcr I tedeschi provano a sorprendere i colchoneros con una partenza forte ma mancano il bersaglio con Bellarabi e Son. L’Atletico cresce alla distanza e alla prima vera occasione, al 27’, passa: Cani al limite fa da torre per Mario Suarez che con un forte sinistro inganna Leno, complice una decisiva deviazione di Toprak. Il gol tranquillizza la squadra di Simeone che continua a spingere ma a bassi ritmi. E così solo in un paio di circostanze, con Raul Garcia e Arda Turan, va vicina al gol qualificazione prima del 90’. Si va ai supplementari dove l’equilibrio non si spezza. Le due squadre sfiorano il gol decisivo due volte a testa: gli spagnoli con Raul Garcia e col subentrato Torres, le aspirine con Kiessling e Rolfes. Inevitabili i rigori dove l’Atletico si rivela più lucido segnando con Griezmann, Mario Suarez e Torres. Il Bayer risponde  con Rolfes e Castro ma al momento decisivo è tradito da Kiessling che manda alle stelle i sogni di una grande impresa. MONACO-ARSENAL 0-2 Dopo mezz’ora equilibrata, con un’occasione per parte (Moutinho e Giroud), i gunners riaccendono le speranze di qualificazione (35’): Welbeck lancia in area Giroud che, dopo essersi visto respingere col corpo in uscita da Subasic un sinistro in diagonale, riprende il pallone e lo gira di destro sotto la traversa. Il Monaco vacilla e per poco (37’) Welbeck non ne approfitta: un suo destro a botta sicura, però, viene respinto sulla linea da Abdennour. L’Arsenal insiste e dopo aver sciupato occasioni in serie con Giroud, Welbeck, Ozil (2) e Walcott (palo) raddoppia (79’): Ramsey raccoglie un corto disimpegno di Kurzawa e con un preciso destro in diagonale batte ancora Subasic. Il finale diventa un assedio degli inglesi che sfiorano il gol-qualificazione all’83’ con Sanchez che si vede respinge sulla linea dal portiere biancorosso un colpo di testa ravvicinato. Argomenti champions league atletico madrid bayer leverkusen monaco calcio arsenal Leggi i commenti I commenti dei lettori 
EUGENIO Corini, sabato a Verona si sfidano Chievo e Palermo. In campo un pezzo della sua vita? "È vero. Stiamo parlando di due squadre che mi hanno fatto fare calcio ad alto livello, ma che nella mia vita sono state importanti anche per altro". Il Chievo? "Con il Chievo decisi di ripartire dalla serie B. Conquistammo la promozione e poi, dopo essere stati addirittura primi per qualche tempo, centrammo l'Europa". Un po' come a Palermo? "Sì. Quando decisi di accettare il Palermo e di scendere in serie B lo feci perché avevo voglia di un progetto nuovo e di qualcosa che mi desse nuovi stimoli. Centrammo la serie A dopo oltre trent'anni e conquistammo l'Europa League. Sono esperienze che restano scolpite nella mia memoria". Chievo e Palermo hanno da dire qualcosa al campionato? "Il Chievo, vincendo a Genova, ha fatto un bel passo in avanti in classifica. Considerando lo scontro diretto ha otto punti di vantaggio sul Cagliari. La salvezza però non è ancora conquistata". E per il Palermo? "Il Palermo non ha certo problemi di salvezza e anzi credo sia nelle condizioni migliori per giocarsi sino all'ultimo un posto in Europa. Non ha nulla da perdere e deve giocare con questa consapevolezza. Sono sicuro che vedremo una bella partita con tanto spettacolo". Lei sarà allo stadio? "No, non vado allo stadio da quando sono stato esonerato. Non mi sembra una cosa opportuna e di buon gusto". Cosa le piace maggiormente del Palermo di quest'anno? "Sicuramente la coppia di attaccanti. Dybala aveva già fatto bene in serie B e in questa stagione sta confermando di essere un grande giocatore con dei numeri eccezionali. Vazquez sta dando un grande apporto a livello di gol ma anche di assist. È uno che difende la palla e che sa dettare i ritmi alla squadra". Rigoni e Sorrentino lei li conosce bene. "È Vero. Rigoni sta facendo benissimo. Si è inventato in ruolo che non faceva da tempo ed è già a quota cinque gol. Sorrentino è una sicurezza. Un giocatore di altissimo profilo. Uno dei migliori portieri d'Italia. Credo abbia la carica per giocare ancora tanti anni ad altissimi livelli in serie A". Adesso ha anche la fascia di capitano. "Una decisione delle società che però non può penalizzare Barreto che sta disputando una grande stagione. È un gio- catore straordinario che abbina tante qualità e quantità. Ha una grande corsa". Sembra capire che il Palermo le piace molto. "Sta disputando un campionato straordinario e ha raggiunto presto un obiettivo che all'inizio sembrava complicato e per il quale avrebbe dovuto lottato sino alla fine. E invece i risultati stanno premiando la squadra rosanero". Merito di Iachini? "Beppe è un ottimo allenatore. In serie B è stato sempre protagonista mentre in A, in passato, aveva fatto bene a Siena dove stava per compire un impresa, ma anche a Brescia e con il Chievo non era andata male. Adesso ha trovato la situazione ideale e sta dimostrando tutto il suo valore e che è un allenatore che può fare benissimo anche in serie A". A proposito di panchina, lei in passato è stato accostato a quella rosanero. Un sogno che un giorno si concretizzerà? "Non sono il tipo da fare dichiarazioni ruffiane. La gente sa quanto amo Palermo e quanto sono stato bene. Ho vissuto quattro anni che per intensità sarebbero stati dieci anni in ogni altro posto. Il mio rapporto con i tifosi è una cosa mia e resterà indissolubile nella mia mente e nel mio cuore. La squadra è del presidente Zamparini e lui giustamente fa quello che crede. Io dalla mia ho sessanta panchina in serie A che parlano per me". Perché con il Chievo è andata male? "Perché inseguivo qualcosa che invece non esisteva più. Sarebbe stato meglio finire con la salvezza dello scorso anno". Argomenti interviste palermo interviste sport eugenio corini 
