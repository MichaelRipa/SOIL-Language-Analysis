None Leggi i commenti I commenti dei lettori In caricamento.. 
La prima sfida la vinse Roberta, oltre vent'anni fa. L'ultima se l'è presa Flavia, nel 2013. Flushing Meadows, New York, quarti di finale degli Us Open. Oggi Roberta Vinci, 32enne di Taranto, e Flavia Pennetta, 33enne di Brindisi, sono andate oltre. Battendo rispettivamente la numero 1 al mondo Serena Williams e la numero 2 Simona Halep, hanno scritto nei libri del tennis una storica finale agli Us Open. Nel distretto del Queens, le due regine sono italiane. E hanno un passato comune. Michelangelo Dell'Edera, direttore tecnico istituto superiore di formazione Roberto Lombardi della Federtennis, racconta che a undici anni Roberta usava la racchetta junior come fosse un fioretto. La conobbe al circolo tennis di Galatina, dove Angelo Vinci portò la figlia con una racchetta e un carico di speranze. O di bei presentimenti, chissà. Quattro anni dopo, Dell'Edera prese in consegna anche Flavia Pennetta. Sono passati più di vent'anni di alterne fortune per le due pugliesi, migliori nel singolare per la brindisina e nel doppio per la tarantina (ma anche Pennetta è stata numero 1), fino alla piena consapevolezza e alla maturità che ha fatto di queste due brillanti e tenaci Over 30 le dominatrici di Flushing Meadows 2015. "Flavia ce l'ha fatta, ora speriamo nel miracolo di Roberta" aveva detto Donato Calabrese, numero della Federtennis Puglia, prima del match fra Williams e Vinci. "Visto? I miracoli accadono" ha commentato mezz'ora dopo l'impresa di quest'ultima, nel frastuono dei clacson e dei cori da stadio che hanno colorato la tranquilla sera di fine estate a Taranto. "Che mia figlia stesse giocando bene l'avevamo visto - ha commentato un emozionato Angelo Vinci, al telefono - tranquilla, senza pressione. Ma potesse battere la Williams, in casa sua, dopo aver perso il primo set, non me l'aspettavo. Quando ho visto come affrontava il pubblico statunitense intimandogli di applaudire anche lei ho pensato: che carattere, tutta suo padre! Oltre al carattere, però, ha vinto mettendo in evidenza  abilità tecnica e spirito di sacrificio. Ha ipnotizzato Serena, aspettando il momento giusto, sul tre pari del terzo set: lì è finita la partita. Siamo già felici così, certo se dovesse vincere sarebbe una gioia senza pari". Anche a casa Pennetta c'è grande euforia per la prima finale nel singolo della brindisina agli Us Open. "Sono rimasta impressionata dallo sguardo di Flavia - racconta Giorgia Pennetta, sorella maggiore della tennista 33enne brindisina - sembrava in trance agonistica, non ha tradito smorfie neppure quando era sotto di un break nel secondo set". E ancora: "Lei dice sempre che questo torneo le piace - rivela Giorgia - le porta bene e gioca come se fosse a casa sua. Secondo me invece è talmente serena da giocare ancora meglio che a casa sua". Davanti agli schermi, per la finale, ci sarà un tifoso speciale della Pennetta, il suo primo mentore Bobo Ciampa. Due giorni fa aveva confidato di preferire la Halep come avversaria per la semifinale, che però non ha guardato: "Davvero ha vinto in questo modo? Che notizia meravigliosa. E la finale no, non me la perderò". Comunque vada, la Puglia vincerà gli Us Open. Per la gioia, fra gli altri, del pugliese Isidoro Alvisi, consigliere nazionale della Federtennis: "Il tennis è l'immagine vincente della Puglia. Queste due ragazze sono straordinarie, sono sulla cresta dell'onda da oltre dieci anni e continuano a giocare per migliorarsi". L'unico rammarico di Alvisi è legato al mancato percorso comune, nel doppio di Pennetta e Vinci, che assieme vinsero il Roland Garros junior nel 1999. Ma ora è tempo di pensare al presente: "Siamo pronti a goderci questo Apulia's Day a New York. E' il sogno di una vita". E nella città che non dorme mai, Flavia e Roberta sono pronte a coronare il loro sogno: New York, New York. Argomenti tennis us open roberta vinci flavia pennetta 
PARIGI – Edinson Cavani colpisce due volte, però non basta al Psg per avere ragione del Bordeaux nell’anticipo della quinta giornata di Ligue 1, massimo campionato francese di calcio. Per l’undici di Blanc, nell’occasione senza Ibrahimovic (rientrato acciaccato dagli impegni con la Nazionale svedese) e l’ex Palermo Pastore, anche in vista dell’esordio in Champions League di martedì contro il Malmoe, dopo quattro vittorie di fila arriva dunque il primo pari, che comunque non pregiudica la prima posizione, a quota 13 in classifica, dove non possono arrivare anche vincendo le dirette inseguitrici (Reims e Rennes sono a 9 punti). CAVANI FA DOPPIETTA, MA PSG BLOCCATO DAL BORDEAUX IN DIECI - In vantaggio al 27′ con l’uruguayano (con la complicità dell’estremo difensore avversario Carrasso), al Parco dei Principi i campioni di Francia, con Di Maria alla prima da titolare, sono raggiunti al 31′ da Saivet approfittando di un difettoso intervento del portiere tedesco Trapp. Ma tre minuti più tardi ancora Cavani (4° centro personale in campionato), con una perfetta punizione, riporta avanti i suoi. Nella ripresa, in dieci per l’espulsione di Saivet al 32′, il Bordeaux (ex grande del calcio francese) trova la rete del definitivo pari al 34′ con Khazri, propiziata da un’altra indecisione di Trapp, portandosi così a 6 punti in graduatoria. GUASTO AL BUS, BORDEAUX ALLO STADIO IN METRO - Fra l’altro il Bordeaux era stato protagonista di un fuori programma inedito nel pomeriggio, vedendosi costretto a raggiungere lo stadio della capitale transalpina in metropolitana. I giocatori, guidati da quest’anno dall’ex nazionale Willy Sagnol in panchina, sono infatti arrivati nel primo pomeriggio in aereo, ma sono stati lasciati a piedi alle porte di Parigi per un guasto del loro pullman. Il presidente Jean-Louis Triaud non si è perso d’animo, ha fatto scendere tutta la delegazione nella stazione della metropolitana più vicina (Carrefour Pleyel), dove ha avvertito il personale presente e ha poi acquistato una quarantina di biglietti per tutta la comitiva. Sorpresi e fotografatissimi, i giocatori si sono anche divertiti fino all’arrivo all’hotel, proprio accanto allo stadio. Triaud ha scherzato: “abbiamo fatto credere a Pablo (il giovane brasiliano del Bordeaux atteso all’esordio) che in trasferta facciamo sempre così”. Argomenti calcio francese paris saint germain edinson cavani Leggi i commenti I commenti dei lettori In caricamento.. 
PESCARA – Rialza la testa il Pescara dopo il poker subito nella prima di campionato contro il Livorno. La squadra guidata da Massimo Oddo conquista i suoi primi tre punti superando per 2-1 il Perugia nell’anticipo della seconda giornata di serie B, disputato allo Stadio Adriatico ‘Giovanni Cornacchia’, dinanzi a 8 mila spettatori. Un successo meritato, quello degli abruzzesi, che così raggiungono in classifica proprio gli umbri di Bisoli, alla prima battuta d’arresto. MEMUSHAJ SU RIGORE SBLOCCA IL MATCH – La gara tarda poco ad entrare nel vivo e al 14′ Crescenzi si invola sulla sinistra servendo Lapadula in profondità, il cui tiro-cross però viene ribattuto in corner da Volta. La replica degli ospiti in maglia rossa è affidata a Lanzafame (20′), ma la sua conclusione è alta sulla traversa. Al 28′ adriatici vicini al gol: Lapadula scambia con Cocco e conclude dal limite con un gran sinistro che scheggia il palo. Due minuti più tardi il match si sblocca: per l’arbitro Pinzani è da rigore la trattenuta di Mancini su Cocco, dal dischetto Memushaj trasforma spiazzando Rosati. Il Perugia prova a reagire con Ardemagni, ma il suo colpo di testa su cross di Del Prete è fuori bersaglio. ENTRA CAPRARI E RADDOPPIA, AL 91′ ACCORCIA DI CARMINE – Si va al riposo sull’1-0 per i padroni di casa che, al 10′ della ripresa cercano il raddoppio con una triangolazione Lapadula, Cocco e Valoti. Il trequartista arriva sul fondo e mette in mezzo, ma Rosati blocca. Alla mezzora esce Cocco ed entra Caprari, che appena un minuto più tardi, lanciato dal solito Lapadula, si invola verso la porta avversaria e batte Rosati. Poi prende un cartellino giallo per essersi tolto la maglia. Solo in pieno recupero il Perugia trova la rete con il neo entrato Di Carmine (91′), però è ormai troppo tardi per sperare in una rimonta. PESCARA-PERUGIA 2-1  (1-0) PESCARA (4-3-1-2) : Aresti 6; Zampano 6.5, Fornasier 6, Zuparic 6.5, Crescenzi 6.5; Verre 6.5, Torreira 6.5 (24′ st Mandragora 6), Memushaj 6.5; Valoti 5.5 (14′ st Benali 6), Lapadula 7, Cocco 6.5 (30′ st Caprari 6.5). (Kastrati, Bunoza, Vukusic, Selasi, Mitrita, Fiamozzi). All. Oddo. PERUGIA (3-5-1-1): Rosati 6; Mancini 5.5 (1′ st Parigini 6), Volta 6, Rossi 5.5; Del Prete 5.5, Rizzo 6.5, Salifu 5.5 (29′ st Di Carmine 6.5), Spinazzola 6, Fabinho 5.5; Lanzafame 6 (14′ st Della Rocca 6); Ardemagni 6. (Zima, Comotto, Zebli, Belmonte, Boscolo, Drole). All. Bisoli. ARBITRO : Pinzani di Empoli. RETI: nel pt 30′ pt Memushaj (PES) rig.; nel st 31′ Caprari (PES), 46′ st Di Carmine (PER). AMMONITI: Spinazzola, Salifu, Volta, Parigini, Aresti, Benali, Torreira, Caprari. ANGOLI: 4-3 per il Pescara. RECUPERO: pt 0′, st 4′. SPETTATORI: 8000 circa. Argomenti serie b perugia calcio pescara calcio Leggi i commenti I commenti dei lettori In caricamento.. 
Tutta questione di chilometri, sentieri e gambe buone, ma anche di colori – dal verde agli azzurri di cielo e mare, tempo permettendo – e di saper godere della strada, senza troppo pensare alla fatica o alla voglia di arrivare. Ritorna in questo fine settimana la marcia a passo libero Mare e Monti, in programma sui tracciati di montagna di Arenzano. Una tre giorni di gare ed eventi collaterali – arrivata all’edizione numero 31 – in cui la cittadina ponentina e il suo entroterra diventano un’unica grande capitale dello sport per tutti, con migliaia di appassionati di walking in arrivo da tutto il mondo per andare alla scoperta del Parco del Beigua e dei suoi angoli più nascosti. Al via già  venerdì, con l’ottava edizione della Half Marathon e con la partenza della Kids Run, corsa per baby podisti compresi tra gli 8 e i 12 anni, i giorni clou sono come sempre sabato e domenica. Quando gli appassionati camminatori – anche a questo giro in tanti provenienti dall’estero, i più lontani da Vladivostok e Giacarta – potranno scegliere tra percorsi di varia lunghezza (si va dai 6 chilometri del percorso più breve del sabato ai 19,50 del percorso più lungo della domenica) a cui partecipare. Alcuni disegnati lungo i sentieri di Parco del Beigua e Alta Via dei Monti Liguri, altri su tracciati alternativi lungo il mare, tra le scogliere e le strade della riviera. In totale otto percorsi, quattro per giorno, di cui tre montanari e uno costiero, tutti dai con tra i punti fermi i passi lungo l’Alta Via alle spalle di Arenzano, come la Gava e la Gavetta. Manifestazione di sport, ma non solo, anche di stand gastronomici («ad attendere i partecipanti ci saranno i soliti, numerosi punti di ristoro – promettono gli organizzatori – e le famose trenette al pesto») e vari eventi collegati (concerti, spettacoli, mercati), tra le novità nei percorsi dell’edizione 2015 ci sarà un nuovo percorso della domenica (il “medio”), che porterà i partecipanti a risalire la Valle Leone fino alla cascatella del lago della Tina, angolo nascosto della zona del Beigua dove l’azione erosiva dell’acqua ha creato una marmitta di roccia profonda oltre 5 metri. Altro passaggio d’obbligo sarà quest’anno il rifugio Sambugo, costruito dalla Forestale negli anni Trenta e appena ristrutturato grazie a un lungo lavoro di recupero. Programma dettagliato e iscrizioni ancora disponibili su maremontiarenzano.org, il weekend della Mare e Monti farà da volano anche per altre iniziative in programma sul territorio del Beigua. Domenica nelle stesse zone della gara sarà possibile partecipare a un workshop fotografico naturalistico tenuto da Marco Bertolini, fotografo naturalista e guida ambientale del Parco che insegnerà a fotografare le specie tipiche di fauna (anfibi, insetti) e flora (su tutte, le rare orchidee selvatiche della zona). Mentre poco distante dai sentieri vista mare dei percorsi di walking, a Sassello, ancora domenica è in programma la Festa dell’Amaretto. Argomenti arenzano mare e monti podismo trekking 
MADRID - È solo la terza giornata del campionato spagnolo, ma è già tempo di una sfida che con ogni probabilità caratterizzerà la corsa al titolo. Oltre al Real Madrid di Rafa Benitez le contendenti alla vittoria finale sono senza dubbio l'Atletico di Diego Simeone e il Barça di Luis Enrique, campione in carica. Se ce ne fosse bisogno lo dimostra il fattto che Colchoneros e Blaugrana sono in testa a punteggio pieno dopo due giornate, in compagnia di Eibar e Celta. Sabato è già sfida al vertice, con i catalani, senza l'infortunato Bravo, in visita al Calderon, stadio dove il Barça di Luis Enrique ha vinto con gol di Messi nell'ultima visita di campionato. MESSI IN CAMPO - Sarà proprio la presenza di Messi, che rientrando dagli impegni della Nazionale argentina non si è allenato neppure un giorno con i suoi compagni, complice anche il permesso concesso dalla Società per la nascita del suo secondo figlio, la grande incognita della partita clou di questa terza giornata di Liga. "Leo? Domani sarà in campo, - assicura l'allenatore dei catalani, - Ha avuto un giorno di permesso concesso dalla Società e dal suo stesso allenatore, già ci conosciamo non ci sono problemi." RISPETTO RECIPROCO - Esiste rispetto tra i due allenatori e tra le due squadre, visti anche i tre importantissimi punti i palio. "L'Atletico è una squadra difficile da battere, - ammette Luis Enrique, - La squadra di Simeone non smette di fare pressione e può contare su grandi risorse. Per di più si è molto rinforzata nel mercato estivo. Sarà una partita complicata." Da parte sua El "Cholo", capace di vincere solo una volta contro il Barcellona da quando è allenatore dell'Atletico, riconosce che quella di domani sarà un incontro difficile per i suoi. "Immagino che vedremo il copione di sempre, - spiega l'argentino, - noi chiusi pronti a ripartire. Se il Barça è riuscito a vincere anche senza i suoi migliori giocatori schierti in campo significa che è una squadra sempre pericolosa." REAL ALLA FINESTRA - La squadra pronta a d approfittare di un eventuale passo falso di Atletico e Barcellona è il Real di Rafa Benitez. Anche se Cristiano Ronaldo, così come Lionel Messi, ancora non ha segnato in questa stagione, contro l'Espanyol i Blancos punteranno sull'asso portoghese per portare a casa il risultato pieno, soprattutto perché il colombiano James Rodriguez,a autore di una doppietta nell'ultima partita casalinga del Real, non potrà scendere in campo per almeno un mese a causa di un infortunio rimediato con la Nazionale. Non vincere a Barcellona, soprattutto se una tra Atletico e Barça dovrebbe fare sua la sfida del Calderon, significherebbe trovarsi già a 4 punti dalla capolista dopo solo tre giornate, un po' troppo per il Real che vuole tornare a dominare in Spagna e in Europa. Argomenti barcellona fc atletico madrid real madrid Leggi i commenti I commenti dei lettori In caricamento.. 
None Leggi i commenti I commenti dei lettori In caricamento.. 
"Ci sono zone a Napoli, che, per reddito, sono peggio delle banlieu parigine: esploderebbero se non fosse per il lavoro della camorra". Verità choc, che Raffaele Cantone rovescia sulla platea della festa dei giovani Pd. Anche qui si è discusso molto in giornata sulla vicenda dello striscione strappato al funerale di Genny , ma Cantone quasi provoca: "Possiamo chiedere poi a costoro l’ipocrisia di dire no alla camorra? L’episodio di oggi dice almeno che il re è nudo". La genesi di quella ipocrisia è nel fatto che "per troppo tempo si è fatto finta di non vedere: sul piano culturale questi ragazzi ragionano come boss, su quello economico lo spaccio è un vero e proprio welfare della camorra, sul piano sociale la situazione è completamente disgregata". Per il futuro "meglio evitare che ciò si riproduca. Specie con la prevenzione, specie sull’evasione scolastica". Tenta un approccio diverso anche Dario Scalella, l’imprenditore di Ponticelli "visitato" a suo tempo da Renzi: "Il lavoro è il punto terminale, prima vengono le regole, che la collettività deve dare costruendo una visione in cui riconoscersi. Questo il compito dei politici, invece di litigare fra loro sui giornali". Cantone tenta di sottrarsi almeno a quello con de Magistris: "Certo è stata una occasione mancata, se ricordo l’entusiasmo della sera della bandana. Sul resto non mi pronuncio: i miei rapporti personali col sindaco sono peggiorati, per sua volontà, e non vorrei che i due temi si mescolassero". Ciò non toglie che il magistrato anticorruzione, ribadendo che lui non è della partita, fa presente al Pd che "se si aspettano gli ultimi tre giorni per trovare un nome, le migliori alternative scappano", ma anche che "in questi cinque anni è accaduto molto poco sul fronte della crescita della classe dirigente". Ce n’è anche per Renzi: «Un progetto per il sud non lo vedo, l’ho detto anche al premier". In effetti non è stata una giornata facile per l’esecutivo. In mattinata alla Camera Roberto Fico dei Cinque stelle ha ironizzato sull’”Alto impatto” fin qui messo in campo. E una interpellanza sul Mezzogiorno è stata seguita in aula da appena sei deputati, come rivela Luisa Bossa. E alla fine l’ex capogruppo Pd Roberto Speranza ha chiesto che venga riassegnata una delega per il Mezzogiorno, perché "se su un tema che decidiamo essere prioritario, non si sa quale sia il numero di telefono da fare, se non quello del presidente del Consiglio, secondo me si sta commettendo una sottovalutazione". Argomenti camorra raffaele cantone 
None Leggi i commenti I commenti dei lettori In caricamento.. 
