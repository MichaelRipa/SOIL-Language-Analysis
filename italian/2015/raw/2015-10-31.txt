Sono canili e gattili sparsi in tutta la Spagna, dove ogni giorno vengono "matati" centinaia di animali. Soprattutto cani e gatti, ma anche altri animali d'affezione che qualcuno perde o abbandona: se non trovano nuovo padrone entro pochi giorni, per loro non c'è altro che la morte, in questi luoghi di sofferenza chiamati "perreras" (perro in spagnolo è il cane). La Spagna, al contrario dell'Italia, che per questo viene spesso lodata dai padri dei diritti degli animali, come l'americano Tom Regan, non ha una legge che vieti la soppressione degli animali rinchiusi nei canili, nè misure tali da rendere agevoli le adozioni di questi animali in modo che non vengano uccisi. Poche associazioni - molte, veramente pioniere in questo, sono state proprio quelle italiane - e alcuni volontari tenaci ingaggiano una lotta contro il tempo per salvare questi animali, provvedendo a spedirli in tutta Europa a chi ne fa richiesta. A Napoli l'associazione Attivisti Animalisti ha raccolto oltre 12 mila firme in pochi mesi contro il fenomeno delle perreras e stamattina aveva avuto un appuntamento dal console di Spagna per consegnarle, insieme alla richiesta di istituire nel paese che rappresenta a Napoli una legge simile a quella italiana n. 281 del 1991, che appunto impedisce che animali sani vengano soppressi, varata proprio per i cani dei canili. Ma il console non ha voluto ricevere una delegazione dei circa 60 animalisti di diverse sigle, compresa quella di una associazione toscana, che hanno manifestato, autorizzati dalla questura, fino alle 13, rallentando il traffico di via dei Mille, dove, a Palazzo Leonetti, ha sede il consolato. Si è dichiarato "offeso" dalla manifestazione, che inneggiava a una legge giusta, contro quella che da anni è una vera e propria mattanza di animali. "Non volevamo altro che esporre le nostre ragioni - dichiara Antonella Tretola, fra i promotori del sit-in - che sono poi le ragioni di migliaia e migliaia di persone in tutt'Italia". Martedì scorso il console invece aveva ricevuto un'altra delegazione di animalisti che manifestava contro la crudeltà verso gli animali e addirittura molti dipendenti erano scesi a firmare contro la corrida. Gli animalisti hanno distribuito volantini con le foto dei cani morti tra le sbarre delle perreras: "Migliaia di animali - recitava il testo esplicativo - a dieci giorni dalla loro entrata in canile, durante i quali sono privati di acqua e cibo, vengono massacrati benché sani e adottabili: gettati nelle camere a gas, nei forni crematori ancora vivi o bastonati fino alla morte". Argomenti animali 
E' una battaglia milionaria quella ingaggiata da un'azienda romana, la Museo del Tempo, contro Expo Milano 2015. L'impresa guidata da Sandro Sassoli ha chiesto 25 milioni di euro di risarcimento ai vertici dell'Esposizione universale e ha depositato una denuncia, nel tribunale di Milano, in cui si ipotizza la truffa. Lo scontro riguarda la moneta ufficiale di Expo. Sassoli ritiene, emerge nella denuncia, di essere stato preso per i fondelli dal commissario unico di Expo, Giuseppe Sala. In pratica l'impresa capitolina avrebbe firmato, il 14 dicembre del 2011, un contratto con Expo, per poter coniare, produrre e vendere le medaglie-monete commemorative di Expo 2015. I vertici di Expo, ritiene il querelante, avrebbero allettato l'azienda romana mettendogli a disposizione, come da contratto, tutta una serie di canali di vendita che avrebbero permesso di commercializzare la moneta senza troppe difficoltà e con ottimi guadagni: sportelli bancari, alberghi di prestigio, poste italiane e punti vendita interni ed esterni ad Expo. Dopodiché, spiega nella denuncia l'avvocato di Sandro Sassoli, Sergio Orlandi, Expo non avrebbe mantenuto l'accordo. Nessun canale di distribuzione attraverso gli sportelli bancari e nemmeno nei punti vendita all'interno dell'Esposizione universale sarebbero stati messi a disposizione dell'azienda romana per poter vendere la monete. O meglio, all'interno di Expo, la Museo del Tempo ha avuto delle postazioni ma a delle condizioni economiche nettamente più svantaggiose rispetto a quelle indicate nel contratto, ritiene sempre Sassoli. Tutto ciò, secondo i denuncianti, avrebbe generato una disastro nelle vendite. Inoltre, l'impresa capitolina, dovrà pagare entro il 30 novembre mezzo milione di euro ad Expo, come da "minimo garantito" fissato nel contratto stipulato tra le parti. "Dopo tutto quello che è accaduto emergono chiaramente  -  spiega il legale di Sassoli  -  le inadempienze contrattuali di Expo nei riguardi della Museo del Tempo". Argomenti procura expo-2015 
"Abbiamo finito. Abbiamo svoltato. Siamo usciti da questo incubo, insostenibile, che ci faceva piovere addosso l'ironia e la disapprovazione di gran parte d'Italia". E adesso che Ignazio Marino non è più sindaco di Roma , Marco Causi, che per quasi quattro mesi è stato il suo vice e che fino ad ora ha tenuto la bocca chiusa, prova a fare un bilancio definitivo. Con un rammarico e con un grande peso sullo stomaco che vuole buttare fuori subito. "Di quella sera quando eravamo riuniti a casa mia mi resta solo l'amaro in bocca. Quattro ore a cercare di mediare. Quattro ore di tira e molla, quattro ore di inutili diversivi, (la pasta con le sarde, il vino buono). Poi la rappacificazione tra Orfini e Marino che non si parlavano da venti giorni. E alla fine quella scelta di compromesso, quella decisione di passare attraverso il consiglio comunale. Con Marino che sta lì, imperturbabile, sicuro di combattere e forse vincere ancora questa battaglia che ormai lo contrapponeva al presidente del consiglio Renzi. E alla fine tutto ok, tutti a casa con una soluzione accettabile o che comunque sbloccava lo stallo politico. Strette di mano e tutti a casa. E Marino che fa? Si dimentica di comunicarci che aveva ricevuto l'avviso di garanzia per la storia degli scontrini . Ma come si poteva sopportare un'altra omissione simile, un altro tentativo di nascondere e mischiare le carte? Ed è stata questa scelta omissiva che ha fatto traboccare il vaso della nostra indignazione. E ha ricompattato il gruppo consiliare del Pd". Lei vuole dire che senza quella nuova dimenticanza del sindaco sarebbe stato più difficile arrivare alle 19 firme di dimissioni dei consiglieri dem? Marino parla di 26 coltellate e di un solo mandante: lei sente di avere il coltello ancora in mano o di far parte della schiera dei mandanti? "Ma no, quali coltelli, quali mandanti . Non scherziamo su queste cose. È tutto più semplice: si era logorato e spezzato il rapporto di Marino con Roma. Ecco la verità. E non potevamo che prenderne atto. Andare oltre significava la catastrofe. Voglio essere sincero fino in fondo. Di sicuro senza le nuove dimenticanze del sindaco nel partito avremmo avuto qualche sacca di resistenza. Da ora in poi per il Pd sarà molto più difficile fare politica a Roma. Non ci sono più certezze, tutto verrà messo in discussione. E qualche consigliere poteva essere terrorizzato dall'ipotesi di non doversi più ricandidare e di lasciare per sempre il Campidoglio. E così poteva esistere qualche opzione di discontinuità rispetto alla scelta del partito di mandare via Marino per manifesta incapacità amministrativa. L'ennesimo scivolone del sindaco, quel tentativo finale di truccare le carte e arrivare al dibattito in Consiglio senza far sapere dell'avviso di garanzia, questa ulteriore omissione ha decretato la sua fine politica". E adesso cosa accadrà? Come riuscirete a riconquistare la fiducia tradita dei romani che sono indignati per questo teatrino ignobile degli utili mesi e per la quasi totale incapacità amministrativa di Marino ? "Adesso la palla passa a Renzi che deve assumere per Roma decisioni importanti, per ridare fiducia ai cittadini e per ristabilire la centralità di Roma capitale, proprio nell'anno del Giubileo. Non sarà facile ma noi siamo abituati alle grandi sfide. Abbiamo ancora parecchie carte da giocare prima di ammainare eventualmente la bandiera. Cosa che mi auguro non avvenga mai. Non voglio dare consigli a nessuno, ma Renzi dovrà lavorare sul terreno delle scelte concrete. Quelle che in questi due anni sono mancate. Deve pensare a provvedimenti che abbiano riflessi sulla qualità della vita e dei servizi di Roma e dare slancio alla politica degli investimenti. Se farà bene sono sicuro che ce la possiamo ancora giocare". Ma Causi non ha un grande rammarico? Non pensa che se lei e l'assessore Esposito foste arrivati otto mesi prima la tormentata storia del Comune di Roma avrebbe avuto un altro esito? "Me lo chiedono in tanti. Io non so dare una risposta precisa. So solo che quattro mesi sono stati veramente pochi e che in questo breve tempo eravamo riusciti a mettere sotto i riflettori le vicende del trasporto pubblico e della raccolta dei rifiuti, vero cancro dell'amministrazione capitolina, con bilanci fuori da ogni parametro, con investimenti sbagliati, con sacche di clientela indicibili, con buchi contabili da libri in tribunale. Sia io che Esposito eravamo riusciti in poche settimane a dare una spinta incredibile. Ma non è bastata. Ci volevano altri pochi mesi. Sì, forse ha ragione lei. Qualche rammarico lo conservo bene in mente e non sarà facile cancellarlo dalla mia memoria". E adesso che futuro si prepara per Marino? Il Pd lo teme? "Può certamente fare altri danni. Spero che non ne faccia più alla città. Questi anni sono stati disastrosi, abbiamo raggiunto livelli mai immaginabili. Potrebbe scegliere la strada meno dolorosa per noi e andare in giro per il mondo a fare conferenze con Fassina e Varoufakis. Chi lo sa?" Chi candiderà il Pd per ritornare in partita? Voi lo sapete che ricominciate con una forte penalizzazione? "Per noi è una strada tutta in salita. Ma dobbiamo alzare il tiro, il livello di confronto. E proporre il cambio della governance del Comune. Così com'è non va. In Campidoglio puoi mandare un supereroe della Marvel, un super Pippo, ma non funzionerà lo stesso. Io sono abituato al profilo delle cose concrete e mi accingo a presentare una proposta di legge per arrivare al modello Londra dove c'è un blocco unico con l'area metropolitana e i municipi ma in mezzo non c'è più il Comune. Oppure scegliere il modello Parigi con i servizi condivisi, vedi i trasporti, su una vasta area dell'hinterland, gestiti da vari enti che affidano tutto ad una autorità unica. A Roma per il momento ognuno va da sé. Ed è antistorico". Senatore Causi, chi vincerà le prossime elezioni: Pd, Cinque Stelle o Marchini? "Nelle condizioni odierne il Pd rischia di non arrivare neanche al ballottaggio. Occorre il massimo impegno del governo per risalire la china. E questo avverrà soltanto se non verranno dati al commissario che arriva da Milano solo indirizzi per gestire l'ordinaria amministrazione. Occorre invece pensare alla riforma dei regolamenti affrontando le emergenze della città usando poteri straordinari concessi dal governo. Se questo avverrà ce la potremo giocare. Ma il mio unico sollievo è che finalmente, dopo settimane di inutili balletti fomentati dai capricci di Marino, a Roma si ritorna a parlare di politica e di grandi scelte. La città ne aveva veramente bisogno". Argomenti campidoglio interviste roma comune roma interviste politica ignazio marino marco causi 
ROMA – Serve un overtime all’Enel Brindisi per sbancare Cantù. Al Pianella finisce 100-103, con la squadra di coach Bucchi capace di rientrare in gara quando tutto sembrava sorridere ai padroni di casa. Dopo una buona partenza, Brindisi ha chiuso avanti il primo tempo (36-44). I pugliesi trovano l’allungo in avvio di terzo quarto fino al 38-48 prima della rimonta di Cantù, che ricuce lo strappo fino al -3 di fine terzo quarto. Il sorpasso dei ragazzi di Corbani è fisiologico, Cantù mette la freccia e vola fino al +6 (82-76). Gli ospiti perdono Cournooh per falli – 20 punti con 8 su 8 dal campo per lui – ma riescono comunque a ottenere il supplementari sul pari 87, grazie ai due liberi di Kadji. Nei cinque minuti di overtime il terzetto Banks-Kadji-Zerini griffa la vittoria dell’Enel, la terza della stagione di Brindisi, mentre Cantù rimane ferma a un solo successo in cinque gare nonostante i 23 punti (con 9 rimbalzi) di Abass e i 22 a testa di Heslip e Hasbrouck. Miglior realizzatore del match è Kadji (25 punti e 11 rimbalzi), per Brindisi benissimo anche Zerini (15+13) e Banks (19 punti, 7 rimbalzi e un percorso netto ai liberi, 8/8). [[ge:rep-locali:repubblica:126383090]] ACQUA VITASNELLA CANTU’-ENEL BRINDISI 100-103 (20-17, 36-44; 64-67, 87-87) Cantù : Berggren 8, Abass 23, Heslip 22, Ross 3, Zugno, Nwohuocha ne, Wojciechovski 11, Cesana, Hall 7, Tessitori 4, Hasbrouck 22. All. Corbani Brindisi : Banks 19, Scott 7, Cournooh 20, Harris 8, Cardillo ne, Milosevic, Gagic 4, De Gennaro ne, Zerini 15, Marzaioli 5, Kadji 25. All.: Bucchi Tiri : Cantù 20/36 da 2, 10/29 da 3, 30/41 ai liberi. Brindisi 24/51 da 2, 10/25 da 3, 25/32 ai liberi Rimbalzi : Cantù 32 (9 offensivi), Brindisi 51 (18 offensivi) Assist : Cantù 12, Brindisi 17. Palle perse : Cantù 9, Brindisi 13 Argomenti basket basket serie a cantù basket brindisi basket Leggi i commenti I commenti dei lettori 
MILANO – “Lo scudetto? Per ora stiamo costruendo le fondamenta…”. Roberto Mancini mette ancora le mani avanti dopo la bella vittoria sulla Roma. “E’ una vittoria importante ma è inutile ora stare a pensare se è l’anno buono… Una squadra e’ come una casa, senza fondamenta crolla. Noi le stiamo facendo bene ma bisogna ancora aspettare. Dobbiamo lavorare e continuare a correre come abbiamo fatto oggi. Non era semplice battere questa Roma, e’ stato tutto merito dei ragazzi che hanno dato tutto”. LE LACRIME? ERO STANCO… – Si tratta della sesta vittoria per 1-0 di questo campionato, secondo Mancini non e’ un caso ma chiarisce: “Oggi non poteva finire 3-0 contro una grande squadra come la Roma. L’1-0 ci può stare, più di altre volte”. A fine partita è sembrato commosso…: “A fine partita avevo le lacrime, ma per la stanchezza. I giocatori sono stati bravissimi, hanno concesso poco. Entrambe le squadre hanno avuto occasioni. E’ stata una partita bellissima”. [[ge:rep-locali:repubblica:126359204]] ICARDI? NON VOLEVO DARE PUNTI DI RIFERIMENTO – Successo griffato Medel: “Oggi c’e’ da citare tutti, non solo Gary. Ma lui e’ un giocatore straordinario, e’ furbo, intelligente, anche tecnico. Fa tutto, per me e’ forte. Non so per gli altri…”. Infine il tecnico nerazzurro spiega la scelta di tenere fuori il capitano Icardi: “Non ha detto niente di sbagliato, e’ stata una decisione nostra per non dare punti di riferimento alla Roma. E’ stata una scelta tecnica, tattica, senza nessun riferimento particolare”. [[ge:rep-locali:repubblica:126364686]] AUSILIO: ICARDI IN PANCHINA SCELTA TECNICA – Sulla scelta di Mancini di mandare in panchina Icardi è intervento anche il ds Piero Ausilio: “Le dichiarazioni di Icardi non c’entrano nulla. Mauro poteva esprimersi meglio ma è una scelta tecnica, in assoluta serenità”. Parole per provare a minimizzare, ma allo stesso tempo per mandare un messaggio chiaro all’argentino, che per una sera ha dovuto cedere la fascia di capitano a Fredy Guarin, accomodandosi in panchina. Non gli succedeva dal 1° febbraio. MEDEL: POSSIAMO PUNTARE AL TITOLO – L’eroe della serata, Gary Medel, trae grande fiducia da questo successo: “Si è visto che abbiamo una grande squadra per puntare al titolo. Passo passo, la squadra ha i numeri e gli elementi per puntare in alto. Il gol? Sono felice ma ancora di più per la vittoria. Sapevamo che era un partita importante che ci avrebbe consentito il sorpasso. Sono felice per i tifosi e i miei compagni”. Argomenti serie a inter roberto mancini gary medel Leggi i commenti I commenti dei lettori 
None Leggi i commenti I commenti dei lettori 
Arriverà all'aeroporto Leonardo da Vinci con un volo da Milano in mattinata e la sua prima tappa capitolina sarà Palazzo Valentini. Il prefetto Francesco Paolo Tronca , da oggi in carica come commissario della Capitale , dopo la cerimonia di chisura di ieri dell’Expo, non farà fermate intermedie. La prima persona che incontrerà sarà il prefetto Franco Gabrielli con cui trascorrerà nel suo ufficio la mattinata per decidere la squadra che lo affiancherà nel difficile lavoro di governare Roma durante il Giubileo per poi traghettarla fino alle prossime elezioni. La riunione durerà diverse ore, non sarà questione che si può risolvere in pochi minuti per i due prefetti confrontarsi sulla scelta della rosa dei nomi a cui affidare le enormi responsabilità nella Città Eterna. Un pranzo veloce, a seconda della durata della riunione a Palazzo Valentini e poi dritto, col suo staff, verso il primo appuntamento istituzionale del nuovo "sindaco" governatore di Roma. Alle 16 Tronca è infatti atteso dal Papa al Verano per la consueta messa in memoria dei defunti. A lui gli onori di rappresentare la città: tradizione vuole infatti che il primo cittadino presenzi all'evento. E così sarà. Accolto da una folla di cronisti e fotografi il prefetto di Milano, origini palermitane, insieme a papa Francesco commemorerà i morti e poi la sua agenda non dovrebbe prevedere altri appuntamenti. Non di domenica, non come primo giorno di lavoro. Raggiungerà quindi la sua dimora romana - "no, non alloggerà in un albergo", dicono persone a lui vicine, "ha una sua casa a Roma" - e si preparerà ad affrontare il primo giorno in Campidoglio. Di salutare il sindaco uscente Ignazio Marino, non se ne parla. Non è previsto dalla prassi che le due "figure" si salutino e, ligio alle regole, il prefetto Tronca non ha espresso la volontà di stringere la mano all'ex inquilino del Campidoglio. Inviti per cena dopo la pausa ristoro a casa? "Nulla che possa interessare alla stampa", glissa uno dei suoi collaboratori. Argomenti commissario roma campidoglio francesco paolo tronca papa francesco 
MILANO – “E’ una sconfitta immeritata”. Rudi Garcia è sconsolato dopo il ko con l’Inter . E se la prende con i suoi: “Occasioni gol e numeri dicono che non meritavamo di perdere. Tutta colpa nostra. Abbiamo mancato di efficacia e cinismo sotto porta. Non era il caso, da inizio di stagione, farlo proprio questa sera… Pjanic non doveva contestare le due mani di giocatori dell’Inter, il colmo e’ che si fa espellere proprio per un tocco di mano…”. CREATO TANTO, PECCATO NON AVER SEGNATO – Il tecnico francese spiega così la partita. “I nerazzurri hanno giocato tutti indietro e c’erano pochi spazi. Eravamo pronti a un pressing alto dell’Inter come fanno di solito in casa soprattutto all’inizio. Poi ci hanno lasciato palla e abbiamo fato in modo di usarla al meglio. Ma abbiamo creato comunque tante occasioni ed è stato un peccato non riuscire a superare Handanovic anche se e’ stato il migliore in campo. Nel secondo tempo la squadra mi e’ piaciuta ancora di piu’ e allora il rimpianto aumenta”. [[ge:rep-locali:repubblica:126359204]] E’ MANCATA LA CATTIVERIA – L’ennesima sfida in trasferta che ha visto la Roma sprecare tanto…: ” Fino all’ultimo passaggio siamo stati bravi ma nella finalizzazione no. E’ quello che ci e’ mancato stasera. La cosa piu’ clamorosa e’ la mancanza di cattiveria sotto la porta e su questo dobbiamo rimediare da subito. Ma la squadra mi e’ piaciuta in difesa: abbiamo subito un gol, che non mi sembra essere stato un tiro di Neskens e su cui Scezesny poteva fare meglio, e poi un tiro di Brozovic. Per il resto nient’altro”. DZEKO? DEVE RITROVARE L’ESPLOSIVITA’ – Ancora una volta mancano i gol di Edin Dzeko: “Non mi sento tradito da lui – specifica Garcia -, deve giocare e trovare esplosivita’ per arrivare primo sulla palla. Quando avra’ questa cosa sara’ anche lui piu’ efficace in avanti. La sua sostituzione? Quando si gioca in 10 la prima cosa e’ non lasciare solo il povero Nainggolan in mezzo al campo. Ma abbiamo dimostrato che anche in dieci e senza Dzeko siamo stati a lungo in area dell’Inter. Poi, nella mia testa era previsto farlo uscire perche’ mercoledi’ arriva un’altra partita importante”. NON E’ STATA UNA SFIDA DECISIVA – In chiusura Garcia prova a restituire serenità all’ambiente: “Io sono abbastanza tranquillo, non era questa la partita che decideva il titolo e sono sicuro che faremo molto bene in futuro. Oggi abbiamo giocato anche meglio della partita con la Sampdoria. La Juventus? Ho detto che torneranno e non cambio idea”. Argomenti serie a as roma rudi garcia Leggi i commenti I commenti dei lettori 
A tre giorni dalla pessima figura con il Sassuolo per la Juventus è arrivata nel derby una vittoria fondamentale, indispensabile per non far cadere nello sconforto tutto l'ambiente. E' un successo che dà speranza, anche se la vetta è ancora molto lontana. Quella di Allegri è una squadra appena convalescente, perché ha bisogno di giocare molto meglio di quanto non abbia fatto contro il Torino, e di avere i suoi uomini più importanti al massimo di forma, e adesso come adesso non si può proprio dire che lo siano. Il lavoro che Allegri e Buffon stanno facendo e dovranno continuare a fare nei confronti di tutti i giocatori è straordinariamente importante: le parole dure del portiere dopo Sassuolo sono servite, sono state lo stimolo giusto per il risultato positivo ottenuto contro il Torino, ma per avere la speranza di rientrare in corsa non può bastare la reazione d'orgoglio. La vittoria non ha risolto i problemi, con il cuore e il carattere si possono ottenere i tre punti, ma per aggiustare la stagione non ci sono alternative: o la Juve ritrova il suo gioco o non ci sono possibilità. Anzi, Buffon e compagni dovrebbero guardare la classifica con umiltà e rispetto per le squadre che hanno davanti e darsi da fare, perché comunque tornare in corsa per lo scudetto sarebbe un vero miracolo sportivo. Il derby non è stato una brutta partita, non eccelsa tecnicamente ma molto intensa: il Toro ha avuto le sue occasioni, anche per andare in vantaggio, ma la Juve alla fine ha meritato i tre punti. Quella che è invece è stata una partita bellissima è stata Inter-Roma: novanta minuti tra due grandi squadre (che io reputo tali sempre in relazione al campionato italiano, in Inghilterra probabilmente non le giudicherei altrettanto grandi). Un'Inter spregiudicata ha vinto anche grazie a un po' di fortuna, ma se la Roma avesse vinto o pareggiato non ci sarebbe stato niente da dire. E non è vero che a fare la differenza è stato il primo tempo: la squadra di Garcia soprattutto all'inizio ha avuto tante occasioni e non le ha sfruttate, ma i nerazzurri sono stati bravissimi a rispondere a ogni azione con un contropiede sempre pericoloso. Mancini è bravissimo, ha le stimmate del grande allenatore e ha anche un po' di fortuna (elemento che non guasta). Sa far giocare la sua squadra e l'Inter ha vinto da grande: sbaglia tanto ma sono queste le vittorie che danno fiducia. E' chiaro che non si può pensare sempre di vincere 1-0 confidando che gli avversari sprechino tante occasioni, ma questo è il pregio di questa Inter, che sta in vetta alla classifica con pieno merito. E grazie anche al suo allenatore, che ha indovinato la formazione, facendo rumore con l'esclusione di Icardi e con le scelte coraggiose  dall'inizio di D'Ambrosio e Nagatomo, finora poco utilizzati. La Roma ha giocato bene, ma insieme alla sfortuna, alla bravura dell'Inter e di un grande Handanovic, ha pagato anche la serata storta di alcuni giocatori importanti, Salah e Dzeko su tutti. Pur senza aver demeritato, la squadra di Garcia può ritrovarsi all'improvviso al quarto posto: ma questo è un valore per il campionato, con tante squadre in grado di inserirsi e dire la loro per lo scudetto. Argomenti visti dall'ala 
MILANO – Nella notte di Halloweeen, l’Inter gioca un brutto  scherzetto alla Roma: la batte con il suo marchio di fabbrica, il sesto 1-0 della stagione, e le strappa il primato in classifica. Un risultato meritato soprattutto per l’abnegazione con cui l’intera squadra nerazzurra ha giocato: tutti i giocatori si sono sacrificati l’uno con l’altro riuscendo, così, ad annullare il gap tecnico con i più blasonati rivali. La Roma incassa, così, il 2° ko in campionato e, un po’ come era avvenuto a Genova con la Samp, recrimina per le tante, clamorose occasioni fallite. E’ vero che davanti ha trovato sulla sua strada un superlativo Handanovic ma è anche vero che in molte circostanze i suoi avanti non hanno avuto la lucidità necessaria per angolare, come avrebbero dovuto, le conclusioni. MANCINI, UNA GARA PERFETTA – E’ stata la vittoria di Mancini, bravo a lasciar sfogare la Roma per poi colpirla di rimessa e bravo anche ad indovinare tutte le mosse, da D’Ambrosio, tra i migliori, scelto per la prima volta titolare sulla fascia destra, a Jovetic intelligente falso nueve, a Brozovic perfetto e onnipresente intermedio fino a Nagatomo, strepitoso nel frenare le discese prima di Gervinho e poi di Salah. [[ge:rep-locali:repubblica:126359204]] ROMA TRADITA DA DZEKO E SALAH – La Roma è stata tradita soprattutto da Dzeko e Salah, imprecisi sottoporta come non mai. Solo così si spiega il primo digiuno dopo 24 gare ufficiali. Ma la squadra è tornata anche a mostrare antichi difetti: il giropalla troppo lento, l’incapacità di creare superiorità numerica sulle fasce. E così ha finito per sbattere contro un muro, esaltando la prova della difesa nerazzurra. ICARDI IN PANCHINA – Considerata anche la squalifica di Felipe Melo, Mancini ha sorpreso tutti cambiando ben 6 undicesimi nella squadra passata a Bologna: oltre agli scontrati rientri di Murillo, Guarin, Medel e Jovetic, ha preferito inserire D’Ambrosio sull’out di destra, preferendo Nagatomo a Telles e Juan Jesus sulla fascia opposta. In più ha confermato Brozovic lasciando Kondogbia insieme a Icardi in panchina. Sul fronte opposto Garcia ha deciso alla fine di non rischiare De Rossi, non al meglio, e allora ha confermato Nainggolan davanti alla difesa con Maicon terzino destro e Florenzi a centrocampo. In più ha restituito una maglia a Salah, al rientro dopo il turno di stop. DZEKO E MAICON MANCANO LO 0-1 – L’Inter ha scientemente lasciato l’iniziativa agli avversari ma la Roma non ne ha approfittato: ha impegnato Handanovic con un colpo di testa di Dzeko, su cross di Digne, e poi con un diagonale di Maicon sulla cui respinta Dzeko è arrivato con poca decisione consentendo a D’Ambrosio di effettuare un prodigioso salvataggio in scivolata a porta vuota. MEDEL PUNISCE LA ROMA – Per vedere il primo in porta dei nerazzurro si è dovuto attendere il 29’ quando un destro a giro da fuori di Jovetic ha sorvolato di 3 mt la traversa. E’ stata l’avvisaglia del gol che è arrivato 2’ dopo. Lo stesso Jovetic ha smarcato ai 25 mt Medel che con un preciso destro in diagonale ha infilato il pallone nell’angolo basso. La Roma ha accusato il colpo e ha rischiato il raddoppio prima della fine del tempo su due altre insidiose conclusioni da lontano di Brozovic e Guarin. SUPER HANDANOVIC, ROMA ALL’ASCIUTTO – Nella ripresa l’assedio giallorosso si è fatto ancora più insistente e l’Inter ha avuto bisogno di un superlativo Handanovic per conservare il vantaggio. Il portierone sloveno ha salvato almeno 5 volte la propria porta sulle conclusioni ravvicinate di Dzeko, Salah (2), Florenzi e su uno sfortunato tentativo di autogol di Nagatomo. Le ultime occasioni la Roma le ha gettate al vento su due calci d’angolo deviati oltre la traversa di testa da Manolas e Rudiger. PJANIC ESPULSO, NIENTE DERBY – Poi, dopo l’ingenua espulsione di Pjanic (che salterà così il derby), la squadra si è spenta e a nulla è valso il 4-4-1 varato da Garcia con Falque gettato nella mischia a fare l’intermedio. L’Inter ha controllato senza patemi e ha finito per ottenere una vittoria che gli dà sempre più consapevolezza di poter sedersi al tavolo con le pretendenti al titolo. INTER-ROMA 1-0 (1-0) Inter (4-3-3): Handanovic 8; D’Ambrosio 7.5 (34′ st Ranocchia sv), Miranda 7.5, Murillo 7.5, Nagatomo 7.5; Guarin 6.5, Medel 7.5 (6′ st Kondogbia 6.5), Brozovic 7; Ljajic 6.5, Jovetic 6.5 (20′ st Palacio 6.5), Perisic 7. (30 Carrizo, 5 Juan Jesus, 9 Icardi, 11 Biabiany, 12 Telles, 14 Montoya, 21 Santon, 27 Gnoukouri, 97 Manaj). All.: Mancini. Roma (4-3-3): Szczesny 5.5; Maicon 6, Manolas 6, Rudiger 5.5, Digne 5.5; Florenzi 6 (19′ st Falque 5.5), Nainggolan 6, Pjanic 5; Gervinho 5.5 (39′ st Iturbe s.v.), Dzeko 5 (33′ st Vainqueur sv), Salah 5. (26 De Sanctis, 5 Castan, 16 De Rossi, 18 Ponce, 23 Gyomber, 33 Emerson, 35 Torosidis, 48 Ucan, 97 Sadiq). All.: Garcia. Arbitro : Rizzoli 6.5. Rete : 31′ pt Medel. Recupero : 1′ e 5′. Angoli : 10 a 3 per la Roma. Espulsi : Pjanic per doppia ammonizione. Ammoniti : Pjanic per proteste e per gioco non regolamentare, Guarin, Palacio, Ljajic per gioco non regolamentare, Handanovic per perdita di tempo, Digne per proteste. Spettatori : 59.21. Argomenti serie a inter as roma Leggi i commenti I commenti dei lettori 
