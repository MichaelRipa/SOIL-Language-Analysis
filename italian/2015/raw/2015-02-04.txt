NAPOLI – Quando i supplementari erano praticamente scontati, è arrivata la clamorosa ingenuità di Ranocchia, che ha spianato la strada al gol di Higuain . E così l’Inter saluta la Coppa Italia al termine di una prestazione positiva. Mancini è molto amareggiato nel dopo gara: ””Non so cosa dire…Non ho tante parole, perché non si può prendere un gol così. Non l’ho rivisto, mancavano 30 secondi…E’ stata una buonissima partita, ma noi regaliamo i gol ogni domenica e le partite così si perdono. Perdere cosi’, regalando un gol così, significa essere dei polli”. AMAREZZA ALLE STELLE – L’eliminazione non va proprio giù a Mancini, che aggiunge: ”Domenica Zaza e Sansone (contro il Sassuolo) hanno fatto gol splendidi ma gli abbiamo lasciato la possibilità di tirare, e oggi un gol così…Sono desolato per questo, sono felice perché la squadra è diventata una squadra, ma dopo una sconfitta così è difficile parlare”. Anche il gol decisivo di stasera è nato da un regalo nerazzurro: ”E poi Higuain è molto furbo, è scattato prima degli altri. Dispiace – dice ancora Mancini – perché i ragazzi non lo meritano ma un gol così non si può mai prendere. Alla fine conta vincere, non si può perdere questa partita, perché è stata giocata”. [[ge:rep-locali:repubblica:106564568]] I LATI POSITIVI – Le consolazioni, magrissime, sono le buone prestazioni di Santon, Brozovic e Puscas: ”Sono giovani, hanno fatto bene, sono contento per Puscas, per Santon, anche Brozovic ha fatto bene e sono molto contento per questo – commenta Mancini -. Gli elementi positivi ci sono tutti, ma commettiamo errori clamorosi. Il lato positivo lo trovo sempre, anche se facciamo una fatica enorme a far gol. Abbiamo giocato, ci eravamo messi con due punte e Shaqiri alle spalle, ma subire un gol così è incredibile”. Argomenti inter coppa italia roberto mancini Leggi i commenti I commenti dei lettori 
NAPOLI – E' il Napoli l'ultima squadra a qualificarsi in semifinale di Coppa Italia. Gli azzurri superano al San Paolo 1-0 una buona Inter, tradita nei minuti di recupero da una grave ingenuità del capitano Ranocchia, che si lascia scappare Higuain dagli sviluppi di una rimessa laterale. Occasione che il Pipita non ha fallito, regalando così il passaggio del turno alla squadra di Benitez, che ora affronterà la Lazio nel penultimo atto del torneo vinto un anno fa. LA CRONACA  - Poco turnover da parte di Benitez. In porta gioca Andujar, Koulibaly nell'inedito ruolo di terzino destro e in attacco inamovibile Higuain. Molti cambiamenti, invece, per Mancini che schiera Carrizo tra i pali, in difesa esordisce Santon e c'è il ritorno di Nagatomo dalla Coppa d'Asia, in attacco con Icardi c'è a sorpresa il giovane Puscas. Pronti-via, è subito grande occasione per il Napoli: Hamsik pesca bene Higuain in area, che di testa da buona posizione manda alto. Al 13′ però occasionissima Inter: bella azione corale che libera al tiro Icardi, palo pieno dell'argentino. Poi ci prova Shaqiri dalla distanza: facile per Andujar. Il Napoli inizia a spingere, l'Inter arretra: ci prova Hamsik, poi Carrizo è bravo in uscita su Higuain mentre rischia la frittata sul sinistro di Hamsik (provvidenziale Medel). Prima dell'intervallo chance anche per Koulibaly da un angolo ma resta lo 0-0. [[ge:rep-locali:repubblica:106564568]] RIPRESA, SI FA MALE DE GUZMAN  - Nella ripresa squadre più lunghe e maggiore ritmo, ne beneficia lo spettacolo. Vicina al vantaggio l'Inter al 62′ sull'asse Brozovic-Icardi, tacco dell'argentino per Puscas che trova la pronta replica di Andujar. Il portiere del Napoli (buonissima prestazione) viene salvato poi dalla deviazione di Strinic sul sinistro a botta sicura di Hernanes. Decisamente meglio l'Inter, Benitez si gioca le carte Mertens e Gabbiadini (fuori Callejon e Hamsik), Mancini punta su Guarin. RANOCCHIA DORME, HIGUAIN LO PUNISCE  - I supplementari sembrano ormai inevitabili, ma al 93′ accade l'imponderabile: una rimessa laterale di Ghoulam sorprende clamorosamente Ranocchia, che si perde Higuain e via libera per l'atgentino che fredda Carrizo e infiamma il San Paolo. L'Inter, seppur in chiaro progresso rispetto alle recenti prestazioni, deve ingoiare un altro boccone amaro dopo una prestazione positiva. Il Napoli difenderà la Coppa Italia in semifinale contro la Lazio. NAPOLI-INTER 1-0 (0-0) NAPOLI (4-2-3-1) - Andujar 6,5, Koulibaly 6,5, Albiol 6,5, Britos 6, Strinic 6,5, Lopez 6, Gargano 7, Callejon 5,5 (27′ st Mertens 6), Hamsik 6 (30′ st Gabbiadini 6), De Guzman 6 (39′ st Ghoulam 6,5), Higuain 7. (Rafael, Colombo, Maggio, Uvini, Inler, Jorginho, Zapata). All.: Benitez. INTER (4-3-3) - Carrizo 6, Santon 6 (40′ st Dodò sv), Ranocchia 4, Juan Jesus 6, Nagatomo 6, Brozovic 5,5, Medel 6,5, Hernanes 6 (28′ st Guarin 6), Shaqiri 6,5, Icardi 6, Puscas 6. (Handanovic, Berni, Vidic, Donkor, Kuzmanovic, Obi, Kovacic, Palacio, Podolski, Bonazzoli). All.: Mancini. ARBITRO : Massa di Imperia RETE : Higuain al 93′ AMMONITI : Shaqiri, Juan Jesus, Medel, Gargano, Puscas e Ranocchia ANGOLI : 6-4 per l'Inter RECUPERO : 1′ e 4′ Argomenti ssc napoli inter serie a Leggi i commenti I commenti dei lettori 
Sono accusati a vario titolo di associazione a delinquere finalizzata all'appropriazione indebita aggravata, riciclaggio e intestazione fittizia di beni nell'ambito di un'inchiesta che riguarda complesse operazioni finanziarie. E' stata stralciata la posizione di due faccendieri olandesi coinvolti in prima battuta e per i quali sta procedendo la giustizia del loro Paese. A coordinare le indagini della Guardia di finanza, il pm Calogero Ferrara e Claudia Bevilacqua. Secondo la tesi accusatoria, i due olandesi avrebbero rilasciato fatture false a società di diverse nazioni europee per l'acquisto fittizio di beni, servizi e consulenze. Con tali costi simulati, le aziende accumulavano fondi neri, che tramite società off-shore transitavano in paradisi fiscali, dalle Cayman alle Bahamas, per poi rientrare in Europa. Il denaro sarebbe stato poi reimpiegato nell'aumento di capitali di società già esistenti o per costituirne di nuove. Gli armatori avrebbero inoltre realizzato un'evasione fiscale da circa 20 milioni di euro. Nei mesi scorsi, in seguito a un provvedimento di sequestro per equivalente, i Barbaro avevano "restituito" 8 milioni di euro all'Agenzia delle entrate. Argomenti riciclaggio processo armatori procura sicilia 
NAPOLI – Non può che essere soddisfatto Rafa Benitez dopo la qualificazione del suo Napoli alla semifinale di Coppa Italia dopo l'1-0 all'Inter: "Affrontavamo una squadra forte, in panchina avevano giocatori come Podolski, Guarin, Palacio, potevano puntare allo scudetto anche perché hanno un allenatore di grande esperienza, per questo era importante vincere. E quella di stasera è stata una partita spettacolare per il calcio italiano, bella e con tanto pubblico". "BRAVO GHOULAM"  - Nell'azione del gol di Higuain, oltre alla precisione del Pipita e all'errore di Ranocchia, c'è stata l'intuizione di Ghoulam, che ha servito perfettamente da rimessa laterale l'attaccante argentino. E pensare che, invece del terzino algerino, al posto di De Guzman, Benitez voleva inserire Zapata: "Ghoulam ha certe qualità, è stato attento e la sua rimessa è una possibilità in più per questa squadra  -  sottolinea il tecnico azzurro ai microfoni di Rai Sport -. Farlo entrare al posto di Zapata credo sia stato corretto". E sul Pipita: "E' fortissimo, può fare la differenza. Io ho avuto tantissimi attaccanti di livello ma lui è tra i più forti al mondo. Koulibaly? Sta facendo una grande stagione, anche a destra al posto di Maggio, questo è un altro punto positivo per la squadra". [[ge:rep-locali:repubblica:106564568]] "DOPO DOHA PIU' FIDUCIA"  - Il Napoli si conferma una delle squadre più in forma del 2015. E' inevitabile che una spinta in più sia arrivata dopo la vittoria della Supercoppa Italiana contro la Juventus il 22 dicembre a Doha: "Vincere la Supercoppa contro la Juve credo ci abbia dato fiducia, la squadra gioca più o meno come prima ma con maggiore fiducia", dice Benitez. Chiusura su Gerrard, che ha raggiunto le 700 presenze con il Liverpool: "Lo sapevo, lui è un grande, ma io ero concentrato qua". Argomenti ssc napoli coppa italia rafa benitez Leggi i commenti I commenti dei lettori 
Il padre, direttore del personale e affari generale, firma come «proponente» la delibera che indice l’avviso pubblico. A vincere il bando, per titoli e colloqui, è sua figlia. Che dal 1 febbraio ha assunto l’incarico di collaboratore esterno nell’ambulatorio di psicogeriatria dell’Asl To1 come «psicologa esperta in valutazioni neuropsicologiche di soggetti ultra 65enni che accedono per la prima volta al dipartimento di salute mentale». Un incarico di un anno, valido fino al dicembre 2016, per una spesa complessiva di 14.560 euro per dieci ore a settimana, 28 euro lordi all’ora. «Le risorse umane e professionali della dirigenza sanitaria dipendente - si motiva - sono insufficienti a consentire lo svolgimento dell’attività». La vicenda succede nell’azienda di via San Secondo, dove il bando era datato 30 dicembre e chi era interessato a partecipare aveva una finestra di 10 giorni per presentare la sua candidatura: dal 31 dicembre - giorno senza dubbio non proprio ideale per attirare l’attenzione di medici interessati - fino al 10 gennaio 2015. L’avviso era stati pubblicato solo sul sito dell’azienda. Il direttore del personale è Corrado Latino. La dottoressa che vince è Valentina Latino. L’indirizzo di residenza è lo stesso. La richiesta della necessità di una figura di quel tipo è del dipartimento di salute mentale, diretto da Vilma Xocco. La valutazione, si legge nel bando, si basava sul curriculum, la durata e la specificità dell’esperienza, un colloquio. Potevano partecipare i laureati in psicologia, con iscrizione all’Ordine e abilitazione. «Le domande - si legge ancora - saranno esaminate dal direttore della struttura che potrà avvalersi, per l’individuazione dell’assegnatario, di altri dirigenti presenti nella stessa o in altra struttura». Di fatto, una scelta in autonomia del direttore del dipartimento di salute mentale. Il direttore generale dell’Asl To1 Giovanna Briccarello - che firma sia l’indizione dell’avviso pubblico sia la delibera di assegnazione dell’incarico (29 gennaio), dice di non aver notato che si trattava della figlia di Corrado Latino. «Firmo molte carte, non ho visto chi aveva vinto il bando. Tuttavia ho piena fiducia nella regolarità della pratica seguita da Latino, che giudico di grande competenza e correttezza». L’aspetto che riterrei condannabile, prosegue il direttore «sarebbe una discriminazione nei confronti di qualcuno. E mi sento di escludere che si sia verificato». Argomenti torino psicologa 
La doccia fredda è arrivata in serata, dopo una giornata di incontri dei due principali rappresentanti del nuovo corso greco con i vertici europei: Varoufakis da Draghi, Tsipras alla Ue. La Banca centrale europea mette in enorme difficoltà il governo Tipras, togliendo alle banche elleniche l'accesso alle normali aste di liquidità e giudicando il programma di salvataggio greco a rischio. La Bce ha infatti deciso di rimuovere la deroga, introdotta nel 2010, che consentiva alle banche greche di approvvigionarsi di liquidità fornendo a garanzia titoli di Stato. Lo annuncia la stessa Bce in una nota dopo il consiglio direttivo di oggi. "Il consiglio direttivo - si legge in una nota pubblicata sul sito della Bce dopo la riunione di oggi dei governatori - ha deciso di rimuovere la deroga sugli strumenti di debito quotati emessi o garantiti dalla Repubblica ellenica". La stessa Bce spiega che quella deroga permetteva che i titoli pubblici greci fossero usati nelle operazioni di politica monetaria dell'Eurosistema nonostante la Grecia non avesse più un rating al livello d'investimento, ma speculativo. Un'eccezione ovviamente condizionata alla permanenza della Grecia all'interno del programma di risanamento della Ue. Con questa decisione di fatto la Bce chiude - non del tutto, ma chiede regole precise - i rubinetti che permettevano alle banche greche di avere liquidità anche a fronte di una contropartita di titoli di stato senza garanzie. Il che si può riflettere, anche a breve, sulla possibilità di avere denaro per i pagamenti a partire da stipendi e pensioni. Proprio oggi l'agenzia Bloomberg scrive che, se non rinnoverà il suo programma per una nuova linea di credito, la Grecia rischia di non poter far fronte ai suoi pagamenti il 25 marzo: sarebbe l'quivalente di un default. E allo stesso tempo la Bce - il cui presidente Mario Draghi stamani ha incontrato il ministro delle Finanze greco Yanis Varoufakis - dà un giudizio sulla nuova linea anti-troika impressa dal governo Tsipras appena insediato: "Attualmente non è più possibile presumere una conclusione positiva della revisione del programma di aiuti alla Grecia". Secondo il ministero delle Finanze greco, la Bce ha deciso di mettere pressione sull'Eurogruppo per raggiungere un accordo che benefici sia alla Grecia sia ai suoi partner. E' questa la prima reazione ufficiale di Atene alla decisione di togliere alle banche elleniche l'accesso alle normali aste di liquidità. In un comunicato diffuso poco dopo la mezzanotte italiana, il ministero diretto da Yanis Varoufakis sostiene che la decisione presa a Francoforte non è la conseguenza di sviluppi negativi per il settore bancario greco ed è stata presa due giorni dopo la sua stabilizzazione. Atene aggiunge che il sistema bancario greco rimane capitalizzato in maniera adeguata ed è totalmente protetto attraverso l'accesso all'ELA, la facility d'emergenza erogata dalla banca centrale greca. Ma le quattro principali banche greche, di fronte alla fuga dai depositi innescata nelle settimane pre-elettorali, sono già appese alla liquidità d'emergenza fornita da Francoforte tramite l'ELA (emergency liquidity assistance), un meccanismo che va approvato a maggioranza di due terzi e rinnovato di volta in volta ogni due settimane. Il suo uso avrebbe già superato i 40 miliardi di euro e proprio ieri, fra i temi in discussione alla Bce, figurava la richiesta di National Bank di aumentare di ulteriori 10 miliardi l'utilizzo della facility d'emergenza. L'ELA, erogata dalla banca nazionale greca, va poi ratificata dai governatori di Francoforte. Jens Weidmann, presidente della Bundesbank, metteva ieri in dubbio l'opportunità di continuare a sostenere le banche greche. Oggi Varoufakis sarà dal collega tedesco Wolfgang Schaeuble. Poi, il dossier Grecia sarà al centro dell'Eurogruppo della prossima settimana a Bruxelles, giusto alla vigilia del Consiglio Ue del 12 febbraio. Argomenti bce alexis tsipras draghi 
None Leggi i commenti I commenti dei lettori 

ROMA - Il Real Madrid sa vincere anche senza Cristiano Ronaldo e piazza la seconda vittoria consecutiva in assenza del fuoriclasse portoghese, che ha ultimato la squalifica di due turni. I blancos si impongono per 2-1 sul Siviglia nel recupero della 16esima giornata di Liga e allungano a +4 sul Barcellona. La squadra di Ancelotti impiega 12 minuti per sbloccare il risultato grazie a James Rodriguez mentre al 36' arriva il raddoppio di Jesè, subentrato qualche minuto prima proprio al colombiano infortunato. A dieci minuti dal 90', Aspas prova a riaprirla, ma il suo resta l'unico gol degli andalusi, che restano al quarto posto. Argomenti liga calcio spagnolo real madrid Leggi i commenti I commenti dei lettori 
Cosa ha deciso la Bce? La Banca Centrale europea ha deciso che dall'11 febbraio le banche greche non potranno più utilizzare i titoli di Stato ellenici come garanzia per ricevere liquidità da Francoforte "perché non è più certa la chiusura del memorandum con i creditori". Lo Statuto di Eurotower prevede che l'istituto non possa accettare come garanzia titoli giudicati "spazzatura"  dalle agenzie di rating. Quelli di Atene, scesi a questo livello da molto tempo, erano stati accettati finora grazie a una deroga cancellata ieri. Significa che la Bce ha chiuso del tutto i rubinetti alla Grecia? No. Francoforte ha precisato nello stesso comunicato che le banche greche potranno ancora finanziarsi con le linee di credito d'emergenza (Ela) attraverso la banca centrale di Atene. L'accesso a questi prestiti è in teoria illimitato. Nel 2012 nel periodo peggiore della crisi di Atene, le banche del paese erano tenute in vita da oltre 120 miliardi di Ela. La Grecia può finanziarsi in altri modi? Le banche possono chiedere liquidità alla Ue usando altri titoli che hanno in portafoglio. Ci sono  ad esempio 37 miliardi di titoli del Fondo salvastati, metà dei quali già utilizzati a garanzia. Atene non può più emettere titoli di stato perché ha già raggiunto il tetto di 15 miliardi concordato con i creditori. Le linee di emergenza sono quindi l'unico canale di finanziamento per tenere in piedi la macchina dello Stato. Cioè pagare stipendi e onorare prestiti e interessi. Possono essere revocate anche le linee d'emergenza? Sì. La Bce si riunisce ogni due settimane, la prossima sarà il 18 febbraio, per verificare la solidità come controparte delle banche greche. Per revocare le linee d'emergenza occorre però l'ok di due terzi del consiglio di Eurotower. Come si può leggere la decisione della Bce? Come un cartellino giallo (quasi rosso) al governo greco. Obbligato ora a trovare in tempi stretti un'intesa con i suoi creditori in condizioni negoziali però molto peggiori rispetto a quelle di mercoledì mattina. L'avviso è chiaro. Non si scherza con il fuoco. E se alla fine si alza troppo l'asticella Francoforte potrebbe chiudere del tutto i rubinetti. E a quel punto l'uscita della Grecia dall'euro sarebbe quasi inevitabile. Che rischi può avere la decisione della Bce? Il vero rischio è che da oggi i greci riprendano a ritirare soldi dalle banche, preoccupati dal fatto che la crisi precipiti e vengano imposti controlli sui capitali. E' successo di recente a Cipro. A dicembre, in vista delle elezioni, i depositi sui conti correnti sono già calati di 4 miliardi a 163 miliardi totali. A gennaio ne sarebbero stati prelevati altri 11. Senza soldi dei correntisti in cassa, gli istituti rischiano di implodere. Argomenti bce crisi greca 
