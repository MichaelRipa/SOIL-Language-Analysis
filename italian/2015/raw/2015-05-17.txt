MADRID – Il lungo digiuno è terminato. Il Real Madrid batte l’Olympiacos 78-59 e torna sul tetto d’Europa vent’anni dopo l’ultima vittoria. Le merengues, alla loro terza finale consecutiva, spezzano la maledizione che li aveva visti uscire sconfitti nelle due precedenti occasioni e festeggiano la nona Eurolega della loro storia nella Final Four di casa. Un trionfo meritato davanti ad un Olympiacos che, come è nel suo dna, prova a restare attaccato alla partita fino in fondo. Nel quarto periodo, però, il Real assesta la spallata decisiva, dilagando negli ultimi minuti e dando una straordinaria dimostrazione di forza. Protagonista assoluto della serata è Andrés Nocioni, argentino di 35 anni che alla sua prima finale esce con il titolo di mvp. Accanto a lui brillano altri eroi che non ti aspetti. Al cospetto di mostri sacri come Spanoulis, Llull e Fernandez, spiccano le prove di Carroll, autore di 16 punti e mattatore del parziale che nel terzo quarto frustra la rimonta straordinaria dell’Olympiacos, e di Maciulis, top scorer dei blancos al termine dei primi due quarti. INIZIO ELETTRIZZANTE – L’avvio di partita non tradisce le aspettative della vigilia: il ritmo è vertiginoso e le due squadre regalano spettacolo. Il Real parte meglio, ma l’Olympiacos conferma ancora una volta la sua tempra d’acciaio e ribatte colpo su colpo. La reazione è davvero efficace e, grazie ad uno scatenato Lojeski, i greci prima avvicinano, poi sorpassano gli spagnoli: il primo quarto si chiude con gli ellenici avanti (15-19). I due coach attingono a piene mani alle molte risorse garantite dai rispettivi roster. Alla schiacciata in avvio di secondo periodo di Hunter replicano Maciulis e Nocioni che, come nella semifinale contro il Fenerbahce, mostra la faccia cattiva delle occasioni migliori e accende con la sua grinta il pubblico di casa. [[ge:rep-locali:repubblica:114609024]] SPANOULIS IN OMBRA – L’Olympiacos soffre il ritorno dei blancos e i meccanismi del gioco offensivo degli uomini di coach Sfairopoulos, fino ad allora perfetti, si inceppano. Spanoulis, al di là di una bella penetrazione chiusa con un morbido arcobaleno, non appare in ritmo, mentre dall’altra parte è Maciulis (9 punti e miglior realizzatore del Real all’intervallo lungo) il protagonista che non ti aspetti. Le merengues, grazie anche alla transizione vincente di Fernandez, provano a scappare (32-26). La reattività di Hunter, che cattura un rimbalzo offensivo ed appoggia a canestro, regala un po’ di ossigeno all’Olympiacos, prima della bomba di Rivers che porta il Real al massimo vantaggio (35-28) al termine del secondo quarto. CARROLL DEVASTANTE – Il Real Madrid rientra sul parquet con la stessa incisività con la quale aveva chiuso il secondo periodo e, trascinato da Llull e Fernandez, allarga la forbice scappando sul +11 (40-29). Una mazzata che fiaccherebbe il morale di molte squadre, ma non dell’Olympiacos. I greci alzano l’intensità difensiva e ritrovano il giusto feeling con il canestro, mettendo a segno un parziale di 12-0 che cambia ancora una volta l’inerzia di una partita mai avara di emozioni. Sul 40-41 in favore della squadra del Pireo, la finale trova un altro protagonista. Carroll sale in cattedra e firma tre triple consecutive che mettono le ali al Real, capace di chiudere il terzo periodo sul 53-46. REAL SUL VELLUTO – La prima parte dell’ultimo quarto è un elastico continuo tra i tentativi di fuga dei blancos e le puntuali repliche dell’Olympiacos, capace di mantenere viva la partita ogni volta che il Real prova a chiuderla. A cinque minuti dalla fine sono 7 i punti da recuperare per la squadra ellenica (62-55). Per poter colmare il divario l’Olympiacos avrebbe bisogno del miglior Spanoulis ma, a differenza di quanto accaduto in semifinale, al fuoriclasse greco stavolta la metamorfosi non riesce. Gli attacchi degli uomini di Sfairopoulos sbattono sistematicamente sul muro di maglie bianche che si erge a protezione del canestro madrileno e la tripla di Nocioni porta il Real sul +10. A piegare ogni velleità di rimonta dei rossi del Pireo è l’accelerazione di Llull che, a poco più di due minuti dalla fine, si infila come una lama nella difesa ellenica e firma il canestro del 71-55. Le sorti della gara sono segnate e il resto, compreso il nervosismo tra Spanoulis e Fernandez, non cambia la storia della finale. Il Real, dopo tante cocenti delusioni, può finalmente fare festa e questa volta sono lacrime di gioia quelle che gli occhi di coach Laso riescono a trattenere a malapena. Nella finale per il terzo posto, invece, il Cska si impone 86-80 sul Fenerbahce. REAL MADRID-OLYMPIACOS 78-59 (15-19, 35-28, 53-46) REAL MADRID : Rivers 5, Fernandez 7, Nocioni 12, Campazzo ne, Maciulis 9, Reyes 2, Rodriguez 11, Ayon 2, Carroll 16, Llull 12, Bourousis, Slaughter 2. Allenatore: Laso. OLYMPIACOS : Petway 2, Hunter 10, Dunston 4, Spanoulis 3, Papapetrou, Sloukas 10, Printezis 11, Agravanis, Mantzaris 1, Lafayette 1, Darden, Lojeski 17. Allenatore: Sfairopoulos. ARBITRI : Pukl (Slo)-Ryzhyk (Ukr) – Belosevic (Srb). NOTE : Tiri liberi Real Madrid 11/13, Olympiacos 12/26. Rimbalzi Real Madrid 40, Olympiacos 25. Usciti per cinque falli nessuno. Spettatori 13.000. Argomenti basket eurolega real madrid basket olympiacos basket Leggi i commenti I commenti dei lettori 
None Leggi i commenti I commenti dei lettori 
ROMA – Rammaricato per il risultato, non per la prestazione. Andrea Stramaccioni prova a fare il punto della serata dopo Roma-Udinese , con i suoi usciti sconfitti ma a testa alta. “Abbiamo fatto la partita che volevamo, ci siamo difesi in maniera equilibrata e nel primo tempo abbiamo avuto due occasioni nitide, con Perica che poteva trovare il raddoppio di testa. Il rammarico principale non è non aver capitalizzato le occasioni nette ma alcune ripartenze che potevano fare malissimo, come quello che, nel finale di primo tempo, ci ha portato dal potenziale 0-2 al gol di Nainggolan”. Il tecnico bianconero confessa di aver ricevuto i complimenti di Garcia e di qualche giocatore giallorosso. “E’ vero e penso sia un bel segnale. Questa Udinese, rispetto alla gara di andata, è cresciuta molto. In vista di un progetto come il nostro ci può permettere di prevedere una stagione importante nel prossimo campionato. Oggi ha fatto gol un ragazzo del ’95 come Perica, ne avevamo molti in campo con meno di 23 anni. Abbiamo una spina dorsale di giocatori esperti e tanti giovani pronti a crescere al loro fianco. Vogliamo tutti un’Udinese ambiziosa, il patron Pozzo lo è e con il nuovo stadio e qualche innesto saremo più competitivi”. [[ge:rep-locali:repubblica:114598725]] Stramaccioni passa poi ad analizzare le soluzioni preparate per far male alla Roma, con le punte che venivano incontro lasciando spazio per gli inserimenti al duo Badu-Allan. “I loro centrali difensivi sono aggressivi sulle punte ma lasciano spazio ai centrocampisti, Thereau e Perica li portavano fuori e con i centrocampisti riuscivamo a entrare. La squadra mi è piaciuta, abbiamo perso per un infortunio difensivo. E’ un gol talmente incredibile che non so cosa dire, mi spiace per Widmer che stava facendo benissimo stasera”. In chiave derby, l’ex tecnico delle giovanili giallorosse non si lascia andare a pronostici. “La Roma oggi ha giocato anche sulla spinta del risultato della Lazio, aveva pressione addosso. Dare qualsiasi pronostico sul derby sarebbe una cosa ingenua, chi conosce le dinamiche di questa città non può sbilanciarsi. Non credo che la Roma possa giocare sul fatto di avere 2 risultati su 3 a disposizione”. Argomenti udinese serie a andrea stramaccioni Leggi i commenti I commenti dei lettori 
WACO (Texas) - Sparatoria tra tre bande rivali di motociclisti, a Waco, in Texas: nove i morti, molti altri i feriti, almeno 18. Lo scontro a fuoco è scaturito - secondo le prime ricostruzioni - da un litigio all'interno di un ristorante, il Twin Peaks, frequentato da entrambe le gang. Usciti nel parcheggio, i biker prima hanno iniziato una rissa, per poi passare alle mazze e alle armi da foco. La polizia ha confermato che la sparatoria è iniziata alle 12.15 e ha coinvolto "almeno" tre bande. Gli agenti, allertati da persone presenti, sono arrivate sul luogo mentre lo scontro era in corso, ma nessun poliziotto è rimasto colpito. Sul posto la polizia ha trovato catene, coltelli, mazze e armi da fuoco. Alcune delle persone presenti nel ristorante, raccontano i testimoni, si sono gettate a terra e sono strisciate nella cella frigorifera, per nascondersi. Teatro della 'battaglia', che ha coinvolto appartenenti ad almeno tre diverse bande, il "Twin Peaks Sports Bar and Grill", in un centro commerciale della città, e i parcheggi del locale. Inizialmente, i teppisti si sono affrontati con mazze, coltelli e catene, poi hanno cominciato a sparare, ha riferito il portavoce della polizia di Waco, sergente Patrick Swanton. Alla fine della sparatoria, i cadaveri erano sparsi in due aree di parcheggio. Sul posto sono stati raccolti i corpi di otto vittime, mentre un ferito è deceduto poco più tardi in ospedale. Tutti erano affiliati alle bande in conflitto. "Sono gang di motociclisti molto ostili e pericole. Molte persone innocenti avrebbero potuto essere colpite oggi", ha commentato Swanton, secondo cui se il bilancio non è stato più grave è perchè la polizia è intervenuta non appena sono iniziati i disordini, perchè aveva avuto notizia che ci sarebbe stata "una discussione" tra bande avversarie. I gestori del bar, dove le cameriere servono seminude, erano stati informati. [[ge:rep-locali:repubblica:114607706]] Waco è una città da 130mila abitanti, a 150 chilometri a sud da Dallas. La città è tristemente famosa per il massacro del ranch dei davidiani del 1993: gran parte dei novanta membri della setta (tra cui 25 bambini), insieme al loro capo spirituale David Koresh, morirono in un incendio scoppiato durante l'assalto da parte dell'Fbi, che aveva assediato il ranch per 51 giorni. Quasi sei anni e mezzo dopo la strage, l’Fbi ammetterà che quel giorno i suoi agenti violarono la legge, usando anche armi incendiarie. Argomenti texas stati uniti - usa 
ROMA – “Il risultato finale più giusto era 5-2, non 2-1″. Rudi Garcia ha visto una Roma spaziale. Il tecnico giallorosso esalta la prestazione dei suoi contro l’Udinese. “Abbiamo colpito due legni, Karnezis è un portiere di grande qualità che ha tenuto in piedi una partita a senso unico. Ci siamo presi i rischi che dovevamo prenderci, non solo in attacco manovrato ma anche in pressing alto. Abbiamo regalato un gol e questa cosa si è ripetuta spesso quest’anno. Nel futuro prossimo sarebbe bello non regalare nulla. E’ normale che quando si deve vincere si gioca alti e ci si espone un po’, dobbiamo essere allineati meglio in situazioni di difesa alta. Eravamo sotto di un gol e non abbiamo pareggiato ma vinto una partita fondamentale. Il derby di domenica è un preliminare di Champions e giocheremo per vincere. Il risultato di oggi ci dà certamente 2 risultati su 3 ma non giocheremo per il pareggio: i derby si vincono”. [[ge:rep-locali:repubblica:114598725]] La decisione del “ritiro light” sembra aver dato frutti. “Riflettere un po’ e fare cose intelligenti serve a una rosa, agire d’impulso e fare cose che non servono non aiuta. Pur con grande difficoltà, oggi abbiamo dimostrato che con la calma nelle decisioni e alzando il ritmo quando serviva siamo in grado di vincere”. Il tecnico prosegue applaudendo alcuni singoli, da De Rossi a Ibarbo, passando per Iturbe. “Daniele è un grande giocatore e stasera lo ha dimostrato. Iturbe è ancora molto giovane, ha l’età dalla sua parte. Spero che già domenica possa fare bene e aiutarci a conquistare questa Champions League. Sono certo che farà una grandissima stagione il prossimo anno, è un ragazzo che dà sempre tutto e deve soltanto imparare a non essere frettoloso, ha bisogno di avere un po’ di lucidità tecnica. Ibarbo può giocare nei tre ruoli di attacco, deve convincersi di poter giocare anche punta centrale, al momento nella sua testa non è convinto di poterlo fare. Sta facendo benissimo in queste gare, gli manca il gol per la fiducia personale”. [[ge:rep-locali:repubblica:114608773]] Argomenti as roma serie a rudi garcia Leggi i commenti I commenti dei lettori 
None Leggi i commenti I commenti dei lettori 
