None Leggi i commenti I commenti dei lettori 
None Leggi i commenti I commenti dei lettori 
ROMA – “Un po’ di mesi fa, quando non giocavo, Lotito ha parlato un po’ troppo, dicendo che aveva fatto un affare vendendomi. Non l’ho presa bene. La capriola era tutta per lui, mi dispiace per i tifosi”. Tra i due poi anche un duro confronto in zona mista al termine della partita. Più che un sassolino, quello che Hernanes si toglie dalla scarpa a fine partita è un macigno. I suoi due gol complicano non poco il sogno Champions della Lazio e rimettono l’Inter in carreggiata per l’Europa League: il brasiliano è stato fischiato dai suoi ex tifosi dopo l’esultanza ma il “Profeta” spiega tutto nel post partita. “Magari ora Lotito non la penserà più così. Non è da me essere vendicativo ma non ho gradito le sue parole. Quando ti senti forte a volte parli più del dovuto, ho voluto rispondere sul campo. Era una partita speciale, ci tenevo molto a fare una grande prestazione, i tifosi dell’Inter mi hanno detto spesso che era più forte l’Hernanes visto alla Lazio, io non la penso così. Ho accettato il fatto di essere un trequartista, pensavo di poter giocare a centrocampo ma ora ho deciso che questo è il mio ruolo e penso di poter rendere di più”. Il fantasista prova ad analizzare i problemi riscontrati in 11 contro 9. “Quando le squadre si schiacciano per noi non è facile trovare spazi, succede anche a San Siro contro le squadre che si chiudono. Se si aprono gli spazi diventa tutto più facile”. POI IL CONFRONTO CON IL LOTITO - Il presidente della Lazio stava parlando con i dirigenti interisti Fassone e Ausilio, in particolare lamentandosi della direzione arbitrale di Massa e i suoi assistenti. Durante il confronto tra le due società si è avvicinato con passo lento il Profeta, che ha teso la mano verso Lotito. Il patron inizialmente ha sorriso, poi però si è rifiutato di stringere la mano al suo ex giocatore, rimproverandolo per le dichiarazioni rilasciate poco prima dallo stesso brasiliano:  Parole rilasciate pubblicamente che non hanno fatto piacere a Lotito. Il confronto tra i due è andato avanti per circa cinque minuti, poi è arrivato anche il ds Tare. Il dirigente biancoceleste ha parlato con Hernanes, mentre Lotito ha preferito allontanarsi dal capannello che si era venuto a creare. Il dibattito è proseguito per altri cinque minuti e si è concluso con un abbraccio tra il ds albanese è il centrocampista brasiliano. [[ge:rep-locali:repubblica:114057990]] MANCINI: L’IMPORTANTE E’ VINCERE – “Abbiamo avuto delle occasioni ma ne abbiamo sbagliate tante: contro una squadra che resta in 10 o in 9 devi avere pazienza, noi ne abbiamo avuta e alla fine l’importante è vincere, non importa come”. Roberto Mancini commenta così il successo dell’Olimpico. “Abbiamo giocatori che hanno qualità per dribblare, bisognava fare girare la palla velocemente, aspettare il momento, abbiamo fatto meglio di Udine dove abbiamo trovato la stessa situazione, poi la Lazio è un’ottima squadra e non era facile trovare spazi. [[ge:rep-locali:repubblica:114064844]] Forse c’è stato un momento di difficoltà quando Mauri veniva dietro a prendere la palla, Medel doveva pressarlo e invece l’ha fatto giocare. Icardi? Sta migliorando, è giovane, a volte fa buone partite, a volte meno. Poteva fare 2-3 gol, non li ha fatti ma va bene così, l’importante è che si muova per gli altri. Handanovic è uno dei migliori portieri d’Europa, sta facendo bene, vediamo cosa accadrà. So che stanno parlando, quando c’è un rinnovo si parla un po’ troppo. Non ho mai parlato con lui, ho letto che vorrebbe giocare la Champions ma noi non possiamo garantirglielo, lo capisco, vediamo alla fine se riusciremo a tenerlo. Vediamo, è un po’ presto. Bisogna anche rispettare la volontà dei giocatori, specie sopra i 30 anni, ma vediamo, non è detto che vada via”. Argomenti serie a inter anderson hernanes roberto mancini Leggi i commenti I commenti dei lettori 
None Leggi i commenti I commenti dei lettori 
Nonostante la vittoria sulla Lazio, che alimenta ancora la speranza di conquistare un posto in Europa, l'Inter deve avere la consapevolezza che per puntare l'anno prossimo allo scudetto deve cambiare tutto. Ma soprattutto devono essere risolti in fretta i problemi economico-finanziari. Per il resto la partita dell'Olimpico non può essere commentata, condizionata come è stata dalle due espulsioni che hanno lasciato la Lazio in nove. La squadra di Pioli è stata coraggiosa, ma ha commesso due gravi e decisivi errori: quando si difende alto il portiere non può stare sulla linea di porta, e i centrali non possono farsi infilare dall'uomo che arriva dal centrocampo. Ma, ripeto, è difficile giudicare una partita in 11 contro nove. L'arbitro non ha sbagliato nelle sue decisioni più importanti, ha sbagliato invece il suo assistente, che non poteva non vedere il fuorigioco di Medel sul primo gol di Hernanes. Decisivi saranno quindi, per la Lazio, il derby con la Roma alla penultima giornata e la partita con il Napoli che chiuderà il campionato. Napoli che dovrà anche affrontare la Juventus, il cui impegno, a prescindere dall'esito della sfida con il Real, non è da mettere in discussione, come è giusto che sia. Così come giusto è stato l'impegno del Parma, che non dovrebbe neanche essere sottolineato. E' un po' triste dover parlare della sportività del Parma, vuol dire che in questo calcio c'è proprio qualcosa che non va. Passo indietro quello della Roma, lontanissima parente della squadra ammirata da tutti nello scorso campionato: resta per ora al secondo posto, ma l'impressione è che la squadra di Garcia non sia più in grado di esprimere il gioco che tutti conoscevamo. Ma questa che arriva sarà soprattutto la settimana di Real Madrid-Juventus: io credo che le due squadre abbiano le stesse possibilità, anche se il Real in casa è in grado di vincere con chiunque. I bianconeri devono sapere che l'unica cosa da non fare è giocare come a Monaco: deve contrattaccare tutte le volte che il Real si scopre e cercare di fare gol, entrare in campo pensando solo a non prenderlo sarebbe una condanna. Importantissimo il recupero di Pogba: anche se non dovesse giocare dall'inizio è un uomo fondamentale tornato a disposizione di Allegri. La Juventus sta benissimo, ha anche il vantaggio di essersi riposata nel fine settimana mentre il Real ha sudato per rimontare il Valencia: ma posso dire per esperienza che in partite del genere la fatica non la senti. Argomenti visti dall'ala 
None Leggi i commenti I commenti dei lettori 
None Leggi i commenti I commenti dei lettori 
ROMA – Sette giorni fa Biava e Reja, oggi Hernanes e Mancini. Il passato non sorride certamente alla Lazio, a questo punto atterrita all’idea di affrontare De Silvestri e Mihajlovic nel prossimo impegno: la “non corsa” a secondo e terzo posto prosegue, si fermano anche i biancocelesti dopo il ko della Roma a Milano e il pari del Napoli a Parma. Ma i ragazzi di Pioli lasciano l’Olimpico fra gli applausi del pubblico. Il perché è presto detto: inferiorità numerica a partire dal 24′ del primo tempo per l’espulsione di Mauricio, col rosso a Marchetti al quarto d’ora della ripresa mantenere il pareggio avrebbe avuto dell’incredibile. I MORSI DELL’EX – Dopo la zuccata di Biava, i due tiri mancini di Hernanes, che esulta dopo il primo gol, attirandosi i fischi dell’Olimpico, e prova a limitare i danni dopo il timbro partita. Il brasiliano è il protagonista della serata che rilancia le ambizioni europee di un’Inter apparsa comunque incapace per larghi brani di gara di sfruttare i vantaggi garantiti dalla doppia espulsione, con la Lazio andata addirittura a un passo dal 2-1 con Klose prima dell’espulsione di Marchetti. Le ha provate tutte o quasi Mancini, che continua a bocciare Shaqiri e gioca un tempo con Podolski, Icardi, Palacio, Hernanes e Kovacic contemporaneamente in campo. Nonostante il potenziale offensivo a disposizione, i nerazzurri sbattono per diversi minuti contro le due linee da 4 dei padroni di casa. Sembra impensabile, ma a risolvere il match è un gol in ripartenza. [[ge:rep-locali:repubblica:114057990]] PREGI E DIFETTI DELLA LAZIO – Al netto del coraggio, la Lazio paga quello che è probabilmente il suo maggior pregio: la voglia di proporre calcio ad ogni costo. Farlo con de Vrij in difesa è un conto, provarci con un assetto di fortuna è un altro. Sei minuti alla fine, Kovacic rovescia quasi senza guardare un pallone a centrocampo, il tocco di Palacio è intelligente e sfrutta un pessimo movimento di Radu. Hernanes ha una prateria davanti a sé, guarda Berisha e lo trafigge con un diagonale mancino chirurgico. E’ l’ultimo atto di una sfida combattuta, che lascerà svariate polemiche e che si era aperta con i padroni di casa in vantaggio già all’8′. Felipe Anderson sfrutta un rimpallo, vola sulla sinistra e scarica magistralmente per l’accorrente Candreva: piatto destro che Handanovic tocca soltanto, 1-0. Icardi ha subito la grande chance per impattare, su assist – neanche a dirlo – di Hernanes: conclusione alle stelle. Minuto 17′, Klose serve Mauri nel cuore dell’area, la chiusura di D’Ambrosio è perfetta ma sul pallone arriva Parolo. Destro centrale, Handanovic respinge, il centrocampista ribatte ancora di testa ma trova un incredibile salvataggio di Ranocchia. Sembra il momento della Lazio, bastano sessanta secondi per stravolgere tutto, quelli a cavallo del 25esimo minuto. IL MINUTO CHE CAMBIA LA SFIDA – Il ripiegamento difensivo di Candreva sulla destra è troppo profondo, l’esterno finisce per tenere in gioco Palacio e Kovacic scavalca la difesa biancoceleste. Mauricio cerca la palla in maniera scomposta e poi prova ad aggrapparsi alla maglia avversaria, il contatto con l’attaccante, seppur leggero, c’è. Palacio non fa nulla per restare in piedi, per Massa è chiara occasione da gol e conseguente espulsione dell’ex centrale dello Sporting, nonostante l’argentino non fosse ancora in possesso del pallone. Se il cartellino rosso è un episodio limite, non c’è dubbio sull’irregolarità del gol che ne scaturisce. Hernanes va col mancino sul palo di Marchetti, Medel è sulla traiettoria e si sposta, rendendo imparabile la conclusione del “Profeta” e scatenando le sacrosante proteste del portiere laziale. Pioli inserisce Braafheid per Mauri e sposta Radu in mezzo, l’Inter chiede un penalty per una trattenuta di Ciani su Icardi ma sul proseguimento dell’azione Palacio impegna severamente Marchetti, complice una deviazione. In chiusura di tempo Guarin ci prova su punizione, il suo destro a giro viene messo in angolo dal portiere laziale ma il colombiano accusa un problema muscolare: dentro Podolski dopo l’intervallo. KLOSE E ICARDI MANCANO IL BERSAGLIO – Ci si aspetta i nerazzurri all’assalto ma la Lazio e ordinata e rischia di tornare avanti. Candreva gestisce palla ai 30 metri, vede un movimento da scuola calcio di Klose, che attacca presto la profondità, finisce in fuorigioco, torna in linea con Vidic e scatta nuovamente sul filtrante del compagno. Al momento della stoccata, il tedesco opta per il tocco di precisione: troppo su Handanovic, che blocca la sfera con una zona del corpo magari poco nobile ma indubbiamente efficace. Anche qui, in sessanta secondi cambia tutto. Icardi si presenta davanti a Marchetti, toglie il pallone dalla disponibilità del portiere e va a terra. Per Massa è rosso diretto – anche in caso di giallo sarebbe scattata l’espulsione, l’estremo laziale era stato sanzionato per proteste in occasione del pari di Hernanes – e tocca proprio a Icardi trasformare un penalty pesante. Berisha entra a freddo e lo ipnotizza, inizia un gioco di nervi tra attacco e difesa. La Lazio prova a pungere con Anderson che lascia Candreva, fermato in fuorigioco alquanto discutibile, e rischia grosso soltanto a due minuti dal gol di Hernanes, quando Podolski controlla in area e spara a colpo sicuro, trovando l’opposizione di Parolo. La rete del brasiliano regala i tre punti all’Inter, la corsa dei ragazzi di Pioli si fa veramente in salita. LAZIO-INTER 1-2 (1-1) Lazio (4-2-3-1): Marchetti 5.5; Basta 6, Ciani 6, Mauricio 5, Radu 5; Biglia 6.5, Parolo 6.5; Candreva 7 (32′ st Keita sv), Mauri 6 (28′ pt Braafheid 6), Anderson 6.5; Klose 5.5 (18′ st Berisha 7). (Strakosha, Cavanda, Gentiletti, Pereirinha, Cataldi, Ledesma, Onazi, Djordjevic, Perea). All.: Pioli Inter (4-3-1-2): Handanovic 6.5; D’Ambrosio 6 (23′ st Nagatomo 6), Ranocchia 6, Vidic 6, Juan Jesus 6; Guarin 6 (1′ st Podolski 5), Medel 6, Kovacic 7; Hernanes 8; Icardi 5, Palacio 7 (46′ st Brozovic sv). (Carrizo, Andreolli, Di Marco, Felipe, Santon, Gnoukouri, Shaqiri, Bonazzoli, Puscas). All.: Mancini Arbitro : Massa Reti : 8′ pt Candreva, 26′ pt e 39′ st Hernanes Ammoniti : D’Ambrosio, Hernanes, Nagatomo, Biglia, Mauri Espulsi : Mauricio e Marchetti Recupero : 2′ e 4′ Argomenti serie a ss lazio inter Leggi i commenti I commenti dei lettori 
ASUNCION - Il Paese è spaccato a metà. Lo ha ammesso uno dei capi della Chiesa del Paraguay, il presidente della Conferenza episcopale Claudio Gimenez durante un'omelia. Il caso è quello di una bambina di 10 anni che aspetta un figlio. L'aborto le è negato, perché nel Paese è ammesso solo in caso di pericolo di vita della donna. E questo nonostante la madre della ragazzina abbia presentato la richiesta di un'interruzione di gravidanza. Sul fronte di chi contesta questa decisione il senatore Esperanza Martinez, ex ministro della Sanità, che attacca: "Questo dibattito non tiene conto del benessere fisico e mentale della bambina. E la piccola viene trattata semplicemente come un utero". Nelle ultime ore è stato arrestato il patrigno della ragazzina, che era fuggito e che è accusato di stupro (anche se, secondo i media locali, continua a negare tutto). L'uomo è stato posto in isolamento per evitare violenze da parte di altri detenuti Circa 600 bambine sotto i 14 anni restano incinte ogni anno in Paraguay, un Paese di 6,8 milioni di abitanti. Anche Amnesty International si è mobilitata chiedendo di consentire l'aborto per proteggere la ragazzina, o almeno di metterle a disposizione un pool di medici che seguano la sua salute. Ma l'attuale ministro della Sanità, Antonio Barros, ha detto in una conferenza stampa che la piccola è in buone condizioni e che comunque la gravidanza, arrivata al quinto mese, è ormai troppo avanzata. Argomenti paraguay aborto paraguay 
ROMA – “C’è tanta delusione, poteva essere una giornata fondamentale per i passi falsi dei nostri avversari”. Stefano Pioli non può nascondere l’amarezza per il ko interno contro l’Inter . “Per impegno e generosità, avremmo meritato il risultato positivo anche nelle tante difficoltà. Con Klose abbiamo avuto un’occasione clamorosa per tornare in vantaggio ma gli errori a questo livello si pagano cari. Restare in dieci contro una squadra come l’Inter significa avere la strada in salita”. La Lazio rimane padrona del proprio destino: con un filotto arriverebbe comunque seconda. Pioli prova a cogliere questo lato positivo. “Proveremo sicuramente a fare nove punti da qui alla fine. So di allenare un’ottima squadra, siamo qui a giocarci un sogno impossibile da pronosticare a inizio anno, anche se abbiamo atteggiamenti e individualità importanti”. [[ge:rep-locali:repubblica:114057990]] TARE: DIFFICILE MANTENERE LA CALMA – Mentre Pioli prova a non parlare dell’arbitraggio di Massa, Igli Tare non fa nulla per evitare l’argomento: il ds biancoceleste è infuriato. “Oggi è difficile mantenere la calma. Abbiamo affrontato una partita decisiva con una terna arbitrale che ha sbagliato molto. Raramente vengo a commentare gli arbitraggi ma quello che ho visto oggi lo merita senza dubbio. Qui si decide in pochi minuti il lavoro di un anno di un gruppo e di una società. Il primo gol dell’Inter era da annullare, ho anche grandissimi dubbi sulla seconda espulsione e sul rigore di Icardi. C’è un terzo episodio clamoroso: Candreva lanciato a rete fermato per un fuorigioco che non c’è. In una partita così importante non si doveva designare un arbitro così giovane come Massa, è una cosa che condiziona anche a livello mentale. Cerchiamo soltanto rispetto, penso che la Lazio lo meriti”. Argomenti serie a ss lazio stefano pioli igli tare Leggi i commenti I commenti dei lettori 
