Tirreno Power ha raggiunto un'intesa con le banche per ristrutturare il debito, che ammonta a circa 890 milioni di euro, ma le banche non entreranno nel capitale sociale. In sostanza 290 milioni verranno convertiti in strumenti partecipativi, altri 250 in bond convertibili, mentre i soci parteciperanno alla ricapitalizzazione con circa 100 milioni di euro fra crediti e liquidità. Il capitale sociale resterà comunque invariato, vale a dire il 50% di Gdf-Suez e il 50% di Energia Italiana e le banche non diventeranno azioniste. L'operazione, che è stata approvata dall'assemblea dei soci e dovrà esser sottoposta all'omologazione del tribunale, rappresenta sostanzialmente anche la conferma della volontà dei soci di continuare ad investire nell'azienda e di mantenere in vita la centrale di Vado che oggi, con l'impianto sotto sequestro, non può essere considerata come fonte di redditività. A questo proposito risulta che la società sia pronta a impugnare l'Aia di fronte al Tribunale amministrativo regionale. Argomenti tirreno power vado ligure 
ROMA – La storia si ripete. La Roma regala un tempo agli avversari e nella ripresa, malgrado il generoso tentativo di recupero, non va oltre l’1-1 contro l’Empoli. Finisce esattamente come era successo con Lazio, Palermo e Fiorentina. E, così, i giallorossi allungano la striscia di pareggi, fornendo alla Juve l’assist per allungare ulteriormente il passo. UNA ROMA TROPPO PREVEDIBILE – La Roma, insomma, non sa più vincere. Se si toglie il successo proprio con l’Empoli in coppa Italia, arrivato però solo ai supplementari, sono due mesi che non fa più festa all’Olimpico davanti ai propri tifosi. Segno che le cose ormai non girano più in casa giallorossa. La squadra non ha il cambio di passo ed è diventata prevedibile. E, come se non bastasse, continua a essere bersagliata dalla sfortuna. ITURBE, GRAVE INFORTUNIO – Alla lunghissima serie di infortunati da stasera, infatti, si è aggiunto anche Iturbe, costretto a uscire dopo soli 23’ per una doppia distorsione, a ginocchio e caviglia destra. La squadra si è ritrovata a giocare nella ripresa con Florenzi centravanti e, infine, con il giovane Verde unica punta con Ljajic a supporto. In attesa del rientro dalla Coppa d’Africa di Gervinho e dell’esordio di Doumbia e Ibarbo, insomma Garcia è chiamato a ricercare una formula magica che, in questo momento, è anche oggettivamente difficile da trovare. [[ge:rep-locali:repubblica:106254344]] UN EMPOLI A TESTA ALTA – L’Empoli, come già avvenuto in Coppa Italia, esce dall’Olimpico a testa altissima. Ha giocato una gara ordinata e sempre lucida, ha avuto un atteggiamento mai passivo e ha tenuto in costante apprensione gli avversari con un continuo pressing alto. Se Saponara non avesse gettato al vento la superiorità numerica, avrebbe pure potuto portare a casa un risultato ancor più positivo per la sua precaria classifica. Ma Sarri può comunque ritenersi più che soddisfatto. GARCIA RILANCIA KEITA E MAICON – Persi per infortunio Strootman e De Rossi e salutato Destro, Garcia è andato sul sicuro rilanciando dal 1’ Keita, appena rientrato dalla Coppa d’Africa, e Maicon. Sul fronte opposto Sarri, costretto a rinunciare a Tonelli, non al meglio, ha inserito Barba al centro della difesa, riproposto Hysaj sulla destra e ha restituito una maglia da titolare in attacco a Maccarone, preferendolo a Mchedlidze. ITURBE KO, LA MALEDIZIONE CONTINUA – La Roma ha faticato fin dalle prime battute a trovare varchi tra le strette maglia azzurre. E non a caso per spaventare Sepe ha dovuto ricorrere a due conclusioni da lontano di Holebas e Iturbe, terminate non molto lontane dai pali. Al 23’ i giallorossi hanno perso Iturbe per infortunio e si sono quasi demoralizzati. SAPONARA, DELIZIA E CROCE – L’Empoli se ne è accorto, ha preso sempre più campo e al 37’ ha trovato l’imbucata giusta per passare: Saponara è andato via sul filo del fuorigioco ed è stato steso in area da dietro da Manolas. Inevitabili l’espulsione ed il rigore trasformato con freddezza da Maccarone. Garcia ha corso ai ripari togliendo Totti e inserendo Astori e Sarri si è sfregato le mani. Ma a rovinargli i piani ha pensato Saponara che con due ingenui falli nel giro di 5’ si è fatto cacciare da Russo prima dell’intervallo. PARI DI MAICON, TRAVERSA DI ASTORI – La Roma si è ricaricata e, dopo due conclusioni fuori bersaglio di Nainggolan, ha pareggiato (57’) con Maicon, smarcato in area da Pjanic. La squadra si è galvanizzata e per poco non ha ribaltato il punteggio con Astori che, su un angolo di Pjanic, ha mandato un colpo di testa sulla parte superiore della traversa. LA ROMA HA LE PILE SCARICHE – Mai impaurito, l’Empoli ha rialzato il baricentro con personalità e ha finito per chiudere sempre meglio gli spazi non rischiando, in pratica, più nulla fino al termine. E questo malgrado il tentativo di Garcia di inserire un giocatore promettente e imprevedibile come Verde in attacco. La Roma, insomma, è in riserva. Fisica e psicologica. Chissà se i nuovi arrivi basteranno per restituirle un’iniezione di fiducia. Nel frattempo, però, rischia di lasciarsi scappare il treno per lo scudetto. ROMA-EMPOLI 1-1 (0-1). Roma (4-3-3): De Sanctis 6, Maicon 6.5 (37′ st Verde sv), Manolas 5, Yanga-Mbiwa 6.5, Holebas 6, Nainggolan 6.5, Keita 6.5, Pjanic 6, Iturbe 6.5 (25′ st Florenzi 5), Totti 5 (40′ pt Astori 6.5), Ljajic 5. (28 Skorupski, 92 Marchegiani, 3 Cole, 50 Somma, 35 Torosidis, 32 Paredes, 52 Pellegrini, 48 Ucan, 56 Vestenicky). All.: Garcia. Empoli (4-3-1-2): Sepe 6, Hysaj 6.5, Rugani 7, Barba 6.5, Mario Rui 7, Vecino 7, Valdifiori 6.5 (39′ st Signorelli sv), Croce 7, Saponara 5.5, Pucciarelli 6.5 (29′ st Mchedlidze sv), Maccarone 6.5 (13′ st Zielinski 6). (1 Pugliesi, 28 Bassi, 2 Laurini, 52 Borghini, 14 Diousse, 14 Verdi, 25 Brillante, 10 Tavano). All.: Sarri. Arbitro : Russo di Nola 5.5. Reti : nel pt 39′ Maccarone (rigore); nel st 12′ Maicon. Angoli : 7-3 per la Roma. Recupero : 2′ e 3′. Espulsi : nel pt 37′ Manolas per fallo da ultimo uomo; 46′ Saponara per somma di ammonizioni; nel st 21′ Sarri, allenatore dell’Empoli. Ammoniti : Florenzi, Valdifiori e Astori per gioco falloso, Croce per fallo di mani, Pjanic per proteste. Spettatori: 33.621, per un incasso di 917.715,00 euro. Argomenti as roma empoli calcio serie a Leggi i commenti I commenti dei lettori 
ROMA – "E' un momento in cui tutto ci va storto". E' corrucciato Rudi Garcia a fine partita dopo il pari con l'Empoli . Soprattutto per il grave infortunio occorso a Iturbe, che va ad allungare la fila degli uomini nell'infermeria giallorossa. "Purtroppo ora ho poche scelte a disposizione. Doumbia? Vedremo domani sera se lui e Gervinho tornano o rimangono a giocare la Coppa d'Africa. In questo momento dobbiamo stringere i denti e fare di tutto per tornare alla vittoria". RIPARTO DALLA REAZIONE DELLA SQUADRA  - Il tecnico giallorosso non ha appunti da fare alla propria squadra malgrado abbia inanellato l'ennesimo pareggio: "In un momento come questo c'è solo da salutare la reazione dei ragazzi. Non siamo stati solo sotto di un gol ma anche con un uomo in meno. Ma nel secondo tempo abbiamo messo ritmo e fatto di tutto non solo per pareggiare ma anche per vincere. Se, oltre all'infortunio di Iturbe, penso anche alla traversa di Astoria dico che la ruota della fortuna non gira dalla nostra parte. La preparazione fisica ? Non va messa in discussione, perché corriamo fino al 90'". SCUDETTO? IO PENSO ALLA FIORENTINA  - Garcia dribbla, infine, quando gli si chiede se crede ancora possibile raggiungere la Juve oppure se deve iniziare a fare attenzione al Napoli e puntare a mantenere il secondo posto..."Dobbiamo guardare solo la prossima gara, in coppa Italia con la Fiorentina  -  chiosa -. In questo momento abbiamo tanti problemi e solo tre giorni per recuperare". [[ge:rep-locali:repubblica:106254344]] MAICON: FATICHIAMO IN TUTTI I REPARTI  - Anche Maicon è amareggiato: "Purtroppo non stiamo facendo un gol in più dell'avversario. In questo momento le cose vanno al contrario. Dobbiamo continuare il nostro lavoro, ma fare quattro pareggi di fila non è bello per una squadra che punta allo scudetto. Fatichiamo in tutti i reparti. Dobbiamo stare tranquilli perché conosciamo la nostra forza. Dobbiamo fare di più se vogliamo dimostrare di essere una squadra da scudetto. Non abbiamo creato tanto anche per merito loro che sanno difendersi bene. E ' un momento difficile, dobbiamo lavorare per migliorare". Ora dovete guardarvi alle spalle? "Dobbiamo guardare avanti perché sappiamo la nostra forza. Purtroppo stiamo perdendo giocatori bravissimi, come Iturbe. E' un momento di difficolta', ma dobbiamo uscirne". Argomenti as roma serie a rudi garcia Leggi i commenti I commenti dei lettori 
None Leggi i commenti I commenti dei lettori 
ROMA - Un rigore di Gignac al 4' della ripresa consente al Marsiglia di battere 1-0 l'Evian e tornare al successo dopo la sconfitta di Nizza. La squadra di Bielsa resta appaiata al Paris Saint Germain al secondo posto, a -1 dal Lione in campo domenca contro il Monaco. Nelle altre gare del sabato, vittoria del Tolosa per 1-0 sul Reims, ma per il resto sono solo pareggi: 1-1 tra Lens e Bastia e Nantes e Lille e 0-0 tra Lorient e Montpellier e Matz e Nizza. LIGUE 2, IL LE HAVRE DICE NO AD ADRIANO - Il Le Havre, club della seconda divisione francese, rinuncia all'acquisto di Adriano. Lo ha fatto sapere con una nota con cui spiega che l'investitore che avrebbe dovuto acquistare la società e finanziare l'arrivo dell'Imperatore non si è fatto vivo entro la data limite. "Dopo aver concesso un tempo limite al signor Christopher Maillol, il Le Havre annuncia che il denaro non è stato depositato sul conto del club - è scritto nel comunicato -. Pertanto consideriamo chiusa questa trattativa e interrotti i relativi progetti. Da lunedì prossimo cominceremo la ricerca di nuovi investitori". RISULTATI 23^ GIORNATA VENERDI' Paris SG       - Rennes               1-0 SABATO Marsiglia      - Evian TG             1-0 Lens           - Bastia               1-1 Lorient        - Montpellier          0-0 Metz           - Nizza                0-0 Nantes         - Lille                1-1 Tolosa         - Reims                1-0 DOMENICA Caen           - Saint Etienne      ore 14 Bordeaux       - Guingamp           ore 17 Monaco         - Lione              ore 21 Argomenti olympique marsiglia calcio francese ligue 1 Leggi i commenti I commenti dei lettori 
Difficile dire se il campionato ha vissuto una svolta, in questo sabato di campionato. Certo, poteva essere un turno teoricamente più favorevole alla Roma, con la Juve impegnata nella trasferta di Udine, ed invece la sensazione è che i bianconeri giocheranno con un animo molto più leggero, tranquillo, senza insomma la pressione che avrebbe potuto mettere un successo dei giallorossi con l'Empoli. Già, se è difficile dire  che tappa sia stata per il campionato, non si può invece non dire che l'Empoli continua a rappresentare uno spot per il campionato italiano. In un torneo dove, diciamolo, non è che si giochi un calcio stellare, anche perché i grandi fuoriclasse sono andati via o gli ottimi calciatori come Cuadrado continuano ad andar via dall'Italia, in questo torneo dicevamo, l'Empoli continua a stupire per la sua leggerezza e per la sua personalità. Quante squadre abbiamo visto in campi apparentemente 'proibiti' mettersi tutti dietro al pallone, nella metà campo, aspettando soltanto che passi il tempo, guardando le lancette dell'orologio al primo giro? L'Empoli no e ci piace dirlo, sottolinearlo, perché siamo di fronte a una squadra che sta cercando di ottenere la salvezza sempre attraverso il gioco, il coraggio, la voglia di divertirsi e divertire. Può essere o sembrare un caso, se succede una volta, non può essere un caso se la storia si ripete con una frequenza assoluta. L'Empoli aveva giocato la stessa partita, di grandissimi contenuti tecnici e atletici, contro la Roma in Coppa Italia. L'Empoli ha ripetuto la stessa partita in campionato, con le prime o con le seconde linee, senza far differenza. Merito ad un gruppo di giocatori, in cui si nascondono forse calciatori più forti di quanto siano reclamizzati, merito soprattutto di un allenatore, Sarri, che non riesce a mettersi in  mostra abbastanza, non cerca la vetrina, ma semplicemente il lavoro. E' uno spot per il calcio italiano quest'Empoli che gioca, lotta, si sacrifica, ma soprattutto gioca a calcio. Già, gioca al calcio e anche contro la Roma, fino al novantaquattresimo, ha pensato di poter vincere e non soltanto di non dover perdere. Una rivoluzione, se ci pensate. Argomenti tackle empoli calcio 
None Leggi i commenti I commenti dei lettori 
None Leggi i commenti I commenti dei lettori 
ROMA - In casa Empoli Maurizio Sarri non parla, poiche’ influenzato, così pensa il secondo Giovanni Martusciello a commentare il bel pareggio contro la Roma .”Risultato prezioso perchè muove la classifica. Ma c’è un piccolo rimpianto perchè, secondo me, meritavamo la vittoria. Siamo stati polli sull’espulsione di Saponara. La partita e’ stata affrontata bene, come l’avevamo preparata. Abbiamo fatto una buona prestazione e per salvarci dobbiamo giocare cosi’, proponendo calcio”. L’ATTACCO RISENTE DELLA MANOVRA MENO FLUIDA – Siete un po’ troppo sterili in attacco… “Siamo una squadra che fa della qualita’ la sua arma migliore, ma se non concretizziamo la colpa non e’ solo dell’attacco, ma della manovra che non e’ negli ultimi tempi fluida come qualche mese fa”. CI MANCA IL TAVANO CHE CONOSCEVAMO – Forse vi manca un attaccante in grado di fare la differenza… “Tavano e’ abituato a fare tanti gol, ma le annate a volte prendono certe direzioni che non vorresti e lui ha subito molto queste situazioni. Pero’ dobbiamo confrontarci con le squadre piu’ vicine a noi che anche loro non hanno grandi bomber. L’importante e’ continuare a creare tanto”. [[ge:rep-locali:repubblica:106254344]] SAPONARA CI PUO’ FAR FARE IL SALTO DI QUALITA’ – Una grossa mano puo’ darvela Saponara… “Saponara e’ un giocatore diverso dal punto di vista fisico da quello che abbiamo allenato fino a un anno e mezzo fa, puo’ farci fare il salto di qualita’. Dobbiamo tenere conto pero’ che non e’ piu’ abituato a giocare e ad allenarsi a certi ritmi, ma un po’ alla volta ci si arriva”. Argomenti empoli calcio serie a Leggi i commenti I commenti dei lettori 
