None Leggi i commenti I commenti dei lettori 
Il marchio di lusso del gruppo Toyota approda al Salone di Ginevra con tre novità che anticipano il futuro. Anteprima mondiale di una nuova Concept Lexus della quale ancora non è stato svelato alcun dettaglio, che sarà affiancata da due anteprime europee: dopo la presentazione al Salone di Los Angeles sarà mostrato anche al pubblico del Vecchio Continente il nuovo Concept Lexus LF-C2 , un roadster 2+2 che rappresenta un esercizio di stile per quanto riguarda le vetture che ci dobbiamo aspettare nel futuro prossimo. LE IMMAGINI: LEXUS LF-C2 CONCEPT Con una carrozzeria dalle linee audaci ispirate alla passione per la guida, la Lexus LF-C2 Concept è una “coupé pura”, come la definiscono dal brand, una “Concept Gran Turismo di lusso”. Accanto al prototipo roadster sarà mostrata agli europei anche la nuova Lexus GSF già presentata a Detroit. LE IMMAGINI: LEXUS GSF Con un design raffinato, una scocca filante e la carrozzeria 4 porte, questa vettura si dimostra agile e con prestazioni da sportiva vera. Il motore 5.0 litri V8 che scarica a terra 477 cavalli con una coppia massima di 530 Nm lascia poco all’immaginazione su cosa può fare su strada. La GSF sarà la prima Lexus equipaggiata di serie con il sistema di sicurezza attiva “Lexus Safety System +”, ma al momento non è prevista la sua commercializzazione in Italia. Appuntamento allo stand Lexus del Motor Show di Ginevra. (s.b.) 
None Leggi i commenti I commenti dei lettori 
Per capire l’entità dell’attacco di Mazda al mercato basterà fare un salto all’85mo Salone dell’Auto di Ginevra il prossimo marzo. Sarà questa infatti la passerella su cui Il costruttore giapponese presenterà la nuova Mazda CX-3 che, insieme alla quarta generazione di Mazda MX-5, alla nuova Mazda2 e a Mazda CX-5 e Mazda6 versione 2015 costituirà una delle 5 punte di lancia per la conquista del mercato Europeo. LE IMMAGINI Reginetta dello stand sarà la CX-3. Offerto sia con trazione AWD che 2WD e dotato della Tecnologia SKYACTIV, il piccolo Suv nipponico si distingue per una singolare combinazione fra   prestazioni e riduzione dei consumi, a cui corrisponde anche un design accattivante. Al suo fianco la tanto attesa quarta generazione della MX-5 , lo spider più venduto al mondo. Svelate in anteprima a settembre, le caratteristiche di questo nuovo modello il cui lancio sul mercato è previsto per il prossimo autunno, hanno creato grande attesa tra gli appassionati, grazie al nuovo design esterno ed ai motori SKYACTIV. Lo stile sbarazzino ma aggressivo al tempo stesso torna alle origini sulle orme del leggendario modello lanciato ben 25 anni fa. Non poteva mancare ovviamente la nuova Mazda2 , che si è già aggiudicata importanti riconoscimenti quali il premio Auto dell’Anno in Giappone 2014-15 e il Volante d’Oro in Europa. Chiudono il poker la CX-5 e la Mazda6 entrambe in versione 2015.  Frontali e interni ridisegnati e nuovi equipaggiamenti che comprendono sistemi di sicurezza attiva come i fari a LED adattativi – un esordio per Mazda – rendono ancora più ricchi questi due modelli. La Mazda6 versione 2015 viene proposta anche in versione AWD e con l’head-up display, mentre la CX-5 2015 aggiunge alla sua gamma di motori benzina il potente SKYACTIV-G 2.5. Tutti e cinque questi modelli saranno disponibili con il sistema MZD Connect di Mazda, il Sistema di connettività mediante smartphone, oltre all’innovativo sistema di sicurezza attiva i-ACTIVSENSE, vero fiore all’occhiello della Tecnologia Mazda. 

Due anteprime europee per Cadillac al prossimo Salone di Ginevra: la primissima ATS-V disponibile nelle varianti berlina e coupé e la CTS-V di terza generazione, il modello più potente mai realizzato prim a nei 112 anni di storia del marchio. La ATS-V, disponibile in Europa a partire dalla fine dell’estate, è la prima Cadillac a montare un motore Twin Turbo Grazie ai 460 CV e agli oltre 600 Nm, questa vettura è in grado di raggiungere i 100 km/h in soli 4 secondi e di sfiorare velocità vicine ai 300 km/h. “La Serie V rappresenta la migliore offerta del marchio Cadillac, l’apice del nostro design e delle nostre abilità tecniche”, sottolinea Johan de Nysschen,Presidente Cadillac. La versione altamente evoluta del comprovato motore Cadillac 3.6 V6, dotato di due turbo con turbine in titanio a bassa inerzia, è di certo la punta di diamante della ATS-V. Tutto questo non vuol dire che gli ingegneri abbiano trascurato le basi. La ATS-V presenta molle a tasso superiore, il Magnetic Ride Control di terza generazione e il Performance Traction Management. Quest’ultimo garantisce cinque modalità di guida, selezionabili dal conducente, sempre più mirate. Tra queste vi è un’impostazione da competizione per il controllo di stabilità e trazione, mentre la trasmissione automatica con leva di cambio al volante a otto velocità e launch control completa il pacchetto. Entrambe le versioni, berlina e coupé, presentano un cofano in fibra di carbonio che migliora il raffreddamento, uno splitter anteriore, uno spoiler e un diffusore posteriore, tutti in sintonia tra loro per assicurare alla ATS-V la stessa stabilità a 250 km/h così come a 80 km/h. La stessa attenzione meticolosa è stata riservata agli interni che riflettono le indiscutibili prestazioni della ATS-V. Recaro, rinomata realtà produttrice di sedili, ha progettato  delle sedute speciali con regolazione a 16 vie e rivestimento in pelle pregiata ricamata a mano. Un pannello strumenti TFT a tre display garantisce al conducente tutte le informazioni necessarie, così come la completa integrazione Bluetooth con il sistema di intrattenimento CUE di Cadillac che consente al guidatore di rimanere sempre concentrato. La sorella maggiore della ATS-V, sbarcherà sulle coste europee agli inizi del 2016. La CTS-V eleva il marchio V di Cadillac verso un nuovo livello di prestazioni ed è il prodotto dell’esperienza ultra decennale del brand con i modelli della Serie V e della gamma racing CTS. Un nuovo motore 6.2 V8 sovralimentato assicura alla CTS-V quasi 650 CV e oltre 850 Nm di coppia; dati che le permettono di tagliare il traguardo dei 100 km/h in meno di 4 secondi e di raggiungere una velocità massima di 320 km/h. Le statistiche sulle prestazioni del veicolo possono far pensare a una supercar, ma questa vettura presenta anche l’iniezione diretta, l’Active Fuel Management (disattivazione dei cilindri) ed è abbinata a un cambio automatico a otto rapporti con innesti equivalenti a quelli dei cambi a doppia frizione/semiautomatici ma con una precisione maggiore. 
None Leggi i commenti I commenti dei lettori 
Doppia anteprima Opel al salone di Ginevra. La casa tedesca presenterà le novità Karl e Corsa Opc oltre al sistema di servizi ed emergenza “OnStar”. A partire dalla metà di quest’anno le vetture del marchio del lampo saranno caratterizzate da livelli superiori di informazioni, servizi e sicurezza, poiché dopo l’annuncio di portare il sistema OnStar in Europa, la kermesse svizzera farà da palcoscenico per il lancio anche nel Vecchio Continente. “Opel introdurrà nella propria gamma di vetture questo pacchetto completo – anticipano al quartier generale di Rüsselsheim – caratterizzato da una rete mobile ad alta velocità e numerosi servizi. Due anteprime mondiali caratterizzano inoltre la massiccia offensiva di prodotto Opel sulle rive del Lago di Ginevra: Karl sarà sotto i riflettori grazie alla sua combinazione ideale di spaziosità e compattezza. Questa interessante 5 porte è la vettura ideale per i clienti attenti al prezzo, che desiderano abbinare la praticità di un’auto per il traffico di tutti i giorni al comfort, a un motore dai consumi particolarmente bassi e alle tecnologie più moderne. La seconda debuttante Opel si rivolge a un pubblico totalmente diverso: Corsa Opc è la punta di diamante sportiva della nuova gamma Corsa. Si distingue per la potenza del suo motore turbo, per l’agilità e per l’aspetto da vera granturismo. Questo mostro di potenza, lungo circa quattro metri, si trova a proprio agio sul Nürburgring e nell’uso quotidiano nella giungla urbana”. “A Ginevra presenteremo due anteprime mondiali e il nostro pionieristico servizio Opel OnStar ,” ha dichiarato Karl-Thomas Neumann, Ceo di Opel Group. “Opel OnStar permetterà ai nostri clienti di restare connessi con il proprio ambiente digitale e di godere del massimo livello di sicurezza. Inoltre amplieremo la nostra gamma prodotti con Karl e Corsa OPC, due modelli che colgono alla perfezione lo spirito del tempo, parlando al lato razionale e a quello emotivo della clientela. La piccola, una vettura pratica, offre un elevato piacere di guida, mentre un modello aggressivo come Corsa Opc avrà un prezzo accessibile. Opel è questo! Questa peculiarità è la nostra forza”. (m.r.) 
Un’auto su cinque vendute lo scorso anno nel mondo appartiene alla categoria Suv-crossover. La bellezza di circa 18 milioni di unità, a testimonianza di una crescita esponenziale di consensi che non accenna ad arrestarsi. In Europa, il rapporto è di una su quattro, pari al 23 per cento del mercato, e anche l’Italia non si discosta da questa percentuale, confermando tra l’altro l’importanza strategica del segmento, forse l’unico a “tirare” veramente in una fase di crisi perdurante. LE IMMAGINI Nessun costruttore, quindi, neppure chi produce top-car, può restare fuori dalla partita e, anzi, in listino è ormai d’obbligo avere una sorta di gamma parallela a quella dei modelli tradizionali, offrendo un’alternativa, nelle stesse fasce commerciali, a berline, wagon e monovolume. Renault, come marchio - perché, a livello di gruppo, Nissan è da tempo in pole nel settore e Dacia sta facendo bene la sua parte- ha accumulato un bel po’ di ritardo in materia, accontentandosi per lungo tempo soltanto dei non brillantissimi risultati della Koleos, una Suv di classe media con passaporto coreano, realizzata in alleanza con la Samsung. La svolta nel 2013, con la Captur, parente stilisticamente meno estrema della Nissan Juke, che ha conquistato la vetta, in Francia e in Europa, fra le crossover compatte superando le 200.000 unità. In attesa della evoluzione della Koleos, restava però da colmare il vuoto nella categoria baricentrica, dove la concorrenza è accanita, ma dove non è più possibile essere assenti, soprattutto quando si tratta di un produttore di massa. Ecco perché Carlos Ghosn, big manager del gruppo, ha presentato in anteprima la nuova crossover Kadjar definendola, senza mezzi termini, “fondamentale” e tracciando le intenzioni strategiche di una vettura che, dalla fabbrica di Palencia in Spagna, approderà sul mercato europeo e africano nell’estate prossima, per poi radicarsi, a partire dal 2016, anche in Cina, dove il segmento vale il 30% del mercato, come prima Renault prodotta in loco nello stabilimento di Wuhan. Lunga 4,45 metri, la debuttante segue, nell’aspetto esterno, il filone stilistico impostato dal chief designer Laurens van den Acker per l’ultima Clio e la Captur, ma con più forti sottolineature che ne identificano la vocazione polivalente, di stradista dai toni sportiveggianti e, al tempo stesso, auto capace di affrontare qualche (non eccessiva) difficoltà off-road. Gli interni verranno compiutamente svelati dopo il lancio effettivo al prossimo Salone di Ginevra, ma in Renault sottolineano subito ambizioni premium in fatto di qualità di finiture e dotazioni (in evidenza il sistema interattivo R-Link 2 con riconoscimento vocale), mentre le misure di abitacolo e vano di carico sono in sintonia con il lato più funzionale della personalità della Kadjar. Sul piano tecnico, la neonata crossover non nasconde il legame con la sorella giapponese Nissan Qashqai, sia nella condivisione della piattaforma che della maggior parte delle componenti rivolte alla dinamica. Lo schema di trasmissione prevede tre diverse possibilità di scelta: versioni a sola trazione anteriore, optional un “estende grip” con differenziale elettronico utile sui terreni a scarsa aderenza in abbinamento ai pneumatici M+S e, al vertice della gamma, varianti a trazione integrale con possibilità di blocco su ripartizione fissa della coppia per non sfigurare in condizioni più impegnative. Bocche cucite per quanto riguarda la scuderia motori, altro annuncio riservato a Ginevra, ma è ipotizzabile l’impiego delle note unità Energy di ultima generazione, come i diesel 1.500 e 1.600 e il 1.200 turbo a benzina, patrimonio delle recenti Renault di fascia media. Nessuna dichiarazione neppure sui prezzi, che comunque dovrebbero orientarsi su quelli delle principali rivali, dalla Peugeot 3008 alla Volkswagen Tiguan, dalle coreane Hyundai ix35 e Kia Sportage alla Mazda CX-5, dalla Ford Kuga alla stessa Nissan Qashqai. 
