None Leggi i commenti I commenti dei lettori 
BRUXELLES - La Grecia prova a giocare le sue carte per convincere i creditori. Nessuna lista definitiva di riforme arriverà da Atene a Bruxelles, ma ci saranno "incontri che dureranno tutto il weekend per discutere le idee greche e aiutare ad assicurare che l'insieme di proposte sia sufficientemente credibile e completo". Queste le indiscrezioni che arrivano da fonti Ue. Si parla di segnali "incoraggianti", ma allo stesso tempo si allontana l'ipotesi di un Eurogruppo straordinario a breve. Si era immaginato un incontro nei primi tre giorni della prossima settimana che avrebbe potuto autorizzare un primo esborso di 1,9 miliardi per la Repubblica ellenica. Da parte sua il ministro degli Affari economici internazionali greco Euclid Tsakalotos al Guardian non nasconde che nella peggiore delle ipotesi il Paese è pronto ad andare per la sua strada. "Stiamo lavorando per un compromesso - afferma - vogliamo una soluzione ma se le cose non dovessero andare per il verso giusto, bisogna sempre considerare lo scenario peggiore". Venerdì fonti governative greche avevano annunciato di aver inviato a Bruxelles una lista di 18 misure, che per il 2015 dovrebbero portare un beneficio di 3-3,5 miliardi nelle casse elleniche. Ma se da Bruxelles si segnala un "impegno più costruttivo" di Atene, dopo "i recenti confronti politici", fonti dell'Eurogruppo spiegano che "le discussioni però sono solo all'inizio". Per il momento è "improbabile" una riunione dei ministri dell'Eurozona a breve, anche perché questa sarà convocata solo dopo che il Brussels Group, cioè l'ex Troika, avrà approvato la lista definitiva. Lo stato dell'arte è ancora quello della "messa a punto di proposte per preparare una lista completa" che attui gli impegni presi nell'Eurogruppo del 20 febbraio. L'ex Troika, e quindi l'Eurogruppo, si aspettano che Atene inserisca nella sua lista definitiva delle riforme che siano neutre sul bilancio e che assicurino delle entrate adeguate. Per questo vorrebbero che vi fossero impegni sulle privatizzazioni e l'aumento dell'iva. Dalla lotta a evasione e corruzione, secondo le istituzioni, non si avrebbe un ricavo certo e quantificabile, e le recenti misure umanitarie varate da Atene devono essere coperte adeguatamente, per questo l'ex Troika si era detta contraria all'iniziativa del Governo. Argomenti eurogruppo alexis trispras yanisvaroufakis 
ROMA - Trento è in finale di Cev cup. La capolista della SuperLega supera, anche nella gara di ritorno, i polacchi dello Zaksa Kozle con il punteggio di 3-1 (25-17, 23-25, 25-22, 25-18). Dopo il successo al tie break in terra polacca nel match di andata e la vittoria al PalaTrento i dolomitici raggiungono in finale la Dinamo Mosca di Ivan Zaysetv, vincente in Belgio. Il doppio confronto è previsto per martedì 7, gara di andata, e ritorno sabato 11. Una prestazione sontuosa della squadra allenata da Radostin Stoytchev con cifre schiaccianti: tredici ace e undici muri contro le sette battute vincenti e i cinque muri dei polacchi. Un gruppo che ritrova il Kaziyski degli ultimi periodi e autore di 18 punti, migliore bomber della serata, e soprattutto riesce a mettere a segno la bellezza di otto ace. Seguito da un efficiente Nemec (17 punti) e da un Solè (14 punti) diventato un punto di riferimento costante sopra la rete con i suoi sei block vincenti. In evidenza pure Birarelli 10 punti con quattro muri andati a segno. Meno brillante del solito Lanza, che compensa le lacune offensive con la ricezione. In casa Zaksa Kooy (14 punti) e Van Dijk (17 punti) provano a reagire ma non basta per sperare di mettere in pensiero questa Trento. Nell'altra semifinale la Dinamo Mosca bissa il risultato della gara di andata anche in Belgio e chiude la pratica con doppio tre a zero. In pratica i russi soffrono negli ultimi due parziali finiti ai vantaggi. Biryuokov con 13 punti trascina la Dinamo, ben coadiuvato da Holt (12 punti) e da Ivan Zaytsev entrato a partita in corso e autore di 10 punti. In semifinale di Challenge cup, domenica alle ore 18, Ravenna tenta l'impresa di ribaltare lo zero a tre subito sull'ostico campo del Benfica di Lisbona. In quella occasione si è vista una Cmc appannata e discontinua in molte fasi. Ora per i romagnoli, a caccia del titolo che manca in bacheca dal 1997 (conquistato quando la Coppa Cev era allora la terza coppa europea per importanza), si impone l'obbligo di un'inversione di tendenza soprattutto nella qualità del gioco. L'allenatore Waldo Kantor sprona la squadra: "Noi possiamo senza dubbio giocare molto meglio rispetto a Lisbona, quindi mettere in difficoltà il Benfica e cercare di arrivare alla finale vincendo 3-0 o 3-1 e poi spuntandola anche nel golden set. La squadra portoghese è ricca di esperienza, quindi non mi aspetto che possa sbagliare partita o comunque trovarsi in difficoltà dal punto di vista ambientale. Ma, ripeto, dipenderà soprattutto da noi giocare al massimo e ribaltare il verdetto del match di mercoledì scorso. Dobbiamo crederci e ricevere anche un bell'aiuto da parte del nostro pubblico". Nell'altra sfida un passo in finale l'ha messo la formazione serba di Novi Sad che è andata a vincere nettamente in Bielorussia sul campo dello Stroitel Minsk. Invece sarà Zenit Kazan e Assecco Resovia la finale della Champions league edizione 2015 alla Max-Schmeling-Halle di Berlino. In semifinale due gare particolari che hanno regalato sorprese. Fatica più del previsto la favorita Zenit Kazan contro i padroni di casa del Berlin Recycling battuta con il punteggio di 3-1. Al di sotto delle sue possibilità l'americano Anderson, che appena finita la finale volerà a Perugia per essere pronto in vista dei playoff scudetto nella SuperLega. Il top scorer della serata è Leon (26 punti, sei ace), efficace Mikhaylov, però meno servito dalla regia russa, ma capace di sbattere a terra 20 punti. I tedeschi si affidano come ai soliti a Carroll (18 punti) e Kromm (17 punti). La sorpresa della giornata arriva dal derby polacco che lancia all'ultimo atto l'Assecco Resovia che piega in tre set e cento minuti di gioco i "cugini" dello Skra Belchatow. Alla squadra che ha eliminato prima Treia e poi Perugia non sono bastati i 16 punti di Facundo Conte, miglior realizzatore del match, e i 10 di Lisinac. Resovia trova in Ivovic e Schops, entrambi con 11 punti nello score conclusivo, i principali terminali offensivi. Argomenti volley coppa cev trento volley Leggi i commenti I commenti dei lettori 
SOFIA - "Abbiamo ottenuto il minimo con il massimo sforzo". Con un gioco di parole Antonio Conte racchiude l'amarezza per non aver portato via i 3 punti da Sofia. Ma il ct è soddisfatto della prova degli azzurri : Sono molto più confortato dalla prestazione della squadra piuttosto che deluso per i gol incassati. Oggi l'Italia ha disputato una buona prestazione sotto tutti i punti vista, a livello di intensita', di gioco, di possesso e di occasioni da gol create. Bisogna essere più cattivi, quando crei tanto devi tradurre in gol. L'aspetto meno confortante è aver preso due ripartenze e due reti, questa è la cosa che non mi è piaciuta assieme al risultato. Questa era una partita che dovevamo assolutamente vincere. Comunque vedere la Croazia davanti nella classifica del girone non mi fa innervosire perché ha dimostrato di essere più forte dell'Italia ed è giusto che sia cosi'. Ci giocheremo la qualificazione con loro e con la Norvegia. Lavoreremo per colmare il gap con i croati". ABITUATI A LAVORARE NEL CAOS  - Il 'caso' Marchisio ?, l'infortunio di Buffon, la pioggia ed il freddo, per Conte, non hanno influito sul rendimento della Nazionale: "La squadra non ha risentito minimamente del clima o di quanto accaduto attorno, è abbastanza abituata ad avere intorno del casino. Noi dobbiamo solo concentrarci e fare il nostro lavoro, far parlare gli altri e restare coesi ed uniti per delle buone prestazioni, nonostante le assenze ed i contrattempi". LE PAROLE DI ELKANN? IO NON DIMENTICO  - Di certo la polemica alla vigilia con Elkann ha davvero infastitido il ct: "Certe cose non possono scivolare via perché feriscono. Io so solo lavorare sodo: chiedo solo di essere lasciato in pace per lavorare, sono stato chiamato per questo. Certe cose non scivolano perché io ho una memoria di elefante...". [[ge:rep-locali:repubblica:110728958]] EDER: IL GOL PER CHI NON CREDE NEGLI ORIUNDI  - Eder si gode l'esordio con gol in azzurro: "La dedica del gol? Per tutti quelli che non sono contenti degli oriundi in nazionale... E' un grande momento per me. Sono contento di aver aiutato il gruppo su questo campo dove l'Italia ha sempre fatto fatica. Dopo il mio gol abbiamo anche avuto l'occasione per segnare ancora, peccato che Gabbiadini non sia riuscito a rendere la serata ancora più bella. Io sono felice per aver fatto gol con una maglia così importante come quella della nazionale italiana". L'attaccante della Samp cerca poi di gettare acqua su possibili altre polemiche: " Io ho rispetto per Mancini e per chi la pensa come lui. A tanti non piace che ci siano gli oriundi nella nazionale, a tanti altri si'. E' una polemica inutile. Ripeto, mi dispiace per quello che è uscito sui giornali". Nonostante abbia realizzato un gol importante per il prosieguo dell'Italia nelle qualificazioni per Euro 2016, Eder non si sente certo di poter giocare nuovamente in maglia azzurra: "Una convocazione può succedere, difficile è rimanere in questo gruppo. Un gruppo che mi ha accolto bene, che mi hanno fatto sentire bene già al primo giorno a Coverciano. Spero di riconquistare ancora questa maglia". CHIELLINI: CONTE VA AIUTATO, NON CRITICATO  - Giorgio Chiellini torna sulla polemica della vigilia: "E' stata una vigilia tormentata, la squadra e l'allenatore non meritano queste situazioni. La nazionale va tutelata e aiutata a crescere, c'è bisogno di positività" ha detto stigmatizzando la polemica portata avanti da John Elkann dopo l'infortunio di Marchisio. "Noi facciamo quadrato intorno alla squadra e il mister è il nostro capitano. Lui è riuscito a cambiare la storia alla Juventus dopo due stagioni difficili e può farlo anche in nazionale". Sulla gara Chiellini ha detto "siamo stati un po' polli a prendere i gol, ma poi si è vista la squadra che ha idee e vuole vincere fino alla fine. Speravamo di tornare con una vittoria, ma non siamo al top, però potevamo vincerla SIRIGU: HO VISTO SQUADRA IN CRESCITA -  Salvatore Sirigu, gettato in extremis nella mischia complice l'influenza di Buffon ("Ho saputo che avrei giocato solo oggi pomeriggio, dopo la merenda", invita alla fiducia: "Io ho visto una nazionale in crescita, in fase di costruzione, che sta migliorando il proprio gioco. Certo c'è da evitare quegli errori che in campo internazionale si pagano cari. Ma abbiamo mostrato carattere nel riprendere la partita, ed anche un grande gioco. Adesso sappiano come reagire in determinate situazioni. Siamo più preparati quando entriamo in campo. Anche i giovani che hanno solo una o due partite d'esperienza sono più sicuri, come giocassero in azzurro da tempo. E poi quando riescono le giocate che provi in allenamento c'è la soddisfazione importante di costruire il gioco come vuole il mister". GIUSTO DARE SPAZIO AGLI ORIUNDI  - Sulla polemica per la convocazione degli oriundi, come Eder, che questa sera ha siglato anche il gol del definitivo pareggio. "Perché non convocarli, visto che tra l'altro nelle altre nazioni ciò accade da più tempo e con maggiore normalita'? Eder è un ragazzo che abita da tempo in Italia e che ama la nostra cultura". Su un altro italo-brasiliano che ha vestito la maglia azzurra e gioca insieme a lui al PSG, Thiago Motta, dice: Lui si è sempre sentito molto legato alla maglia dell'Italia. Si è sempre sentito più italiano che brasiliano". Argomenti nazionale italia qualificazioni euro 2016 antonio conte Leggi i commenti I commenti dei lettori 
SOFIA – La Bulgaria resta tabù per l’Italia che anche al 6° tentativo della propria storia non riesce a portare via l’intera posta da Sofia e si deve accontentare di un punto strappato coi denti nel finale. Finisce 2-2 come due anni fa, un risultato che costa agli azzurri il 1° posto nel girone, conservato da stasera in solitario dalla Croazia. L’unica consolazione per Conte è che la Norvegia ha perso e il vantaggio sul 3° posto è salito a 2 punti. Ma visto che il 12 giugno ci sarà da affrontare la trasferta in Croazia, per di più senza gli squalificati Darmian e Immobile, è una consolazione piuttosto magra. EDER, ESORDIO CON I FIOCCHI – A salvare l’Italia da una pericolosa sconfitta che avrebbe rimescolato le carte del girone ha pensato Eder. L’attaccante della Samp, divenuto il 43° oriundo a vestire la maglia della Nazionale, ha tolto le castagne dal fuoco al ct azzurro inventandosi all’esordio una magia al primo pallone giocabile. Un gol che spegne forse in maniera definitiva tutte le polemiche seguenti alle convocazione in nazionale dei calciatori oriundi, ma che non copre le tante difficoltà incontrate dalla squadra contro una Bulgaria volenterosa, rivelatasi piena di lacuna in difesa. UN’ITALIA CON POCHE IDEE – Non si può, infatti dimenticare che dal 17’, momento del 2-1 dei padroni di casa, fino all’83’ gli azzurri sono riusciti a impensierire Mihaylov solo con un tiro centrale da fuori di Immobile. Davvero troppo poco. E non si può certo dare esclusivamente la colpa a un campo reso viscido dalla pioggia che non ha consentito a Verratti e compagni di trovare la giusta misura per innescare le imbucate in area, marchio di fabbrica del gioco di Conte. CONTE STRAVOLGE IL CENTROCAMPO – Lasciati a casa De Sciglio e De Rossi e persi per infortunio Marchisio e Pasqual, il ct azzurro ha stravolto completamente il centrocampo visto nell’ultima apparizione ufficiale, contro la stessa Croazia. Sulle fasce ha lanciato Darmian e Antonelli, in cabina di regia ha lanciato Verratti mentre ai suoi fianchi ha schierato Candreva, unico reduce della sfida di Milano, e Bertolacci. In compenso in difesa ha riproposto il trio della sua Juve dei record con Barzagli e Bonucci al fianco di Chiellini mentre in attacco ha confermato il duo Zaza-Immobile. UN’AUTORETE ILLUDE GLI AZZURRI – L’Italia è partita fortissimo e, dopo aver sfiorato il vantaggio dopo appena 20” con Immobile, è passata (3’): su un cross dalla sinistra di Bertolacci, Mihaylov ha smanacciato il pallone mandandolo sul petto di Minev che, nel tentativo di anticipare Zaza, ha infilato la propria porta. POPOV-MICANSKI, MICIDIALE UNO-DUE – E’ sembrato il preludio a una serata trionfale e, invece, nel giro di appena 6’, la Bulgaria ha clamorosamente ribaltato la situazione. Tutto merito di Popov che prima (11’) ha centrato l’angolo con un gran destro dai 25 mt e poi (17’) ha dato il via alla ripartenza vincente, smarcando in area sulla destra Milanov, bravo a mettere sulla testa di Micanski la palla del 2-1. [[ge:rep-locali:repubblica:110728958]] IMMOBILE MANCA IL 2-2, TRAVERSA DI POPOV – L’Italia non si è disunita ma appena 2’ dopo ha fallito clamorosamente il pari con Immobile che, su punizione dalla trequarti sinistra di Verratti non ha clamorosamente trovato lo specchio in tuffo di testa da due passi. La Bulgaria ha capito di doversi chiudere meglio e ha arretrato il baricentro. Ma non ha mai rinunciato a contrattaccare. E proprio in una ripartenza, infatti, si è guadagnata una punizione dai 25 mt che Popov ha spedito sulla parte alta della traversa, impensierendo ancora Sirigu. E DER PAREGGIA, GABBIADINI SFIORA IL 2-3 – Nella ripresa l’Italia ha provato a cambiare passo ma ha dovuto fare i conti con spazi sempre più ristretti. Mihaylov ha ringraziato gli attenti compagni che, fino al 68’, quando ha dovuto respingere un tiro da fuori di Immobile, gli hanno consentito di restare inoperoso. Conte ha deciso di giocarsi il tutto per tutto varando il 3-4-3 con Eder e Gabbiadini al fianco di Immobile e la mossa lo ha premiato. Il primo ha tirato fuori dal cilindro il 2-2 all’83’, il secondo ha sfiorato di un nulla il gol vittoria, 3’ dopo, con un sinistro in girata che ha lambito il palo a Mihaylov battuto. Il ct conserva, così l’imbattibilità ma non può sorridere. La strada verso la qualificazione è ancora lunga. BULGARIA-ITALIA 2-2 (2-1) Bulgaria (4-2-3-1): Mihailov 5.5, Manolev 7, Bodurov 6.5, A. Aleksandrov 6, V. Minev 5, Djakov 6.5, Gadjev 6, Milanov 6 (43′ st Vasilyev sv), Popov 7 (39′ st Schevcev sv), M. Aleksandrov 6, Micanski 6.5 (28′ st Bojnov sv) (12 Mitrev, 1 Stoyanov, 3 Stoychev, 2 Bandalovski, 22 R. Vasilyev, 14 Malinov, 15 Cochev, 20 Tonev). All. Petev. Italia (3-5-2) : Sirigu 6, Barzagli 5.5, Bonucci 5, Chiellini 6, Darmian 5.5, Candreva 6.5, Verratti 6, Bertolacci 6.5 (26′ st Soriano 6), Antonelli 6 (32′ st Gabbiadini sv), Zaza 6 (13′ st Eder 7), Immobile 5.5 (18 Marchetti, 2 Moretti, 13 Ranocchia, 16 Parolo, 14 Valdifiori, 11 Cerci, 20 Pelle’, 23 Vazquez). All. Conte. Arbitro : Skomina (Slo) 6.5. Reti : nel pt 3′ autogol Minev, 11′ Popov, 17′ Mitzanski; nel st 37′ Eder. Angoli : 15-1 per l’Italia. Recupero : 1′ e 4′. Ammoniti : Djakov, Soriano e Darmian per gioco falloso, Immobile per simulazione. Spettatori : 8.000. Argomenti nazionale italia nazionale bulgaria qualificazioni euro 2016 Leggi i commenti I commenti dei lettori 
None Leggi i commenti I commenti dei lettori 
Avevano firmato una liberatoria gli scialpinisti che venerdì erano saliti con l'elicottero sui monti di Cesana, dove si è staccata una valanga che ha ucciso due di loro . Nel documento, redatto in inglese, i turisti affermano di "essere consapevoli dei rischi associati allo sci fuoripista e di accettare pienamente questi rischi e la possibilità di subire dei danni e anche la morte". È questo uno dei punti su cui si concentra l'attenzione del pm Raffaele Guariniello, che sulla vicenda ha aperto un'inchiesta per omicidio colposo, al momento a carico di ignoti, e ha disposto una perizia tecnica per chiarire le circostanze in cui si è staccata la valanga e per individuare eventuali responsabilità. Il titolare della società Pure Ski  -  organizzazione francese che opera da 18 anni in Italia, visto che oltralpe l'eliski è vietato  -  è stato sentito a lungo dai carabinieri e dalla guardia di finanza, che hanno svolto i primi accertamenti subito dopo la tragedia in cui sono morti una delle più esperte guide alpine piemontesi, Luca Prochet, 53 anni, e un turista francese di 25, Mathieu Ricchi. Dal suo racconto è emerso che prima di ogni uscita, le guide alpine incaricate di accompagnare i clienti organizzano una riunione per valutare sia le condizioni del meteo, sia la bravura e l'esperienza degli sciatori che portano in vetta. E così devono aver fatto anche venerdì prima di mettere piede sulle nevi del monte Terranera, intorno alle 9 e mezza. I turisti si sono divisi in sei gruppi, quattro dei quali hanno deciso di scendere lungo il percorso denominato "diretta nord Terranera". Luca Prochet era a capo di uno di questi gruppi, composto da quattro sciatori. Qualcuno li aveva già preceduti nella discesa, altri erano a monte che seguivano dall'alto le loro curve prima di iniziare la sciata. Ed è dalle testimonianze di questi sportivi che gli investigatori stanno ricostruendo la dinamica dell'incidente. Da quanto appreso finora era stata la guida Prochet a scendere e si era posizionata sotto una roccetta ad attendere la discesa dei suoi quattro clienti. Il primo lo aveva raggiunto e si era sistemato vicino a lui, ma quando gli altri due sono partiti i testimoni concordano nell'affermare che la loro sciata era piuttosto disordinata (quella del secondo in particolare), poiché passava lontano anche di 20-50 metri rispetto alla zona percorsa dalla guida. Ed è stato proprio in quel momento che il passaggio degli sci ha contribuito a staccare una piccola slavina di una ventina di metri che subito dopo ha innescato con un effetto-domino una valanga dalle proporzioni ben maggiori, con un fronte di circa 200 metri, che ha travolto tre sciatori, due dei quali sono morti per le fratture provocate dalla pesante massa di neve, mentre un terzo è rimasto ferito in modo lieve. Argomenti valanga in val thuras raffaele guariniello 
ROMA – Si chiudono con due successi esterni gli anticipi della nona giornata di serie A. Reggio Emilia passa sul neutro di Trapani contro l’Upea Capo d’Orlando 67-73 e si riporta momentaneamente al secondo posto, in condominio con Venezia e Sassari. Brindisi, invece, espugna Varese (82-93) e rafforza la sua posizione in piena zona play off. REGGIO BENE ANCHE IN TRASFERTA – Il rendimento in trasferta era stato sin qui il tallone d’Achille di Reggio Emilia (sconfitta ben sei volte lontano da casa), ma questa volta gli uomini di Menetti, pur privi di Cinciarini e Cervi, non falliscono l’appuntamento con la vittoria. La Grissin Bon parte forte e nel primo quarto scava un solco di 10 punti che rende subito in salita la gara per Capo d’Orlando. Nel secondo periodo Reggio Emilia mette ancora qualche punto di margine tra sé e la squadra di Griccioli e va a riposo sul +13 (28-41), trascinata dalle buone prestazioni di Kaukenas, Diener e Mussini. La gara si accende nel terzo quarto: l’Upea trova ritmo in attacco e rientra in partita, ma lo sforzo di Capo d’Orlando viene vanificato dalla tenuta della Reggiana nell’ultimo periodo. La vittoria della Grissin Bon porta la firma, su tutti, di Polonara (18 punti), Kaukenas (14) e Diener (13). L’Orlandina tira con percentuali troppo basse da tre, pagando un deficitario 4/22 dalla lunga distanza. FESTA AMARA PER VARESE – Varese non riesce a festeggiare davanti al proprio pubblico la gara numero 2.000 in serie A e, nonostante una prova dI grande carattere, si deve arrendere a Brindisi. Sostanziale equilibrio nei primi due quarti di gioco, caratterizzati da tanti canestri e da un punteggio alto che rende gradevole e vivace la gara. Brindisi prova a scappare in più di una circostanza, ma Varese è brava a non perdere mai contatto e si va all’intervallo lungo sul 43-47. In avvio di terzo periodo l’Enel piazza un mini-parziale, concluso dalla schiacciata di Mays, che permette agli uomini di Bucchi di allungare sul +9 (43-52), ma l’Openjobmetis non molla la presa e si mantiene in scia. Il copione non cambia e la squadra di Caja reagisce a tutti gli strappi tentati da Brindisi: il terzo periodo si chiude sul 66-67. E’ nell’ultimo quarto che l’Enel scappa in maniera definitiva, grazie ad un parziale finale di 16-26 e alla prestazioni superlative di Denmon e Mays, autori rispettivamente di 29 e 23 punti. A Varese non bastano i 27 di Eyenga. UPEA CAPO D’ORLANDO – GRISSIN BON REGGIO EMILIA 67-73 (10-20, 28-41, 50-57) Capo d’Orlando : Archie 13, Hunt 11, Basile, Munastra, Nicevic 11, Pecile 2, Karadcevic ne, Henry 16, McGee 12, Bianconi ne, Campbell 2. Allenatore: Griccioli. Reggio Emilia : Mussini 7, Polonara 18, Lavrinovic 8, Della Valle 5,  Pechaceck 3, Pini 2, Kaukenas 14, Silins 3, Diener 13,  Rovatti ne, Cinciarini ne. Allenatore Menetti. Arbitri : Lanzarini, Vicino, Morelli. OPENJOBMETIS VARESE-ENEL BRINDISI 82-93 (24-26, 43-47, 66-67) Varese : Rautins 17, Lehto, Maynor 11, Jefferson 8, Diawara 5, Callahan, Kangur 14, Eyenga 27, Casella ne, Lepri ne, Pietrini ne, Balanzoni ne. All. Attilio Caja. Brindisi : Pullen 14, Harper 2, James 3, Cournooh, Denmon 29, Zerini 8, Turner 9, Mays 23, Eric 5. Bulleri ne, Morciano ne. All. Piero Bucchi. Arbitri : Begnis, Baldini, Borgioni. Note – Tiri liberi: Varese 21/27, Brindisi 19/23. Tiri da tre punti: Varese 7/23, Brindisi 10/31. Rimbalzi: Varese 31, Brindisi 39. Usciti per 5 falli: James 38’10”. Fallo tecnico a Eyenga 16’23”, Pullen 24’22”, alla panchina Brindisi 34’35” e a Maynor 36’24”. Argomenti basket serie a basket reggio emilia basket orlandina basket varese basket brindisi basket Leggi i commenti I commenti dei lettori 
