Cinque gol e tanti applausi per il Torino, che contro il Cesena già retrocesso saluta nel migliore dei modi il suo pubblico. Che ora chiede a gran voce al presidente Cairo di non smontare una squadra che termina al nono posto il campionato. Per i romagnoli, invece, è l'addio alla seria A e la conferma che in estate ci sarà molto da fare per tentare di risalire la china. Non c'è partita all'Olimpico, con il Torino in grado di rifilare ben tre gol alla squadra di Di Carlo in appena mezzora. Martinez e Maxi Lopez, in attacco, fanno quello che vogliono. E' loro la firma sulle prime due reti: il venezuelano apre le marcature al 10', con un colpo di testa sulla ribattuta corta del portiere avversario su tiro di Maxi Lopez, e poi ricambia il favore all'argentino, che insacca a porta vuota il pallone rimbalzato dalla traversa su colpo di testa di Martinez. Tocca poi a Benassi calare il tris con un missile dalla distanza, mentre in porta il debuttate Ichazo non può fare altro che lo spettatore. Ma lo spettacolo più bello lo riservano i tifosi granata, che per tutta la gara invocano a gran voce i protagonisti di una stagione da incorniciare nonostante la mancata qualificazione in Europa League. "Con Ventura siamo tornati a sognare... Cairo bisogna continuare", lo striscione esposto dalla Maratona. "Bilbao e derby le perle di una stagione fatta con cuore, grinta e passione", si legge in un altro. Gli applausi vanno soprattutto a mister Ventura, che nonostante abbia ancora un anno di contratto non ha ancora confermato la sua permanenza sulla panchina granata. Acclamati anche Darmian, per il quale Barcellona e Bayern Monaco sembrano non badare a spese, e capitan Glik, invitato da uno striscione a non andarsene. In campo i giocatori granata si trovano a memoria, mentre il Cesena dimostra tutte le lacune che lo hanno portato alla retrocessione. La partita non cambia neanche nella ripresa, quando i padroni di casa vanno di nuovo a segno con Moretti e Maxi Lopez, che firma una doppietta. L'attaccante vorrebbe avere l'opportunità di raggiungere la doppia cifra, ma Ventura gli concede la passerella e al suo posto fa debuttare il baby Rosso. Al fischio finale è giro di campo, ancora applausi. E qualche rammarico per i punti persi per strada, che avrebbero potuto regalare al Torino un piazzamento ancora migliore del nono posto finale. 
None Leggi i commenti I commenti dei lettori 
MILANO – Valigie in mano per Maurizio Sarri. La sconfitta 4-3 contro l’Inter potrebbe essere stata l’ultima partita sulla panchina dell’Empoli per il tecnico azzurro. Dalle sue parole l’addio sembra imminente: ”Uno che fa questo mestiere non può non avere ambizioni. L’unica perplessità che ho e che non vorrei mai fare una stagione male a Empoli, non vorrei sciupare la stagione perfetta come questa. E poi ci vuole coraggio a prendere uno come me”. ”PIU’ SPAZIO AI GIOVANI” – Ovunque sarà il futuro di Sarri, non cambierà la filosofia di puntare sui giovani: ”Il modello Empoli non è riproducibile in altri club se hanno 23 giocatori stranieri in rosa – aggiunge Sarri -. Se puntassero anche le grandi sui giocatori del vivaio, allora si potrebbero creare altri modelli come quello dell’Empoli”. Su di lui ci sarebbero Milan, Fiorentina e Sampdoria: ”Io rischio di arrivare secondo in tutte le piazze, non so perché, ma mi interessa poco. Essere nel casting mi interessa poco”, conclude sorridendo uno dei tecnici rivelazione del campionato. Argomenti empoli serie a maurizio sarri Leggi i commenti I commenti dei lettori 
GENOVA – Hanno amare il sapore del commiato le parole di Sinisa Mihajlovic alla fine di Sampdoria-Parma , gara che ha consentito ai blucerchiati di difendere il settimo posto e che, se sarà confermato il no al Genoa per la licenza Uefa, può valere un posto in Europa League. Il tono del tecnico serbo, però, lascia intendere che non sarà lui a guidare la Samp 2015/16: “Quando sono arrivato a Genova, la Sampdoria era al penultimo posto in classifica – ricorda Mihajlovic – Poi abbiamo iniziato un nuovo percorso: lo scorso anno abbiamo centrato la salvezza con largo anticipo. Quest’anno siamo sempre stati in zone di alta classifica, ricordo che a fine girone di andata eravamo al terzo posto. Lo scorso anno abbiamo fatto 45 punti; quest’anno 56. Io via? Domani si saprà tutto. Aspettate e guardate domani il sito della Samp”. [[ge:rep-locali:repubblica:115743021]] “SE IL GENOA NON VA IN EUROPA, MERITIAMO IL LORO POSTO” – Per quanto riguarda l’Europa, Mihajlovic ritiene che i blucerchiati meritino di disputare le coppe: “Se non dovesse andare in Europa il Genoa, penso che sia più che giusto che ci vada la Samp – è l’opinione del tecnico serbo – Il mercato ha scombussolato un po’ di cose. Per un mese, dopo gennaio, abbiamo sofferto. Eto’o non era in condizione e Muriel era infortunato. Dopo abbiamo ritrovato il giusto passo. Infine, nell’ultimo mese, i problemi sono stati acuiti dai risultati. Questi sono stati negativi ma noi abbiamo fatto bene. Ci sono state alcune gare nelle quali avremmo potuto centrare qualche cosa in più. Mi spiace non essere arrivato al sesto posto ma credo che sia giusto il piazzamento finale. Alla fine tutto torna sempre: questo è quello che abbiamo meritato. Ripeto, se non ci va il Genoa in Europa, sarei molto contento per la qualificazione in Uefa della Samp”. Argomenti serie a sampdoria sinisa mihajlovic Leggi i commenti I commenti dei lettori 
None Leggi i commenti I commenti dei lettori 
REGGIO EMILIA – Non se la sente di addossare colpe al suo Genoa, nonostante la sconfitta del Mapei Stadium, Gian Piero Gasperini, comunque abbastanza soddisfatto della prestazione. GASPERINI: “FATTO LA NOSTRA PARTE CONTRO UN SASSUOLO IN GRAN FORMA” – “Questa sera anche se molto rimaneggiati e in difficoltà abbiamo fatto la nostra partita, abbiamo lottato anche in dieci e fino alla fine abbiamo cercato di riaprirla, giocando contro un Sassuolo in grande forma – dice il tecnico dei rossoblù – E’ finita comunque come una festa con i quattro mila tifosi che ci hanno seguito e questa cosa dell’Europa League è dolorosa, ma nel contesto di una stagione dove ci sono state solo cose belle”. Il timoniere del Grifone sottolinea poi la prestazione del portiere Lamanna, al suo terzo rigore di fila parato. “Questo rispecchia la rosa di quest’anno, con giocatori come Perin, Perotti e Niang che sembravano insostituibili per il loro valore, ma quando è stato necessario farlo, quelli che sono entrati sono stati all’altezza – fa notare l’allenatore piemontese – e questo dimostra il valore della nostra stagione”. “VICENDA UEFA NON CAMBIA VALORE STAGIONE E RAPPORTO CON I TIFOSI” – Il tecnico del Genoa, quindi, non crede che l’eventuale mancata partecipazione all’Europa League per via della mancata concessione della licenza Uefa possa incidere sul rapporto con i tifosi. “Noi abbiamo recuperato il pubblico e non era così all’inizio e negli anni passati – dice Gasperini -. Ancor più dei punti, dei gol e dei risultati fatti il pubblico ha seguito la squadra, anche quando è precipitata in Serie C e figuriamoci se un episodio difficile come quello che sta succedendo può lasciare degli strascichi. Io sono convinto che all’inizio della prossima stagione li ritroveremo pronti”. Quindi un inevitabile accenno al suo futuro sulla panchina genoana. “Io credo e mi auguro di sì. Io do la mia disponibilità e aspetto che il presidente sistemi le sue situazioni… Io ho un contratto – conclude l’allenatore – e si tratta solo di adeguarlo e non litigheremo sicuramente su questo!”. Argomenti genoa serie a gian piero gasperini Leggi i commenti I commenti dei lettori 
REGGIO EMILIA – Il Sassuolo chiude a quota 49 all’undicesimo posto, un risultato più che positivo al secondo anno in serie A, categoria affrontata per la prima volta in assoluto nella passata stagione. [[ge:rep-locali:repubblica:115743002]] DI FRANCESCO: “SCELTO DI DARE CONTINUITA’ AL PROGETTO” – “Sicuramente abbiamo festeggiato il rinnovo nel migliore di modi – dice il tecnico Eusebio Di Francesco, che oggi ha firmato fino al 2017 con il club di patron Squinzi – Ho scelto di dare continuità al progetto anche per farne capire la voglia di crescere. Contentissimo della squadra: ritrovati gli uomini, abbiamo fatto ottime cose. E quattro vittorie consecutive sono storia per il Sassuolo. Volevamo chiudere bene e ci siamo riusciti, contro un Genoa che ha fatto male a tanti. Buona capacità di verticalizzare: la squadra ha fatto cose importanti anche a livello di approccio. Adesso? Adesso in vacanza, poi penseremo alla prossima stagione”. Argomenti serie a eusebio di francesco sassuolo calcio Leggi i commenti I commenti dei lettori 
