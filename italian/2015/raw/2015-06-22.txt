Un tuffo all'interno delle grotte di Pilato, nei pressi del porto di Ponza, si è trasformato in un incubo per un turista francese, rimasto intrappolato questa sera, per circa quattro ore, in uno dei cunicoli sottomarini scavati nella roccia dai romani. Scattato l'allarme, sul posto sono giunti gli uomini della Capitaneria di porto e il personale della locale ditta Dmd, che con delle cellule fotoelettriche ha cercato di illuminare quelle cavità e agevolare l'intervento dei soccorritori. La situazione è apparsa però subito grave anche alle guardie costiere. Il turista sembra infatti che, prigioniero della roccia, si sia rotto una gamba e il punto in cui si trovava non era facilmente raggiungibile. Dopo tre ore di tentativi, con la vittima ancora all'interno del complesso archeologico sottomarino, risalente al I secolo avanti Cristo e collegato a un'antica dimora dell'imperatore Augusto, utilizzato nell'antichità per l'allevamento delle murene, sono così intervenuti i sommozzatori dei vigili del fuoco. Proprio superato un murenaio, infilandosi in un cunicolo, il turista era infatti rimasto bloccato. I vigili, arrivati nell'arcipelago pontino a bordo di un elicottero decollato da Roma, sono alla fine riusciti ad estrarre dalle grotte il ferito attorno alle 22.30. L'accesso al sito archeologico, complesso di grande fascino, è vietato e aver sfidato la sorte al turista è costato caro. 
None Leggi i commenti I commenti dei lettori 
REGGIO EMILIA - Il fattore campo continua a farla da padrone nella finale scudetto tra Reggio Emilia e Sassari. La Grissin Bon sfrutta l'urlo dei 3500 del PalaBigi per piegare (71-67) la squadra di Sacchetti e tornare avanti (3-2) nella serie . Al contrario delle prime due gare interne, però, Cinciarini e compagni hanno dovuto soffrire fino all'ultimo secondo per piegare la resistenza degli avversari. La Dinamo ha replicato, per intensità e concentrazione, gara 3 e 4 ma stavolta, tradita dalla pessima percentuale al tiro da tre (2/25) non è riuscita ad avere la meglio al fotofinish. A nulla le sono valse le superlative prove di Sanders (19 punti) e soprattutto di Lawal (17 con 21 rimbalzi). E ora, mercoledì sera a Sassari, sarà costretta a vincere per rimandare ogni discorso a gara-7. GUARDA GLI HIGHLIGHTS DI GARA 5 REGGIO RINGRAZIA POLONARA, SILINS E KAUKENAS - Reggio Emilia ha vinto ponendo la cooperazione al centro della propria filosofia e facendo imbizzarrire l'avversario con delle zone sartoriali che Menetti è stato maestro nel cucire addosso alla Dinamo Sassari. E lasciando cantare, uno per volta, ma il meno possibile per risparmiare il fiato, i propri solisti che in questi playoff si stanno esaltando. Polonara e Silins su tutti, rispettivamente a 13 e 14 punti, ma senza dimenticare l'esperienza di Kaukenas, enciclopedico. Che ne ha realizzati 10, ma li ha messi quando servivano, ovvero quando sotto canestro, i sardi, soprattutto con Lawal, facevano quello che volevano, sfruttando anche l'assenza di un Lavrinovic a mezzo servizio, in campo solo per 4' ed in forte dubbio per il prosieguo della serie. [[ge:rep-locali:repubblica:117476237]] DYSON PROTAGONISTA NEGATIVO - La gara, se si eccettua un illusorio break di 12-0 che ha consentito a Reggio di volare sul 27-15, è stata sempre sul filo dell'equilibrio. Inevitabile, quindi, l'arrivo punto a punto. Qui la differenza, in negativo, l'ha fatta Dyson che a 3" dal termine, sul 69-67, ha commesso fallo di sfondamento consentendo a Cinciarini di mettere la parola fine alla sfida dalla lunetta. Il primo scudetto per Reggio Emilia è sempre più vicino. REGGIO EMILIA-SASSARI 71-67 (18-15, 38-31, 52-51) Reggio Emilia: Cinciarini 9, Kaukenas 10, Silins 14, Polonara 13, Chikoko 4, Lavrinovic 2, Diener 3, Dalla Valle 10, Pini ne, Stefanini ne, Rovatti ne. All.: Menetti. Sassari: Dyson 12, Logan 2, Sanders 19, Kadji 2, Lawal 17, Brooks 6, Sosa 9, Devecchi, Formenti, Sacchetti, Vanuzzo ne, Chessa ne. All.: Sacchetti. Arbitri: Taurino, Lanzarini e Sabetta. Note: tiri liberi, Reggio Emilia 15/21 e Sassari 9/12. Tiri da tre: Reggio Emilia 8/27, Sassari 2/25. Rimbalzi: Reggio Emilia 37, Sassari 43. Uscito per falli 39'59" Logan. Spettatori 3.500 circa. Argomenti basket play off 2015 reggio emilia basket sassari basket Leggi i commenti I commenti dei lettori 
None Leggi i commenti I commenti dei lettori 
Tutto era pronto l’Europeo open di Windsurf, ma la prima giornata di regate è stata una falsa partenza. Il vento debole e di tramontana ha fatto slittare l’inizio delle gare, a meno di quattro nodi infatti non si naviga. Così, il grande appuntamento della tavola a vela di Mondello è iniziato con molte ore di ritardo e solo verso le 14, quando il vento si è alzato fino ai 12 nodi, la giuria ha potuto predisporre i campi di regata. Ma solo la categoria maschile youth under 19 ha potuto completare le due gare previste. I senior, divisi in due gruppi si sono dovuti accontentare di una sola gara e tante ore di attesa. Ma è andata peggio alle donne senior che non sono potute nemmeno scendere in acqua dopo una giornata di attesa trascorsa sotto l’ombra dei gazebo del lungomare di Viale Regina Elena. In acqua comunque è stata una gara vera. Bis polacco nel maschile senior con la vittoria del campione europeo in carica Piotr Myszka e il terzo posto del connazionale Pawel Tamowski. Secondo il greco Byron Kokkalanis, attualmente numero 1 nel ranking mondiale. Da segnalare anche l’ottima prova dell’azzurro Mattia Camboni 19enne di Civitavecchia che ha chiuso al quinto posto e il dodicesimo piazzamento del toscano Federico Esposito. Nel gruppo blu ha trionfato invece il coreano Wonwoo Cho, seguito dal britannico Elliott Carney e dal tedesco Toni Wilhelm. Delude invece il campione olimpionico olandese Dorian Van Rijsselberghe che tornava da un infortunio, solo decimo posto per lui. Grandi soddisfazioni invece dalla categoria youth. Tra gli azzurrini, secondo le classifiche provvisorie non ufficiali, spicca invece il quarto posto del palermitano Francesco Tomasello, scuola Lauria e Matteo Evangelisti, al comando nell’altro gruppo. In attesa di migliori condizioni meteorologiche le gare proseguiranno per tutta la settimana, fino alla finalissima di sabato che regalerà dei nuovi campioni e forse delle sorprese. Argomenti windsurf mondello campionato europeo 
Sei e mezzo sulla sicurezza. La qualità della vita per i fiorentini nel sondaggio commissionato dal sindaco Nardella all'Istituto Ixè vale più di una sufficienza. E' sì una promozione, "ma non è tutto rosa e fiori" commentano in sala, soprattutto sul fronte sicurezza, appunto. Però nelle altre città italiane è molto meno incoraggiante, fanno presente dallo staff del sindaco. Dallo stesso sondaggio salta fuori che per il 33 per cento degli intervistati nomadi e zingari sono il problema principale. E per un altro 33 per cento lo sono i piccoli delinquenti, mentre per il 23 per cento lo sono gli extracomunitari. Certo Nardella risponde con tutti i risultati raggiunti nei primi 365 giorni su questo fronte: "11 sgomberi di occupazioni abusive, 256 rom sgomberati, 21 segnalazxioni al tribunale dei minori, 20 case popolari recuperate da inquilini abusivi". Ma il problema rimane. Non solo sicurezza nel sondaggio realizzato da Roberto Weber: un fiorentino su tre ritiene inadeguati l'impegno e gli investimenti in materia di cultura dell'attuale amministrazione. Per il 33 per cento sono inadeguati, per il 59 per cento adeguati, l'8 per cento non sa. Aumenta il voto per quanto riguardo il welfare: 7 su dieci è il voto dei fiorentini. E qui Nardella ha gioco facile: "6800 anziani assistiti, 1600 disabili, 145 nuove casde popolari assegnate, 500 profughi accolti, 515 pasti per i poveri ogni giorno". E la tramvia? Piace al 65 per cento dei fiorentini, mentre il 67 per cento giudica positivamente la riqulificazione urbanistica dell'Oltrarno. Quanto all'economia, il 43 per cento crede nella ripresa ma sul capitolo redditi familiari il sondaggio rivela che esiste anche una bella fetta di povertà. Il 32 per ecnto dichiara di pagare appena la spesa senza potersi permettere lussi. Per il 7 per cento il reddito non basta nemmeno per l'indispensabile a fronte di un 57 per cento che vive serenamente, senza affanni e di un 4 per cento che vive nel lusso. 
NEW YORK - La South Carolina potrebbe togliere presto dai palazzi pubblici la bandiera che rappresentava la confederazione sudista durante la Guerra civile. Il grande passo, foriero di probabili polemiche, è stato annunciato dalla governatrice repubblicana dello stato: "E' parte integrante del nostro passato - ha detto Nikki Haley, repubblicana - , ma non rappresenta il nostro futuro e il fatto che abbia provocato dolore a molti è sufficiente" per toglierla. Haley ha parlato ancora sull'onda del cordoglio e dell'indignazione provocata dalla strage nella chiesa di Charleston ad opera di un giovane suprematista bianco . Quello della governatrice non è un semplice invito: se i parlamentari non affronteranno la questione, ha detto Nikki Haley, lei stessa li richiamerà per una sessione legislativa speciale. Simbolo identitario per parte della popolazione e di razzismo per il resto, la bandiera rossa attraversata da una croce azzurra su cui spiccano le stelle dei tredici stati della confederazione sudista durante la guerra di secessione è tornata al centro delle polemiche dopo il massacro compiuto dal giovane Dylann Roof durante la messa celebrata nella storica chiesa della comunità afroamericana di Charleston: nove le vittime. A poche ore dal suo arresto e dai suoi proclami contro i neri d'America, su tutti i media Usa campeggiava la foto di Roof in posa con in mano la bandiera confederata. L'associazione del vessillo con il razzismo, così come l'ennesima polemica sulle armi facili, ha scosso non solo la comunità statale, ma tutto il Paese, diventando inevitabilmente argomento politico. Così si spiega la decisione odierna della governatrice. Decisione importante anche da parte di Walmart, la più grande catena di grandi magazzini degli Stati Uniti: cesserà la vendita di ogni tipo di merce che rappresenti la bandiera confederata. "Non abbiamo mai voluto offendere nessuno con i prodotti che offriamo. Abbiamo preso misure per rimuovere dal nostro assortimento tutti gli oggetti che promuovono la bandiera confederata", ha detto alla Cnn un portavoce di Walmart, Brian Nick. Obama usa la parola 'negro' . Il presidente Barack Obama interverrà personalmente con il suo vicepresidente Joe Biden ai funerali delle vittime, in programma venerdì. Sarà lo stesso Obama a pronunciare l'elogio funebre. Oggi intanto il presidente americano ha parlato della questione razziale come forse non aveva mai fatto. E in un'intervista radiofonica fa scalpore, arrivando a 'sdoganare' per dare forza al suo messaggio il termine 'negro'. La cosiddetta "N-Word" impronunciabile negli Stati Uniti. "L'America non è guarita dal razzismo. E l'eredità dello schiavismo getta un'ombra lunga che è ancora parte del nostro Dna", afferma il presidente, per il quale "non basta non usare più la parola 'negro' in pubblico per dire che il razzismo è scomparso. Perché quello che è accaduto 200, 300 anni fa non è stato ancora completamente cancellato". E' un Obama - sottolineano molti osservatori - sempre più coinvolto, appassionato di fronte a una questione che ha sempre affrontato con grande cautela, per non sembrare un presidente di parte. Ma dopo la strage di Charleston nulla può essere più uguale a prima. Soldi a candidati repubblicani da leader suprematista . Candidati repubblicani in corsa per la Casa Bianca finanziati dal leader suprematista a cui si è ispirato il killer di Charleston. A far esplodere il caso uno scoop del Guardian che sta creando non poco imbarazzo nel Grand Old Party, soprattutto ad alcuni esponenti di primo piano della destra americana scesi in campo per presidenziali del 2016. Tre nomi su tutti: Ted Cruz, Rick Santorum e Rand Paul. Insieme ad altri politici del partito conservatore, i tre avrebbero ricevuto complessivamente decine di migliaia di dollari da parte di un personaggio quanto mai ambiguo. Earl Holt III, texano, controversa figura dell'estremismo di destra, è presidente di un sedicente "Council of Conservatives Citizens" (CCC): di fatto, come denunciano da tempo le associazioni per la difesa dei diritti civili, un gruppo strettamente legato al Ku Klux Klan e ad altre organizzazioni suprematiste, come la "National Association for the Advancement of White People". Non a caso Dylann Roof, il ventunenne autore della strage di Charleston, nel suo 'manifesto' online cita più volte il CCC di Holt, indicandolo come fonte di ispirazione. Il senatore Ted Cruz, uno dei leader dei Tea Party, è stato il primo ad ammettere come la sua campagna abbia ricevuto da Holt almeno 8.500 dollari in donazioni, annunciando la restituzione dei soldi. Anche Rand Paul, rappresentante dell'ala più libertaria del partito repubblicano, ha confermato di aver ricevuto soldi dal CCC di Holt, non facendo chiarezza sull'entità complessiva della somma ricevuta ma assicurando come almeno 2.250 dollari saranno versati al Mother Emanuel Hope Found, il fondo per le vittime della strage di Charleston costituito dalla 'black church' a cui i 9 afroamericani uccisi appartenevano. Silenzio, almeno per ora, da parte del senatore della Pennsylvania Rick Santorum, rappresentante dell'ala più conservatrice del partito repubblicano. Argomenti strage charleston charleston 
