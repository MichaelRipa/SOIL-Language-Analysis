
TORINO - Sergio Marchionne, ha venduto oggi sul mercato 1.435.745 azioni ordinarie Fca al prezzo medio di 14,12 euro. Lo comunica l'azienda. L'operazione - informa una nota del Gruppo - è stata posta in essere "al fine di adempiere agli oneri fiscali connessi a incentivi recentemente maturati in base ai piani di incentivazione basati su strumenti finanziari della società, come lo era la recente vendita da parte sua di azioni di Cnh Industrial". In seguito all'operazione, Marchionne detiene 13 milioni di azioni ordinarie Fca. Argomenti fca - fiat chrysler automobiles sergio marchionne 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA - Dopo una lunghissima camera di consiglio, nove ore in tutto, la Cassazione ha reso definitiva l'assoluzione dell'ex premier Silvio Berlusconi dalle accuse di concussione e prostituzione minorile. In primo grado il leader di Forza Italia era stato condannato a sette anni di reclusione dal tribunale di Milano. In appello fu prosciolto , invece, e ora la Suprema corte ha convalidato quella decisione e rigettato il ricorso del sostituto procuratore della Corte d'appello milanese Pietro De Petris. [[ge:rep-locali:rep-milano:109253804]] Ad Arcore un Berlusconi "tanto felice, pronto a tornare in campo" , che si appresta a dare battaglia per modificare la legge Severino che gli impedisce di candidarsi. Tra le prime reazioni all'assoluzione c'è quella di Giovanni Toti, consigliere politico del leader di Forza Italia, secondo il quale è "un'ottima notizia che risarcisce solo in minima parte tutto quello che ha subito Berlusconi e con lui tutti i moderati italiani in questi anni. Quello che si conclude con una doverosa assoluzione è un processo che mai si sarebbe dovuto celebrare". Fabrizio Cicchitto (Nuovo centrodestra) parla di "totale disfatta di chi ha costruito e portato avanti il processo, dal procuratore generale milanese Edmondo Bruti Liberati alla pm Ilda Boccassini. Ed è la testimonianza che Il fanatismo è esattamente il contrario di una equa amministrazione giustizia". LEGGI Tutti gli 'scogli' giudiziari per l'ex Cavaliere L'INCHIESTA Le olgettine si confessano al telefono: tutte le intercettazioni "Irresistibile pressione". Nella requisitoria Eduardo Scardaccione, sostituto procuratore generale della Cassazione, aveva rimarcato "la piena sussistenza" dei reati contestati all'ex premier. Per quanto riguarda l'accusa più grave, quella di concussione, ad avviso del pg nella telefonata che Berlusconi fece al capo di gabinetto della questura di Milano, Pietro Ostuni, era stata esercitata "una pressione irresistibile per la sproporzione tra il soggetto che subiva la telefonata e il soggetto che da presidente del consiglio aveva chiamato". "Violenza grave e inammissibile". Secondo il pg questa è stata la "violenza originaria" che ha caratterizzato il reato concussivo. "La violenza di Berlusconi è stata grave, perdurante e inammissibile". E fin dall'inizio "era consapevole che Ruby era minorenne", tanto è vero che il capo della scorta dell'ex premier "usa la parola affido parlando della ragazza": "Non c'è alcun dubbio che ci sia stata costrizione, in quella telefonata, e che la indebita prestazione, il rilascio di Ruby, sia stata ottenuta in un settore delicatissimo quale è quello della custodia dei minori". "Come in un film di Mel Brooks". Scardaccione, inoltre, ha definito " degno di un film di Mel Brooks l'episodio nel quale Berlusconi dice che Ruby è la nipote di Mubarak: episodio per il quale ci ha riso dietro il mondo intero". Durissimo, infine, l'affondo del pg sulla "passione per le minorenni" nutrita da Berlusconi: ad avviso di Scardaccione "non è una coincidenza, per usare le parole di Ruby, che Noemi Letizia era la sua pupilla e Ruby il suo fondoschiena e che entrambe erano minorenni". Coppi: "Non contesto la prostituzione". Nonostante il braccio rotto e il tutore, il professor Franco Coppi ha risposto alle obiezioni del pg catturando l'attenzione del collegio presieduto da Nicola Milo. "La sentenza di assoluzione ammette che ad Arcore si sono svolte cene e prostituzione a pagamento: cosa che la difesa non contesta, ma nella sentenza non si trova la prova di alcuna minaccia implicita o esplicita rivolta a Ostuni". Coppi ha poi aggiunto: "Il  mio assistito non me ne vorrà, ma io non posso calarmi il velo davanti agli occhi: queste ragazze frequentavano Berlusconi e lo chiamavano quando si trovavano nei guai o avevano dei problemi", ma l'ex premier - ha proseguito l'avvocato - non sapeva assolutamente che Ruby era minorenne, tanto è vero che nella telefonata in cui la sente la notte tra il 27 e 28 maggio le fa una scenata e da quel momento non la vuole più rivedere". "La Minetti si rivelerà poi...". Per quanto riguarda l'accusa di concussione, per Coppi, "a tutto voler concedere all'accusa c'è solo stata una telefonata nella quale Berlusconi dice che c'è una consigliera regionale pronta a prendersi carico di Ruby". Nicole Minetti, spiega Coppi, "si rivelerà poi per quel che è, ma quella sera come consigliere regionale aveva tutte le carte in regola per ottenere l'affido di Ruby". E Coppi, in proposito, ha messo in evidenza come in questura quella notte "erano tutto ben contenti di sbolognare la ragazza e di non averla tra i piedi". E come furono seguite "tutte le procedure per questi casi: identificazione, foto segnalazione e ricerca di una comunità". Fra un mese le motivazioni. Dopo il professor Coppi ha preso la parola l'avvocato Filippo Dinacci. E anche lui ha chiesto il rigetto del ricorso del pg  De Petris contro l'assoluzione. Tra circa un mese si conosceranno le motivazioni della decisione dei supremi giudici, la cui estensione è affidata all'ex gip romano Orlando Villoni. Argomenti silvio berlusconi ruby karima el mahroug pietro de petris eduardo scardaccione pietro ostuni franco coppi filippo dinacci orlando villoni edmondo bruti liberati ilda boccassini Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – Il Real Madrid accede con affanno ai quarti di finale di Champions League. Dopo il successo per 2-0 a Gelsenkirchen, cade clamorosamente per 3-4 al Bernabeu contro lo Schalke di Di Matteo e avanza solo grazie alla differenza reti. Fa decisamente meglio il Porto che, nell’altro ottavo della serata, travolge per 4-0 il Basilea e completa l’opera iniziata a Basilea dove, tre settimane fa, aveva strappato un prezioso 1-1. REAL MADRID-SCHALKE 3-4 Due parate di Casillas salvano Ancelotti ed evitano al Real la clamorosa eliminazione dalla Champions League. Forti del netto vantaggio conquistato all’andata, i blancos iniziano il match pigramente e lo Schalke ne approfitta. Dopo aver sfiorato il bersaglio con Choupo-Moting, i tedeschi passano a sorpresa (20’): Barnetta dalla destra smarca in area Fuchs che con un forte sinistro da 12 mt piega le mani a Casillas. Il Real si sveglia e, dopo appena 5’, pareggia con Cristiano Ronaldo che svetta più in alto di tutti su un angolo dalla destra di Kroos. Lo Schalke non s’abbatte e, 1’ dopo aver colpito una traversa con Huntelaar, torna di nuovo avanti (40’): Mayer con un sinistro dal limite impegna Casillas; sulla respinta irrompe lo stesso Huntelaar che insacca di destro sotto l’incrocio. Il Real si rimbocca le maniche e, dopo aver impegnato Wellenreuther con Khedira, trova il 2-2 (45’) con il solito Ronaldo che infila di testa l’incrocio sfruttando un cross dalla sinistra di Coentrao. La squadra di Ancelotti insiste e, al 52’, ribalta la situazione: Coentrao serve in area Benzema che salta in orizzontale tutta la difesa dello 04, portiere incluso, e infila un destro a porta vuota sul primo palo. Lo Schalke non s’abbatte e, al 57’, ristabilisce la parità: il 3-3 lo firma il 19enne Sané che bagna l’esordio in Champions League con un magnifico sinistro a giro dal limite. Il Real prende finalmente in mano le redini di gioco ma non chiude i conti con Arbeloa, Kroos, Bale e Izco. Lo Schalke sembra non averne più e, invece, all’84’ torna di nuovo in vantaggio: Huntelaar approfitta di un tocco sbagliato all’indietro di Modric e con un gran destro dal limite infila il pallone sotto la traversa. Il Real si spaventa e tocca a Casillas salvarlo dalla clamorosa eliminazione: il portiere spagnolo resta il più lucido e, nel disperato assalto finale degli ospiti, blocca con sicurezza due insidiose conclusioni di Sané e Howedes. [[ge:rep-locali:repubblica:109236594]] PORTO-BASILEA 4-0 Il Porto spazza via il Basilea e dopo 6 anni brinda al ritorno nei quarti di Champions. L’1-1 dell’andata non rilassa i lusitani che partono con il piglio giusto e, al 13’, sbloccano il risultato con una perfetta punizione a giro di Brahimi. La squadra di Lopetegui si galvanizza e sfiora il raddoppio con Casemiro. La bella serata al do Dragao viene raggelata al 18’ quando Danilo, in un fortuito scontro con il portiere Fabiano, resta a terra svenuto dopo una testata al volto. Grazie all’ossigeno si riprende ma deve uscire in barella col collare, trasportato su un’ambulanza, prontamente entrata in campo. Il Porto reagisce allo shock da grande squadra e per altre due volte, con Casemiro e Aboubakar va ancora vicino al raddoppio. Per ammirare la reazione del Basilea bisogna attendere il 43’ quando Gashi sfiora il palo con un tiro dal limite. E’ solo un fuoco di paglia, però. Perché dopo appena 2’ dall’inizio della ripresa il Porto raddoppia con un perfetto destro a giro dal limite di Herrera. Il Basilea alza bandiera bianca e al 56’ incassa anche il 3-0, opera di Casemiro con un gran destro a giro su punizione da 28 mt. Sulle ali dell’entusiasmo i padroni di casa insistono e, al 76’, calano il poker con Aboubakar che conclude una bella azione personale di rimessa con un perfetto destro sotto l’incrocio. Il Basilea ha chiuso la gara in 10 per l’espulsione, al 91’, per somma di ammonizioni dell’ex interista Samuel. Argomenti champions league porto fc basilea fc real madrid Leggi i commenti I commenti dei lettori 
