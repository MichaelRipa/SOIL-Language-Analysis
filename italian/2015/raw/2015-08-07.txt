
ARONA (NOVARA) - "Facciamo di tutto perché i nostri ragazzi disegnino in modo sicuro". Carla Tognella, cartolaia di Somma Lombardo, parla con un filo di voce: sono passate poche ore da quando ha saputo che il suo ragazzo, 20 anni, è tornato a casa sano e salvo ma il suo amico è morto investito da un treno. "Per me Edo era come un figlio". Suo figlio le ha raccontato cosa è successo? "Mi ha detto che Edoardo si era allontanato sui binari per andare a vedere un vagone fermo. Loro hanno sentito solo il treno arrivare e hanno visto il macchinista scendere. Non hanno capito quello che era successo. Quando hanno visto che Edoardo non tornava lo hanno chiamato al cellulare ma non rispondeva nessuno ". Allora hanno chiamato lei? "No, mia figlia più grande che insieme al compagno li ha raggiunti. Erano spaventati, sotto shock. Hanno capito che era successo qualcosa di grave e sono andati dai carabinieri". Cosa volevano fare sui binari? "Non lo so. Erano usciti in macchina come tutti i ragazzi di 20 anni. Non avevano le bombolette. Forse qualcuno ha detto loro che quello era un posto buono per i graffiti e che nessuno li avrebbe infastiditi. Forse era solo andato a controllare". Non pensa che sia stata un'imprudenza? "Nel nostro negozio vendiamo anche le bombolette e facciamo di tutto per creare spazi ed eventi in cui i writer possano esprimersi in sicurezza e non vadano a disegnare in posti pericolosi come questo. Per esempio qualche tempo fa avevamo organizzato una sessione per disegnare sul muro del sottopasso ferroviario di Somma ed era stato un successo". C'è chi li definisce solo dei vandali... "Chi lo fa non capisce la differenza tra chi imbratta e chi disegna. Edoardo, mio figlio e i loro amici sono dei bravi ragazzi. Amano il disegno perché è un modo di esprimersi e noi cerchiamo di appoggiarli e dar loro spazio". 

Un volo di tre metri dal cortile dritto nei garage. Un'altezza notevole per un bambino di 9 anni. Adesso è ricoverato nel reparto rianimazione dell'ospedale infantile di Torino: è gravissimo. Nella notte è stato sottoposto a lungo intervento chirurgico per rimuovere un ematoma. La dottoressa Paola Peretta, responsabile del reparto di neurochirurgia: "Dopo l'operazione le sue condizioni sono stabili. Adesso bisognerà aspettare 24-48 per valutare al risveglio gli effetti di un trauma cranico severo". È successo poco dopo l'ora di cena in palazzone. di otto piani nella cintura di Torino, a Collegno in via Leopardi 34. Lo hanno recuperato i vigili del fuoco che sono arrivati intorno alle 20.30 insieme con i carabinieri. Secondo una prima ricostruzione dietro il drammatico incidente ci sarebbe un gioco. [[ge:rep-locali:rep-torino:120608454]] Erano un gruppetto di bambini  e stavano giocando nel cortile tra le grate che si affacciano sui garage. Corse, salti: cose da bambini, con i genitori poco distanti. Una grata potrebbe aver ceduto all'improvviso. "Si è ribaltata",dicono alcuni bambini scesi in strada. Ma la dinamica è ancora tutta da chiarire. Il bambino, insieme ad un amico, potrebbe anche aver deciso di spostare la grata, anche se sono di acciaio pesante. Potrebbe essere in inciampato e precipitato di sotto. La griglia è stata ritrovata dai vigili del fuoco sul pavimento  dei garage. È stato l'amichetto a dare l'allarme. Si è messo a urlare  e ha richiamato i genitori. Il padre del bambino è salito in ambulanza con il figlio. Quando  è stato soccorso era cosciente  ma le sue condizioni sono peggiorate durante il trasporto all'ospedale Regina Margherita di Torino. Ora dopo l'operazione, le sue condizioni si sono stabilizzate, ma resta gravissimo: la prognosi riservata. 
PARIGI – Senza Zlatan Ibrahimovic, infortunato, il Paris Saint Germain fatica ad andare in rete, ma comincia il proprio campionato così come lo aveva chiuso, con una vittoria. La squadra allenata da Laurent Blanc esordisce con un 1-0 in trasferta, nella nuova Ligue 1. Sul campo del Lilla ha deciso una rete di Lucas Moura, realizzata dopo 12′ del secondo tempo. I parigini si sono affermati nonostante l’inferiorità numerica, dopo l’espulsione rimediata da Adrien Rabiot al 28′ del primo tempo. Buona la prova di Verratti, mentre Sirigu è stato poco impegnato. Il neoacquisto Angel Di Maria ha osservato la partita in tribuna. Argomenti ligue 1 calcio francese paris saint germain Leggi i commenti I commenti dei lettori 
Tra le peplessità più comuni, quando si valuta la svolta adottata quest’estate dalla FFC riguardo ai criteri per l’attribuzione dei ruoli fantacalcistici, c’è il fatto che, con una migrazione così massiccia di trequartisti, mezze punte ed esterni offensivi tra gli attaccanti, rimarrebbero pochi centrocampisti-goleador a disposizione per le nostre fantasquadre. In realtà questo non è del tutto vero. O meglio, lo è indubbiamente in rapporto alla situazione che si era venuta a creare negli ultimi tempi, ma un confronto con il passato (quel passato nel quale abbiamo imparato a conoscere e ad amare questo gioco) fa emergere dati piuttosto interessanti. Nell’ultimo campionato di serie A, ben 29 centrocampisti hanno realizzato almeno 5 gol. Eccoli, con in grassetto quelli trasferiti in attacco da questa stagione. 16    MENEZ Jeremy 13    FALQUE Iago Silva 10    ANDERSON Felipe 10    CANDREVA Antonio 10    PAROLO Marco 10    VAZQUEZ Franco Damian 9    MAURI Stefano 9    RIGONI Luca 8    BRIENZA Franco 8    ILICIC Josip 8    POGBA Paul 7    BONAVENTURA Giacomo 7    HAMSIK Marek 7    SAPONARA Riccardo 7    VIDAL Arturo Erasmo 6    BERTOLACCI Andrea 6    GUARIN Fredy 6    HONDA Keisuke 6    MERTENS Dries 6    SALAH Mohamed 5    EKDAL Albin 5    FLORENZI Alessandro 5    HERNANES Anderson 5    JOAO PEDRO Geraldino 5    KOVACIC Mateo 5    MORALEZ Maximiliano 5    NAINGGOLAN Radja 5    PJANIC Miralem 5    PUCCIARELLI Manuel Come vedete, 17 di questi 29 giocatori sono rimasti a centrocampo per il Fantacalcio. In alcuni casi si tratta di elementi non più disponibili in quanto trasferiti altrove, ma che è lecito supporre vengano sostituiti da altri in grado di garantire lo stesso apporto realizzativo nella classifica marcatori della prossima stagione. Quella che vedete di seguito, invece, è la stessa classifica (centrocampisti con almeno 5 gol all’attivo) relativa al campionato 2004-’05, il primo dall’allargamento della serie A a 20 squadre: 8    MORFEO Domenico 7    KAKA’ Ricardo Izecson Leite 7    NEDVED Pavel 6    DALLA BONA Samuele 6    VERGASSOLA Simone 5    COLUCCI Giuseppe 5    DIANA Aimo 5    GIACOMAZZI Guillermo Gonzalo 5    MAURI Stefano 5    PAREDES Carlos Humberto 5    SEEDORF Clarence 5    SEMIOLI Franco 5    SERGINHO Sergio Claudio Nella lista compaiono appena 13 giocatori, ossia meno dei 17 rimasti a centrocampo anche con l’applicazione dei nuovi criteri. Questo perché il calcio si è evoluto negli ultimi anni in una direzione molto più favorevole, dal punto di vista realizzativo, non solo a trequartisti ed esterni offensivi ma anche agli stessi interni di centrocampo, i cui inserimenti rappresentano ormai un’arma importante per parecchie squadre. Ecco perché a chi ci accusa di aver “ucciso” il centrocampo, dal punto di vista dei bonus utili al gioco, noi rispondiamo che in realtà non abbiamo fatto altro che restituire al reparto il peso che ha sempre avuto prima della “deriva” degli ultimi anni e che, a nostro avviso, è giusto che abbia. Leggi i commenti I commenti dei lettori 
ROMA . "Non li conosco, non li ho mai sentiti nominare. Ho anche guardato le fotine pubblicate dai giornali: ricordano quei tizi scomparsi di Chi l'ha visto . Invece sono i responsabili della principale azienda culturale del paese: davvero non mi capacito". Ugo Gregoretti, per la Rai, ha inventato un sacco di cose. Il "giornalismo faceto" di Controfagotto . La regia provocatoria del Circolo Pickwick . Il documentarismo di Sottotraccia . "Sì, facevamo cultura, che poi vuole dire far bene le cose, nel modo più innovativo possibile. Ma da tempo in Rai alla qualità non si bada più". È ancora la principale fabbrica di cultura? "Vorrei subito chiarire questo equivoco. Dopo l'epoca aurea di Bernabei la Rai ha continuato a esercitare un primato che attiene alla quantità più che alla qualità. Il primato della qualità è rimasto in altri posti: alla Scala, al festival di Spoleto o alla Normale di Pisa. Il nuovo consiglio d'amministrazione rivela l'imbroglio". In che senso? "L'Italia non ama la cultura. Siamo i cittadini più ignoranti dell'Occidente. Enfatizziamo in modo trombonesco la nozione di cultura e di culturale, vantando il settanta per cento del patrimonio artistico mondiale. Ma si tratta di un innamoramento finto e ridicolo. Quanti sanno distinguere Borromini da Berlusconi? Temo che la Rai sia lo specchio di tutto questo. Un elefante imbalsamato, privo di un intimo e reale anelito alla cultura. Salvo pochi stravaganti". A chi si riferisce? "A quei bei programmi di storia che vanno in onda in tarda serata. Esiste una ragnatela di nicchie aziendali, che però non modifica l'impronta generale della Tv pubblica. La cultura abita altrove. E non mi pare che il nuovo vertice rappresenti l'ambizione del cambiamento ". Lei ha conosciuto un'altra azienda. "Quando cominciai, negli anni Cinquanta, non erano certo rose e fiori. La politica esercitava un controllo ferreo. Però eravamo invitati tutti a fare bene. A inventare. E ci garantivano le condizioni per farlo. Ci si chiedeva uno stile, un'eleganza, una correttezza che oggi non vedo". Cosa vede? "Inquadrature sbagliate, sciatteria, errori a non finire. Ma chi sa più insegnare? La Rai era un grande centro sperimentale dove si imparava". Era una Tv dal chiaro intento pedagogico. "Sì, gli obiettivi erano morali più che estetici. Non contava tanto la belluria ma il fare bene, nella scelta dei temi e nel modo di affrontarli. Dovevamo essere un modello per l'Europa. Un documentario sul Gattopardo cambiò le mie sorti televisive: riuscii a battere la Bbc per la finale del Prix Italia e finalmente mi fecero fare Controfagotto" . I direttori generali controllavano le mutande delle ballerine. "Sì, Filippo Guala ordinava di allungare l'orlo. Però fu lo stesso dirigente che con un falso concorso fece entrare in Rai i migliori cervelli della nostra generazione. Umberto Eco. Fabiano Fabiani. Furio Colombo. Gianni Vattimo. Una trasfusione di sangue di cui la Rai avrebbe beneficiato a lungo". La Rai produceva cultura quando eravamo un paese arretrato. Oggi che gli spettatori sono molto più alfabetizzati c'è meno attenzione. "La regola era quella di rendere potabili i temi più complessi. Bisognava spiegare Gadamer alle portinaie". Cosa la fa più arrabbiare della Tv di oggi? "Le fiction. Io feci il Circolo Pickwick con pochi mezzi e "inventando" Gigi Proietti. Oggi prevale il divismo, la tv ha preso il peggio della maleducazione cinematografica " . Argomenti interviste politica ugo gregoretti Leggi i commenti I commenti dei lettori 
ROMA "Voglio essere ottimista e fare un appello: cari nuovi vertici, se avete dubbi affidatevi a chi ne sa più di voi. La Rai è un patrimonio di tutti, resta la più grande fabbrica culturale del Paese: create una task force, apritevi al confronto ". Pippo Baudo lo ripete "purtroppo la Rai è stata sempre un boccone prelibato da parte della politica", ma non si unisce al coro di chi critica. Allora, cosa pensa della nuova Rai? "Capisco la sollevazione ma la legge sulla Rai non è passata e il premier ha fatto ricorso alla legge Gasparri. Renzi ha un'ottima giustificazione: non hanno votato la riforma, sono stato obbligato a utilizzare vecchi sistemi". Troppo comodo, no? "Sulla scelta degli uomini un ruolo l'hanno avuto i partiti. Ormai il cda è stato fatto, presidente e direttore generale sono stati nominati. Con loro bisogna giocare la partita e fare il possibile perché sia corretta e a favore dell'azienda". Conosce il neodirettore generale Campo Dall'Orto? "Mi pare di averlo conosciuto. Comunque viene da esperienze televisive, sa cos'è la tv. Lo invito a cercare all'interno dell'azienda perché ci sono persone in gamba, non sfruttate come dovrebbero. Per fare squadra comincerei da lì. Monica Maggioni è del mestiere, è una giornalista che ha girato il mondo, se dici la parola "Rai" non chiede: cos'è? È figlia dell'azienda. Con tutto il rispetto, in questo senso è meglio della Tarantola". Mentre la consigliera Rita Borioni ignora cosa sia il digitale terrestre. "Non è una novità, molti altri consiglieri del passato sono arrivati senza sapere niente di televisione. La Rai è abituata, comunque è sopravvissuta". Ma non è come rassegnarsi? L'unico esperto di tv nel cda è Carlo Freccero. "Quella di Freccero è una scelta furba, come dice Angelo Guglielmi, ma anche intelligente. Perché è chiaro che Carlo non starà zitto, sarà una mina vagante, pronto a criticare scelte che giudica sbagliate. O almeno me l'auguro. Però vorrei fare una richiesta". Dica. "Nonostante i suoi guai e i suoi guasti, la Rai gode ancora di molto affetto, è sempre la Rai. Chiedo ai vertici rispetto nei confronti di un'azienda con un passato glorioso che non può essere ignorato. Bisogna costruire una "fabbrica delle idee", organizzare incontri con persone esperte - in tutti i campi: informazione, varietà, cultura - creare piccoli circoli dei castori e ascoltare proposte. Non per dipendere da qualcuno ma per essere stimolati. Meglio farsi aiutare che affrontare il guado da soli". Diciamo la verità, l'annunciata rivoluzione non c'è stata. "Inutile recriminare, è ora di passare all'azione: i programmi si ripetono da anni, si deve lavorare sui palinsesti. Replicano Don Matteo a mezzogiorno e la sera c'è sempre Terence Hill che fa la guardia forestale. Si può? No. Il palinsesto estivo va rivisto, il bacino del prime time è sui 15 milioni, mettici gli esercizi pubblici, bar e pensioni, arriviamo a 20 milioni di persone. Non le puoi ignorare, a prescindere dal fatto che il canone è pagato per tutto l'anno". Ogni tanto qualcuno tira in ballo il modello Bbc. "La Bbc alle 21 trasmette la gara di freccette in prima serata, vogliamo vedere le freccette anche noi? Ci vuole fantasia. Quando affidarono RaiTre a Guglielmi per accordi politici - una rete doveva andare ai comunisti - capì che doveva fare una televisione diversa e la inventò. Era un intellettuale senza pregiudizi, mi tocca citarmi ma mi chiamò perché voleva fare quantità e qualità. Non si vergognò di cercare un volto nazionalpopolare, abbiamo fatto bei programmi e siamo diventati amici". Argomenti interviste politica pippo baudo Leggi i commenti I commenti dei lettori 
