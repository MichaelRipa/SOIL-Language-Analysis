TORINO – Una prodezza di Paul Pogba ipoteca il quarto scudetto bianconero consecutivo. Sono infatti adesso 11 i punti di vantaggio in classifica dei piemontesi nei confronti della Roma, affetta da ormai da pareggite cronica. Anche quando sembra una serata-no, nonostante i tanti errori tecnici e nonostante un Sassuolo ben organizzato e combattivo, la Vecchia Signora ha tra le sua fila campioni che in qualsiasi momento possono decidere una partita. E così è stato. TANTI ERRORI – Allegri ha perso Caceres per il resto della stagione (frattura al malleolo) e deve fare a meno stasera anche di Gigi Buffon, colpito da influenza. 4-3-1-2 per il tecnico bianconero che piazza Pereyra dietro le punte, Tevez e Morata. A centrocampo Vidal, Marchisio e Pogba. Davanti a Storari, giocano Lichtsteiner, Bonucci, Chiellini ed Evra. Di Francesco risponde col 4-3-3. E’ emergenza difesa tra infortunati e lo squalificato Gazzola. In campo allora Vrsaljko e Longhi terzini e Acerbi e Peluso al centro della difesa. A centrocampo Brighi, Magnanelli e Missiroli. Classico tridente composto da Berardi, Zaza e Sansone. Già dai primi secondi di gioco si capisce che partita sarà con il Sassuolo che pressa alto e costringe la Juventus all’errore tecnico: tanti, troppi i passaggi sbagliati dai campioni d’Italia. Inoltre i bianconeri non possono permettersi di sbilanciarsi troppo per non subire il contropiede emiliano. [[ge:rep-locali:repubblica:109157196]] CONCLUSIONI DA FUORI – Quando non ci sono spazi, resta la soluzione da fuori. E la Juventus la sfrutta molto. Morata viene murato, mentre Marchisio conclude alle stelle, così come Vidal. Meglio Tevez al 21’ con la sfera di poco alta sopra la traversa. Il Sassuolo si fa vedere con una bella azione al 24’: inserimento a destra di Vrsaljko, cross basso, Zaza scivola e la palla giunge al limite dove Berardi ci prova senza fortuna. La Juve insiste e Chiellini di testa manda alto di poco dopo un angolo. Alla mezz’ora ancora attivo Tevez con un tiro dal limite che Consigli neutralizza coi pugni. L'ALTRO POSTICIPO: LAZIO-FIORENTINA 4-0 I CAMBI DI ALLEGRI – Il secondo tempo non è molto diverso dal primo. Però i bianconeri giocano più spesso nella metà campo neroverde e i tiri sono più pericolosi. Pogba ci prova al 7’ e Consigli gli dice di no. Magnanelli si immola su Morata al 9’ mentre ancora Tevez e lo spagnolo non trovano lo specchio della porta da fuori. Allegri cambia e inserisce Pepe al posto di Pereyra e Llorente per Morata. Sono cambi decisivi con la Juventus che si schiera con una sorta di 4-4-2. Pepe sulla destra dà fastidio con cross sempre precisi e insidiosi. DECIDE POGBA – Di Francesco corre ai ripari e leva Sansone per inserire Taider. La Juventus insiste, mentre gli ospiti non sono mai pericolosi e Zaza è sempre ben controllato a turno da Chiellini e Bonucci. Alla mezz’ora della ripresa gran botta da 30 metri di Bonucci che Consigli sventa in angolo. Poco dopo palla nell’area piccola dove Llorente, contrastato, si gira e conclude debolmente. Serve la prodezza del singolo e allora al 37’ Pogba si inserisce di forza su un passaggio lungo verso la sinistra di Pepe, controlla e conclude in corsa dal limite col destro. Palla alla sinistra di Consigli e quarta sconfitta consecutiva per gli emiliani. La gara si chiude qui così come, molto probabilmente, il campionato 2014/15. Juventus-Sassuolo 1-0 (0-0) Juventus (4-3-1-2) : Storari 6, Lichtsteiner 6, Bonucci 6,5, Chiellini 6,5, Evra 6, Vidal 5, Marchisio 6,5, Pogba 7, Pereyra 5 (17′ st Pepe 6,5), Tevez 5,5 (42′ st Barzagli sv), Morata 5,5 (17′ st Llorente 6). (34 Rubino 77 Austro 5 Ogbonna 17 De Ceglie 20 Padoin 27 Sturaro 32 Matri). All.: Allegri 6,5. Sassuolo (4-3-3): Consigli 6, Vrsaljko 6,5, Peluso 6, Acerbi 6,5, Longhi 6, Brighi 6,5 (34′ st Chibsah sv), Manganelli 6, Missiroli 6,5 (39′ st Lazarevic sv), Berardi 6, Zaza 5, Sansone 5,5 (27′ st Taider 5,5). (1 Pomini 16 Polito 8 Biondini 14 Donis 20 Bianco 21 Fontanesi 32 Natali 83 Floro Flores 99 Floccari). All.: Di Francesco 6,5. Arbitro : Peruzzo. Rete : nel st 37′ Pogba. Angoli : 13-1 per la Juventus. Recupero : 0′ e 4′. Ammoniti : Missiroli e Zaza per comportamento non regolamentare, Tevez, Sansone e Magnanelli per gioco scorretto, Pogba per proteste. Spettatori : 37.643, incasso 1.318.142 euro. Argomenti serie a juventus fc sassuolo calcio Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Secondo successo consecutivo per l 'Entella: dopo la vittoria di Terni, arrivano tre punti al Comunale di Chiavari nel posticipo con il Cittadella: finisce 2-1 per i liguri. Al 19' pt padroni di casa in vantaggio: Belli per Sforzini al limite dell'area, l'attaccante fa da sponda per Masucci che rimette in mezzo per Staiti, a segno per il suo primo gol stagionale. Nella ripresa la partita resta sempre aperta e ci sono brividi nel finale con il raddoppio di Costa Ferreira con un perfetto diagonale (36') mentre il Cittadella accorcia al 42' con Coralli. Argomenti chiavari virtus entella 
TORINO – “Noi abbiamo fatto benissimo nel primo tempo a prenderli alti e a non farli giocare, siamo stati poco bravi nell’ultimo passaggio, sono contentissimo della prestazione. Ci voleva un po’ più di determinazione, ma va bene così”. Nonostante la sconfitta in casa della Juventus per 1-0 , il tecnico del Sassuolo, Eusebio Di Francesco, è molto soddisfatto per la prova della sua squadra. “GRANDE ATTEGGIAMENTO” – “L’atteggiamento che abbiamo avuto mi è piaciuto tantissimo, contentissimo nonostante le difficoltà a trovare un centrale di ruolo. Oggi ho adattato Peluso e mi ha dato delle risposte importanti”. Sui suoi continui richiami a Zaza, Di Francesco ha poi aggiunto: “Simone mi fa arrabbiare quando discute con gli arbitri. Il calcio si gioca. Ci voleva maggior determinazione davanti, ma questa è la differenza tra giovani e i campioni già fatti che ha la Juve”. [[ge:rep-locali:repubblica:109157196]] “INGENUI SUL GOL” – E sul gol preso in contropiede, il tecnico dei neroverdi ha spiegato: “Sicuramente è un’ingenuità perché la mezzala batteva e il terzino era alto. Dovevamo dare maggiore copertura. Eravamo fuori con diversi giocatori. Magnanelli va in ritardo con Pogba, dispiace, ma non posso giudicare la partita per un episodio, la devo analizzare a 360 gradi”. E poi la polemicha al triplice fischio di Peruzzo: “Si parlava solo di minuti persi dalla Juve nel finale. Fa parte del gioco, in questo siamo un po’ italiani. Non chiedo mai ai miei di perdere tempo”. Argomenti serie a eusebio di francesco sassuolo calcio Leggi i commenti I commenti dei lettori 
E' in coma all'ospedale San Gerardo di Monza, le sue condizioni sono gravissime e i medici non sanno se ce la farà. Francesca Consonni, pensionata di 78 anni, è stata aggredita a pugni in strada a Carate Brianza (Monza e Brianza) nel breve tratto che la separava da casa sua in via Virgilio 18. Erano le 21.20. La donna era andata a casa di una familiare per cena e stava rientrando nel suo appartamento quando è stata aggredita da G.C., un uomo di 37 anni alto 1,90, che abita nella stessa via e che ha problemi psichici. Questo rende ancor più difficile chiarire il motivo del pestaggio. Da una prima ricostruzione pare che l'uomo abbia colpito l'anziana senza alcuna ragione precisa, forse in preda a una crisi o a un raptus. La cosa certa è che ha picchiato con violenza: calci e pugni solo alla testa, al punto da provocarle un foro nella zona occipitale che in un primo momento è stato scambiato dagli operatori del 118 per una ferita da arma da fuoco. Le urla della donna hanno attirato l'attenzione di una vicina, che ha chiamato i carabinieri della compagnia di Seregno. Quando sono arrivati in via Virgilio l'anziana era sull'asfalto, quasi priva di sensi, mentre il suo aggressore era seduto e la fissava con lo sguardo vitreo. Sulle scarpe erano ben visibili le macchie di sangue della sua vittima. I soccorritori hanno capito subito la gravità delle ferite e hanno trasportato d'urgenza la donna al San Gerardo, dove è arrivata in coma. L'uomo è stato fermato per tentato omicidio ed è stato interrogato a lungo degli investigatori nella caserma di Seregno. Difficile per ora trovare una spiegazione per quanto accaduto. G.C., nato a Vibo Valentia, non ha un lavoro né una relazione e i familiari hanno spiegato ai carabinieri che soffre di problemi psichici. La donna aggredita vive in una palazzina di tre piani con il marito, anch'egli pensionato, e il figlio. Argomenti monza provincia di monza e brianza carate brianza 
None Leggi i commenti I commenti dei lettori 
Per ricordare che settant’anni fa c’è  stata la Liberazione dal nazifascismo dopo venti mesi di guerra partigiana, e che da quei venti mesi nascono i principi fondanti della Costituzione italiana, ci sono molte strade – e anche molti eventi – ma soprattutto c’è una chiave creativa. E’ la scelta della Biblioteca Universitaria di Genova che in occasione delle celebrazioni della Resistenza organizza conferenze e due mostre in un ciclo intitolato “la Resistenza nella letteratura e nell’arte”. Con tante diverse angolazioni su cui riflettere, conoscere, incontrare i testimoni: la scorsa settimana il via con la conferenza del partigiano e critico musicale Luigi Pestalozza; martedì 10 marzo tocca a Giuseppe Vacca, storico e presidente della Fondazione Antonio Gramsci con “Gramsci e la Costituente”; il 17 marzo l’italianista Francesco De Nicola con “Gli scrittori e la Resistenza: dalle pagine dei giornali ai romanzi di Fenoglio”; il 31 marzo lo storco Mauro canali con “La stampa americana e il fascismo”. E ancora, il 14 aprile Giorgio Bertone, Veronica Pesce e Alessandro Ottaviani presenteranno “Una stagione è compiuta. Dal Sentiero dei nidi di ragno di Calvino a Una questione privata di Beppe Fenoglio”. In programma, il 29 aprile, un ricordo del trasferimento coatto di lavoratori nel Reich (con Irene Guerrini e Marco Pluviano) e ancora il 5 maggio le trasmissioni radio durante la guerra di Eiar e Bbc (con Vincenzo Landi). Altri incontri fino a fine maggio, quindi, completati dalla conferenza dello storico Luciano Canfora e dalla conferenza della compositrice tedesca Eva-Marie Houben sui musicisti tedeschi e la Resistenza. Ma non solo: il 16 aprile si inaugura la mostra “In quel ventennio c’è il nostro specchio”. Fascismo, liberazione, vite vissute nei libri e nei giornali della Biblioteca”. L’inaugurazione sarà anche l’occasione per parlare di una Resistenza meno nota e fondamentale, come quella delle donne (con Massimo Bisca, Donatella Alfonso, Silvio Ferrari, Caterina Grisanzio). La seconda  mostra “La memoria dei giorni vissuti” è invece un’esposizione di opere grafiche di Elena Pongiglione sul tema resistente (dal 4 al 21 maggio). Tutti gli eventi sono a ingresso libero. Info su www.bibliotecauniversitaria.ge.it Argomenti genova resistenza 
None Leggi i commenti I commenti dei lettori 
TORINO – Vittoria sofferta ma Juventus a +11 sulla Roma. Massimiliano Allegri, tecnico bianconero, se l’è vista brutta col Sassuolo e ha vinto solo grazie a una prodezza di Pogba . “Le partite del girone di ritorno sono più difficili rispetto a quelle del girone d’andata – è il commento post-gara del tecnico bianconero ai microfoni di Sky – per cui o sei bravo a sbloccare nel primo tempo e poi i ritmi calano un po’ ed essendo tecnicamente più bravi riusciamo a fare più di un gol, oppure vai incontro a una gara come quella di stasera. Nel primo tempo siamo stati un po’ lenti, ci siamo intestarditi a passare per vie centrali, alle volte eravamo un pochino preoccupati nello sviluppo del gioco, poi siamo saliti di intensità, abbiamo fatto girare la palla più velocemente, non abbiamo concesso niente. Mi piace vincere 1-0, sono le vittorie sofferte che ti permettono di mantenere alta la tensione, i ragazzi sono stati molto bravi stasera anche se in alcune circostanze siamo stati un po’ troppo frettolosi”. [[ge:rep-locali:repubblica:109157196]] NESSUNA RISPOSTA A CONTE – Discorso scudetto chiuso? “Assolutamente no – replica Allegri – Mancano ancora tante partite, ci vuole calma ed equilibrio nelle cose. Il campionato è il primo obiettivo, la Champions un sogno e in Coppa Italia vediamo se siamo bravi a ribaltare il risultato negativo fatto in casa”. E poco importa se Conte pensa che, con la cattiveria della sua gestione , oggi la Juve avrebbe un vantaggio ancora maggiore sulla Roma. “Mi va di parlare della Juve di quest’anno e non mi piace fare paragoni – la replica del suo successore – Per me, come per tutti, è importante arrivare all’obiettivo o agli obiettivi finali”. “NESSUN CALO FISICO” – Tornando alla gara di stasera, Allegri nega di aver visto una Juve in difficoltà atleticamente: “La squadra finisce nell’ultimo quarto d’ora in crescendo, anche con la Fiorentina è successo. E poi non faccio giocare sempre gli stessi. In tanti però hanno giocato tante partite, gli infortuni mi hanno costretto spesso a giocare sempre con gli stessi centrocampisti e all’inizio con gli stessi difensori. Ma la squadra sta bene, Pepe è un giocatore ritrovato, un’altra soluzione importante davanti, e abbiamo recuperato anche Barzagli”. POGBA: “VITTORIA IMPORTANTE PER IL TITOLO” – Nonostante il gol vittoria, Paul Pogba non si sente l’uomo scudetto della Juventus: “Io guardo alla squadra. Era dura e lo sapevamo, questa vittoria è molto importante per il titolo. Ringrazio squadra e tifosi, è un momento difficile ma abbiamo bisogno di loro e del sostegno. Anche quando giochiamo male, ci tenevo a dirlo, giochiamo e vogliamo dar loro soddisfazioni. Il sostegno ci serve”, ha detto il francese a Sky Sport. Poi un bagno di umiltà: “Posso fare di più, se voglio essere un grande giocatore devo fare di più in campo e in allenamento”. E quando gli è stato chiesto se si sente un leader, ha aggiunto: “No, sono un giocatore di questa squadra. Sentivo di dare quel messaggio ai tifosi perché era giusto e sappiamo quanto loro e il loro sostegno sia molto importante”. MARCHISIO: “NON PENSIAMO SOLO AL BORUSSIA” – “L’avversario ha giocato un’ottima partita, ma abbiamo concesso praticamente nulla, siamo stati molto bravi e c’è stata una grande attenzione per 90 minuti. Hanno cominciato a mettersi con 5 difensori, gli spazi erano impossibili da trovare Siamo riusciti a prendere tre punti e ad andare a +11″. Sono parole di Claudio Marchisio ai microfoni di Sky Sport. Per il numero 8 bianconero l’attenzione non è stata figlia solo del matchpoint: “I matchpoint erano anche giornate fa…. Passano le giornate e i punti pesano, ci sono stati piccoli campanellini a cui rispondere. Concedere qualcosa all’avversario è normale, ma dietro dobbiamo giocare così”. Parlare invece della Champions League e del Borussia per Marchisio è ancora un po’ presto: “Non è un pensiero quotidiano, pensiamo partita per partita. Dovevamo recuperare dopo la semifinale di Coppa Italia, oggi era importante allungare a +11. E’ un gran distacco da mantenere, visto il calendario, ora arriveranno scontri importanti. Al Borussia ci penseremo due o tre giorni prima, ma la squadra sta bene, corre e atleticamente non ci sono problemi”. Argomenti serie a juventus fc massimiliano allegri paul pogba claudio marchisio Leggi i commenti I commenti dei lettori 
