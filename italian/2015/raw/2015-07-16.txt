None Leggi i commenti I commenti dei lettori 
Rivolta al porto di Napoli. Ore 22: arriva il traghetto Caremar diretto a Ischia e Procida, che doveva partire alle 21,55. Sulla banchina circa 200 persone. Fa caldissimo e gli addetti Caremar a sorpresa annunciano:"Dobbiamo fare rifornimento. Se va bene partiremo per mezzanotte ". Ci sono bambini piccoli e anziani in attesa. Un gruppo di turisti, arrivato da Milano con un lungo viaggio in treno che ha fatto due ore di ritardo, si ribella. Parte la rivolta. "Il rifornimento era programmato, dovete aspettare" spiega un addetto. Quando i turisti chiedono perché "non è stato spostato l'orario e comunicato", gli addetti Caremar rispondono: "Funziona così. Dovete aapettare". I turisti allora decidono di chiamare a catena il 1530: "Pronto Capitaneria, qui ci stanno facendo un sopruso". Alla protesta seguono attimi di paura. Dalla cisterna durante il rifornimento esce un fiotto di carburante. Intervengono i vigili del fuoco. I turisti cercano riparo nella stazione marittima. [[ge:rep-locali:rep-napoli:119248605]] Alle 22,20 il rifornimento si blocca. Sul posto oltre ai vigili del fuoco anche la capitaneria di porto. Un forte odore di nafta rende l'aria irrespirabile. I turisti, ma anche alcuni residenti sulle isole ( più rassegnati, però ) chiedono un referente della compagnia con cui parlare. La mancanza di informazioni, il caldo, l'odore di nafta in un porto desolato fanno aumentare la rabbia, dopo una lunga giornata di disagi. "Tutto il giorno è stata unabolgia qui al porto sia a Calata Porta di Massa che al Beverello- racconta l'autista del taxi numero 4207 - ritardi, turisti in attesa, file sotto il sole e nessun servizio. Una città di mare che vuole puntare sul turismo dovrebbe avere più attenzione". Alle 23 la situazione è ancora in stallo. Molti bambini si sono addormentati sulle panche della stazione marittima. "Speriamo di trovare un taxi visto che arriverò a Procida in piena notte ", sospira Molly Cole, 63 anni del Galles, affaticata e sudata. "E' una vergogna " dice Carola, docente universitaria di origini tedesche . A mezzanotte meno venti il traghetto, finalmente, parte. 
None Leggi i commenti I commenti dei lettori 
Presto anche il Piemonte avrà una legge per il turismo naturista. Quello senza vestiti, per intendersi, così diffuso all'estero, soprattutto in Francia e Croazia, e ancora indietro in Italia, dove fino a pochi anni fa, starsene spaparanzato al sole, o su un prato, senza veli poteva costare una denuncia per atti osceni in luogo pubblico. Due sentenze della Corte Costituzionale hanno eliminato il reato, ma in Piemonte, finora, mancava la legge. Ieri è iniziata la discussione in commissione a Palazzo Lascaris della proposta presentata dal consigliere grillino Davide Bono e firmata da Marco Grimaldi. "Garantire la pratica del turismo naturista - sostengono - significa promuovere una forma di sviluppo della salute fisica e mentale, attraverso il contatto diretto con la natura". E anche favorire un tipo di turismo che ha "seguaci" in molti paesi europei. Nella regione ci sono già una decina luoghi frequentati dai nudisti, ad esempio i laghetti di Voltaggio, oppure la spiaggetta sul Po a Carignano, quelle sul Pellice a Vigone e sulla Sesia vicino a Landiona, nel novarese. Con la legge potranno nascerne altri, su luoghi pubblici e privati, a patto che siano "scarsamente visibili" ma segnalati con "cartelli o adeguati strumenti che ne assicurino un'adeguata identificazione". Aree e strutture dovranno poi rispettare l'ambiente, non inquinare e, se possibile, essere recitante con piante del posto. 
Il Piemonte avrà i docenti di cui ha bisogno per far partire l'anno scolastico. Il sottosegretario Davide Faraone, nel corso di un incontro al ministero dell'Istruzione con le organizzazioni sindacali, ha assicurato che saranno accolte le richieste arrivate in queste settimane dalle regioni: «Il Miur ha comunicato che saranno 4400 i posti in più per l'organico di diritto» annuncia Umberto D'Ottavio, deputato Pd e componente della commissione Cultura alla Camera. All'Ufficio scolastico regionale attendono la conferma formale, ma da fonti sindacali arrivano numeri confortanti: la proposta che era stata avanzata dal direttore dell'Usr, Fabrizio Manca, era il ripristino dei 359 posti che sarebbero stati tagliati con la legge di Stabilità e l'aggiunta di altri 262 prof per coprire l'aumento di iscritti alle scuole piemontesi. «Le notizie che arrivano dal tavolo ministeriale confermano che le richieste fatte da Usr e sindacati erano oggettive e ragionevoli. Senza questi posti le lezioni a settembre non sarebbero potute partire» commenta Rodolfo Aschiero, segretario regionale della Flc- Cgil. Anche dagli altri sindacati arrivano valutazioni positive, anche se prudenti: «Finché non lo vedo nero su bianco non ci credo – scherza, ma non troppo Maria Grazia Penna della Cisl Scuola – Se sarà confermato vuol dire che abbiamo saputo fare squadra tra sindacati, istituzioni e parlamentari piemontesi». Dello stesso tenore l'opinione di Diego Meli della Uil: «Se è così la scuola piemontese ha avuto quello che gli spetta». Nonostante le polemiche e le divergenze sulla “Buona Scuola” sindacati e Pd hanno centrato l'obiettivo di recuperare i posti persi. «Spiace che, qualunque cosa venga detta sulla scuola, in questo periodo si senta sempre levare il si però di alcuni» ragiona D'Ottavio che poi spera in ulteriore aumento del personale con “l'organico di potenziamento” «A metà settembre arriveranno 3600 posti ulteriori su base nazionale e una parte andrà alla nostra regione e questa mi sembra la dimostrazione dell'attenzione che diamo al mondo della scuola». Restano ancora un punto di domanda sul personale ausiliario, bidelli e impiegati nei diversi istituti: qui la riduzione è superiore alle 200 unità e mette a rischio l'apertura e il regolare funzionamento di diversi plessi dove il personale è già ridotto al minimo. La prossima settimana i dirigenti scolastici presenteranno il fabbisogno all'Usr, su questo fronte infatti il direttore potrà autorizzare delle deroghe che consentano di rendere più sostenibile la situazione. La prossima settimana intanto partiranno le operazioni per l'immissione in ruolo dei docenti: mercoledì 22 luglio sarà la volta dei vincitori del concorso del 2012, cui spetta quasi metà degli oltre 2000 posti previsti dal Ministero per il Piemonte. 
Vende casa, l'ex Provincia, e vende anche le scuole: non domani, ma a partire dal prossimo anno, l'ente “abolito” e rinato senza quattrini sotto il nome di Città metropolitana, metterà sul mercato gli edifici sede di una mezza dozzina tra le 150 scuole superiori del torinese, tra cui, pare, anche il liceo classico D'Azeglio. Si comincerà nel 2016 con un pacchetto di immobili dal valore di 56 milioni di euro e si proseguirà l'anno dopo con un elenco di proprietà da 52 milioni. I vecchi stabili, molti dei quali cascano letteralmente a pezzi, saranno venduti, e via via sostituiti, a seconda delle necessità, da nuove e moderne scuole. Frattanto, già da quest'anno, per dare il via alla messa all'asta dei gioielli di famiglia, l'ex Provincia venderà la sede storica: Palazzo Dal Pozzo della Cisterna, casa natale della regina di Spagna, Maria Vittoria. L'avviso vendesi sarà pubblicato entro agosto. Pare ci sia già chi ci sta facendo un pensierino. Prezzo: poco meno di 50 milioni di euro. È il pezzo forte della lista di immobili da dismettere che il Consiglio metropolitano ha approvato ieri insieme al bilancio del 2015. Un piano da 110 milioni di euro per ridare respiro alle affannate casse della Città metropolitana che non sa da che parte girarsi per pagare la riasfaltatura dei 3.200 chilometri di strade provinciali, lo sgombero della neve e la manutenzione degli istituti superiori. La novità più ambiziosa introdotta dal sindaco metropolitano Piero Fassino riguarda proprio le scuole: vendere i vecchi edifici ormai ingestibili e, con il ricavato, sostituirli con nuove costruzioni scolastiche dotate di tutti i requisiti della “Buona Scuola” di Renzi. Un programma di sostituzione edilizia che consentirà di risparmiare barcate di soldi per la manutenzione e di razionalizzare le sedi che ormai non servono più. “Al loro posto – spiega Mauro Carena, consigliere metropolitano con la delega al Bilancio – costruiremo edifici scolastici moderni, al passo coi tempi. Non si tratta di fare cassa. Ma di mettere le basi per il futuro”. Quel che appare come il canto del cigno della Provincia, potrebbe diventare la risurrezione dell'araba fenice. Chissà? Nel frattempo, quel che è certo, è la messa in vendita dei gioielli di famiglia per far quadrare i conti, conti che altrimenti non avrebbero retto alle sanzioni per lo sforamento del patto di stabilità. “Abbiamo chiesto al governo – ha detto ieri Fassino – la riduzione della sanzione per lo sforamento del patto di stabilità dal 3 all’1 per cento. Aspettiamo risposte”. Palazzo Cisterna sarà venduto in blocco, con tutti gli arredi e le opere d'arte che vi sono all'interno e che dovranno essere mantenuti al loro posto sotto l'occhio vigile della Soprintendenza. L'edificio, uno dei più ricchi e belli della città, era stato acquistato dalla Provincia direttamente dai Savoia-Aosta nel 1940 per assicurare allo Stato, si legge nei documenti dell'epoca, «il possesso di un palazzo che richiama memorie care al cuore di ogni italiano, e in particolare di ogni piemontese». Ma l'ex Provincia metterà sul mercato altre prestigiose sedi, non quella di corso Inghilterra, anche se un pensiero qualcuno ce l'aveva fatto. E nemmeno la Caserma Bergia di piazza Carlina, prima sede dell'Arma dei carabinieri e attuale quartier generale del comando piemontese, e la Prefettura: la Soprintendenza non ha infatti autorizzato l'alienazione di questi due immobili di grande valore storico e artistico. L'autorizzazione è arrivata invece per il palazzo della Questura (valutato 15,3 milioni). Nell'elenco sono compresi altri immobili, come i terreni edificabili dell'area Ponte Mosca (9 milioni) e padiglioni e terreni della Facoltà di Veterinaria a Grugliasco (23,8 milioni). Argomenti provincia vendita sede 
