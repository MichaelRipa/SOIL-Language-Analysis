LOS ANGELES - Halo 5 a fine ottobre e prima, a metà settembre, Forza Motorsport 6 . Non solo: il prossimo Tomb Raider uscirà inizialmente solo per Xbox One. E poi in prospettiva un nuovo Fable e Gears of War , l'ultimo progetto della Rare intitolato Sea of Thieves e una serie di titoli nuovi che hanno un sapore diverso, iniziando da ReCore di Keiji Inafune, per tentare di risalire la china. Insomma, la Microsoft prova ad alzare la testa dopo un anno difficile dominato completamente dalla PlayStation 4 della Sony . MIcrosoft all'E3, festa XBox con Halo 5 e le altre novità La conferenza della compagnia guidata da Satya Nadella, qui all’E3 , ha puntato sulle esclusive parlando al solito pubblico dei giocatori, i fan della saga fantascientifica di Halo in primis, che avranno il loro gioco con i soliti ingredienti. Ma non solo: si è vista una dimostrazione in diretta della “mixed reality” di HoloLens, gli occhiali che permettono interagire con gli ologrammi, nel caso specifico il mondo di Minecraft che Microsoft ha acquisito nel 2014 per ben due miliardi e mezzo di dollari. Sono stati mostrati anche quattro giochi indipendenti interessanti, in particolare Ashen , Cuphead , Beyond Eyes . Quest’ultimo che racconta di una bambina non vedente che sente il mondo con gli altri sensi e di fatto lo colora dandogli forma nella sua mente. Un colpo al cerchio e una alla botte, si potrebbe dire. In realtà un modo per parlare a tutti mostrando il presente, i giochi per Natale, e quelli per il 2016 con un assaggio di HoloLens che potrebbero rappresentare una vera rivoluzione. E rendendo l’Xbox One compatibile anche con i giochi per Xbox 360. Se poi basterà a dare del filo da torcere alla Sony è difficile dirlo. Ma almeno rispetto alla débâcle dello scorso anno il passo avanti è sensibile. 
La Darsena sarà ripulita dalle scritte fatte dagli antagonisti. Ad assicurarlo è l'assessore ai lavori pubblici Carmela Rozza che all'indomani del rave party organizzato nell'area vicino al mercato dove sono state fatte anche le scritte, ha dichiarato: "Queste scritte che macchiano la nuova Darsena costituiscono un vile attacco alla città realizzato da parte di chi vuole vendicarsi per il ripristino della legalità a Milano. Resta fermo per l'Amministrazione comunale l'impegno per garantire decoro e rispetto delle regole in città". I muri saranno ripuliti da un'impresa incaricata dal Comune. [[ge:rep-locali:rep-milano:116842351]] [[ge:rep-locali:rep-milano:116944210]] Argomenti darsena scritte sui muri milano municipio 3 
Giura che si batterà contro la Tav Torino-Lione, promette che alzerà la voce nel consiglio di amministrazione della Reggia di Venaria perché il Comune non gode abbastanza del richiamo culturale e pubblicitario della dimora sabauda. Roberto Falcone, primo sindaco grillino del Piemonte ha un'aria piuttosto mite e sostiene che 25 anni di arti marziali e la passione per l'aikido lo hanno reso capace di rispettare tutti, avversari compresi. Da 24 ore a questa parte, vive in un sogno che dev'essere anche piuttosto affannoso, col commissario e i dirigenti comunali da incontrare. Ma intanto si prepara a fare sul serio. Sindaco Falcone, dicono che neppure lei e il Movimento 5 Stelle vi aspettaste un risultato così alto... "E' stato una specie di plebiscito. Gli elettori, qui, non ne potevano più, volevano farla finita con un vecchio modo di fare politica e con le facce che lo rappresentavano. Volevano un'amministrazione più credibile e più attenta, ed ora tocca a noi fare in modo che vada proprio così". Voi non avete fatto alcun apparentamento ma avete accettato di discutere sui programmi, o meglio sul vostro programma. Quanto pensa che vi abbiano aiutato le varie dichiarazioni di appoggio di Sel e delle liste civiche? "Che ci abbiano aiutato lo dicono i numeri, anche se più forte di ogni altra cosa era il desiderio di andare contro la politica venariese. Comunque sì, per noi è il programma la cosa che conta. Faremo la giunta pescando le persone che si sono presentate in rete, e se non basterà cercheremo ancora. In venti giorni il governo della città sarà pienamente operativo". Veniamo allora al programma. Come lo avete costruito? "Ascoltando i cittadini. In molti qui a Venaria hanno sofferto la crisi e credono che il Comune possa aiutarli a ritrovate i redditi che hanno perduto. Purtroppo non è così, ma ci siamo comunque impegnati a fare tutto quanto è possibile, come facilitare al massimo l'apertura delle attivitò commerciali e migliorare i servizi come i trasporti". Pensa che gli elettori abbiano più fiducia in voi sul piano nazionale? "Se ce l'hanno fanno bene, perché è anche attraverso le decisioni nazionali che si può cambiare la situazione. Noi intanto cominceremo anche dal Comune a dire un no forte e chiaro alle grandi opere inutili. Un metro di Tav costa 650.000 euro, e non abbiamo nessuna prova che si tratti di un'opera necessaria. Preferiamo non spendere quei soldi, far viaggiare le merci un po' più lentamente e intanto dare ai venariesi  autobus e treni che li portino rapidamente al lavoro". Lei adesso entrerà nell'Osservatorio sull'alta velocità Torino-Lione. Che cosa pensa di dire? "Per me è un po' come scoperchiare una pentola. Sono il primo di M5S a entrarci, voglio capire bene cosa è stato fatto finora, quanti soldi sono stati spesi in inutili consulenze. E, casomai, decidere di andarmene. la nostra posizione sulla Tav è una sola, respingere l'opera, come molte altre in Italia. Non è detto che stare nell'Osservatorio abbia un senso". La Reggia è il principale motivo per cui Venaria è ormai conosciuta in Italia e nel mondo. Che cosa pensa che il Comune dovrebbe fare per facilitare il turismo? "Agli inizi non avevano fatto neppure un posto nel cda per l'amministrazione locale, e mi sembra che questo la dica lunga sul modo di gestire un bene comune. Adesso un posto c'è, e noi intendiamo occuparlo e farci sentire". Che cos'altro farà tra le prime cose? "Mi unirò in tutti i modi possibili alla protesta contro la chiusura di un ospedale, il nostro, su cui gravitano 150.000 persone che arrivano anche da Cirié e dalle valli. Che senso ha fare la Tav e chiudere i luoghi pubblici dove la gente si cura? Noi siamo contro, e lo diremo alla Regione, e non solo". Come farà a conciliare il lavoro e la vita da sindaco? "Ci sto pensando in queste ore. Ma fare il sindaco è la mia priorità". Argomenti interviste politica interviste torino 
C'è Victor, una spia russa, tra gli stretti collaboratori di Mister Borsalino. Ci sono i telefoni criptati: tutti i suoi uomini ne hanno uno per sfuggire alle intercettazioni. Le operazioni di finanza spregiudicata si inseguono a tempo di record tra le borse di tutto il mondo. Una lotta contro il tempo per prosciugare le casseforti del tesoro di Marco Marenco, il recordman della bancarotta che ha sulle spalle un crac da 3 miliardi di euro e vuole lasciare ai creditori soltanto le briciole. Dalle carte dell'inchiesta sul fallimento di Mister Borsalino, spuntano le intercettazioni telefoniche tra alcuni protagonisti. "Victor è il responsabile dell'Ucraina per Marenco - scrive il pm di Alessandria Giancarlo Vona - uno stretto uomo di fiducia che si sarebbe messo a casa". Due collaboratori al telefono, a marzo 2014, organizzano una spedizione per "decidere del nuovo pozzo". "Hai visto in Crimea cosa sta succedendo? - dicono - abbiamo ancora i pozzi..." Risponde l'altro: "Adesso ci sarà un clima da guerra fredda verso i russi come puoi immaginare. E Marenco non ha avuto niente di meglio da fare che mettersi una spia russa come responsabile dell'Ucraina, cioè Victor". I due stanno discutendo di come arginare l'attacco alle azioni di KrEnergy da parte di un azionista di minoranza che sta tentando la scalata e rischia di far perdere al "capo" il 30 per cento che gli serve per governare la società. Kr Energy che opera nel settore dell'energia alternativa ha da poco sottoscritto un accordo per costituire una nuova società ad Abu Dhabi che ha come partner al 51% lo sceicco Khalid Bin Ahmed Al Hamed, per sperimentare impianti per lo sfruttamento dell'energia da moto ondoso e di commercializzare sistemi di produzione dell'acqua mediante estrazione dell'umidità dall'aria. E' solo una del castello delle cento società di Mister Borsalino. E intanto perde di nuovo il suo giudice l’incredibile inchiesta sul fallimento Marco Marenco, l’uomo noto alle cronache per aver portato al fallimento la storica casa di moda di Alessandria, che disegna e produce cappelli di lusso diventati un simbolo del made in Italy, arrestato ad aprile in Svizzera dove era latitante dall’estate di un anno fa. Figlio di artigiani del settore della lattoneria, aveva acquistato la Borsalino, ma solo per sfizio. In realtà il suo business è nel settore dell'energia - dal gas al fotovoltaico - dove ha costruito nell'ombra, in pochi anni, una galassia che ha prodotto un buco da oltre tre miliardi di euro. In attesa dell'estradizione sembra però che continui a operare sui mercati stranieri e dei paradisi fiscali, attraverso misteriosi fondi di investimento, prosciugando le casseforti dell'impero per lasciare i creditori senza neppure un centesimo. Dopo che il fascicolo era stato trasferito da Asti ad Alessandria a giugno del 2014 per incompetenza territoriale, un anno dopo esatto anche il nuovo giudice, Stefano Moltrasio, si è dichiarato incompetente. E ha gettato la spugna di fronte alle pressanti richieste del curatore fallimentare, Enrico Stasi, che chiedeva misure urgenti a tutela delle società di valore di fronte alle «evidenti, continue distrazioni di fondi», che venivano perpetrate dai collaboratori di Marco Marenco, sempre rimasti in sella ai vertici dei consigli di amministrazione. Torna quindi, a due anni e mezzo dalle prime procedure di concordato da cui prese il via l'indagine penale, in seno alla procura di Asti il fascicolo sul crac di Mr Borsalino, una spy story degna di una sceneggiatura hollywoodiana sullo spregiudicato mondo della finanza, condito da vicende di spionaggio e di opachi intrecci tra controllori e controllati. Anche questo doppio passaggio Asti-Alessandria e ritorno, che riapre l'intera partita mentre intanto il patrimonio va dileguandosi, ha un che di singolare: nessuno si sarebbe accorto fino a una settimana fa, tranne l'avvocato di Marenco, Vittorio Nizza che ha presentato istanza, che per una differenza di soli tre giorni tra gli atti per l'ammissione al concordato, la competenza territoriale sarebbe effettivamente del Tribunale di Asti. E quindi del primo giudice, quello che mesi prima era stato destituito. Non ha pace chi sta gestendo questo gigantesco fallimento - Enrico Stasi e l'avvocato Pierluigi Ciaramella - che trova sulla strada sempre nuovi ostacoli, mentre nelle intercettazioni telefoniche - interrotte bruscamente si sospetta per l'adozione di cellulari criptati nell'enturage di Marenco - resta impresso il modus operandi del bancarottiere record. È l'inizio del 2014, Marenco è stato dichiarato fallito in proprio da due settimane e non potrebbe sottrarre i propri beni alla curatela. Al telefono ci sono Gianni Borgini e Antonio Bruno, suo uomo di fiducia e curatore finanziario e ad di Kr Energy, società quotata in borsa e sotto il controllo delle holding di Marenco. Borgini dice: «Lo sai che sta vendendo 50 mila azioni al giorno?». Il riferimento è alle azioni della Kr Energy come si capisce dalla frase che Bruno attribuisce proprio a Marenco: «Mi hanno dato un milione di azioni di Kr per alimentare la mia sopravvivenza, e io vendo». Marenco vende per procurarsi del denaro, e i due sodali commentano il valore notevole delle somme che l'indagato si sta procurando. Borgini: «Che cazzo se ne fa di tutti sti soldi?». Bruno: «Questo si tira su 100 mila euro al giorno». Secondo il pm di Alessandria, Giancarlo Vona, dopo la dichiarazione di fallimento, la Fisi Gmbh (società di diritto tedesco costituita da Marenco) aveva venduto azioni Kr Energy per un totale di 9 milioni di euro. Una cifra considerevole, ma neppure così alta, se si pensa che solo un paio d'anni prima, per sottrarre risorse all'aggressione della Snam in una incerta battaglia legale (che secondo i suoi avvocati è la genesi della sua rovina) aveva «donato» in un sol colpo 40 milioni di euro alla madre, diponendo un bonifico di quell'importo sul suo conto personale. La storia però vuole che fossero proprio le azioni di Kr Energy e di un'altra società quotata in Svizzera, Oti Energy, la garanzia promessa da Mr. Borsalino per essere ammesso al concordato al Trbunale di Asti. Anche in questo caso la strategia si è rivelata chirurgica: un giorno prima della dichiarazione di fallimento, con il gioco delle tre carte, è sparito tutto. Marenco ha intestato le proprie partecipazioni di valore a due società straniere - Fisi Gmbh (tedesca) e Fisi Sa (elevetica), fondendo poi la prima, dall'Isola di Man, con la Helm. Infine, la Consob ha informato il curatore: un fondo delle Isole Vergini, il Whiteridge Investment Found, ha fatto incetta delle azioni Oti, rivelandosi il nuovo schermo giuridico per mettere in salvo gli asset di valore rimasti nel fallimento. Quel che resta è un'inchiesta da ottanta capi d'imputazione che riparte da zero. E una bancarotta gigantesca, seconda in Italia solo al crac della Parmalat. Argomenti borsalino bancarotta fraudolenta marenco asti cappelli alessandria energia 
ROMA . "Mi sembra inevitabile che scattino ad Atene i controlli sui capitali. Questa scadenza era stata così caricata di aspettative che il nulla di fatto avrà ripercussioni pesanti sui già provatissimi greci. Chi ha soldi in banca si presenterà per ritirarli ma verrà respinto, magari con qualche scusa ". Daniel Gros, l'economista tedesco che dirige il Centre for economic policy studies di Bruxelles, è sempre stato favorevole al compromesso ma stavolta è sconfortato. E dice per la prima volta: "E' colpa dei greci". Perché, professore, quest'accusa? "Perché il governo di Atene non si è mai fatto carico delle sue responsabilità. Varoufakis ha annunciato trionfante un surplus nei primi cinque mesi di quest'anno. Ma questo surplus si raggiunge solo non pagando i fornitori, risparmiando su investimenti essenziali, inserendo all'attivo voci straordinarie del tutto teoriche. I conti greci sono oscuri, complicati e poco trasparenti, al punto che i veri numeri non li sanno neanche loro. E c'è il rischio che non abbiano più i soldi per le spese correnti, salari e pensioni. Ma asseriscono con fierezza che non alzeranno l'Iva e le pensioni non le toccheranno (il motivo della rottura con l'Fmi, ndr ). Su quali basi pensano di raggiungere l'accordo? " Adesso cosa succederà? "È scattata l'emergenza, ma come dice Juncker non è tutto finito. Purché da Atene la smettano di fare annunci a vuoto, come quando dissero che avrebbero costretto i Comuni a versare al governo i loro redditi, misura di cui si sono perse le tracce. Un episodio che indica che Syriza non è riuscita a convincere le amministrazioni a collaborare. Però si troverà qualche forma di intesa che gli permetterà di arrivare, diciamo, a fine anno ". E dopo? "I problemi si ripresenteranno tali e quali. Il governo di Syriza non ha varato neanche un provvedimento sulla corruzione, l'evasione fiscale, il marketing dei prodotti: esportano olio d'oliva ma ci mettono il marchio italiano. A parte che quando passerà la direttiva europea sul "Made in" non sarà più possibile, perché non avviano la promozione? Altro esempio: confidano negli utili di noli marittimi effettuati da armatori che non pagano le tasse e che hanno affittato le navi a qualche società dei Caraibi, pensi quanto incassano. Ma gli armatori non si toccano, sono sacri come le vacche in India". E i fondi urgenti per saldare le rate? "I tedeschi non vogliono che il breakdown avvenga sulla Bce, perché intendono preservare la solidità del sistema finanziario e l'immagine dell'istituzione, che non può essere quella di chi fa prestiti a vuoto. Ma che la banca si esponga ancora con un aumento degli emergency liquidity agreement (i finanziamenti della Banca centrale greca agli istituti con il controllo della Bce, ndr ) è da escludere. Non resta che il fondo salvastati, cioè i governi: presterà i 20-30 miliardi necessari per onorare le scadenze a Fmi e Bce nonché rimborsare i bond greci che la stessa Eurotower aveva comprato nel 2010 fra mille polemiche. Perfino Varoufakis, allora un professore in America, si era opposto dicendo che non avrebbero mai potuto restituirli. Per una volta aveva visto giusto". Argomenti interviste esteri daniel gros 
None Leggi i commenti I commenti dei lettori 
