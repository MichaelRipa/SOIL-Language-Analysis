TORINO – “Ai ragazzi non posso che fare i complimenti”. Malgrado la sconfitta, Filippo Inzaghi e’ soddisfatto della prestazione della sua squadra contro la Juventus: “Nonostante i tanti assenti abbiamo giocato bene contro una squadra fortissima. Peccato perche’ con Pazzini abbiamo avuto la palla del 2-2 che poteva cambiare la partita. Per tanto tempo abbiamo giocato alla pari con la Juve, tenendo la linea alta ed andando a pressarli alti. Adesso dobbiamo ripartire da questo atteggiamento e dalla fiducia che deve darci questa partita, sperando pero’ di raccogliere risultati migliori. Nei nostri momenti migliori abbiamo preso prima il 2-1 e poi il 3-1. Rimane comunque la buona prestazione e la buona prova dei nuovi. Poi speriamo di riavere in fretta i nostri infortunati”. [[ge:rep-locali:repubblica:106779949]] SONO CONVINTO DELLE MIE SCELTE – Sulla battuta di Silvio Berlusconi secondo il quale Inzaghi deve ancora maturare, l’allenatore del Milan ha spiegato: “Gli allenatori possono maturare anche dopo 20 anni. Sono convinto delle mie scelte e spero di poter lavorare serenamente come fatto in questo mesi. Spero presto di vedere un Milan all’altezza”. Antonelli? “L’ho voluto io, sono contento che il presidente me l’abbia preso. E’ un giocatore che ha personalita’ e che mi piace. Stasera bene sia lui che Paletta”. Argomenti serie a milan ac filippo inzaghi Leggi i commenti I commenti dei lettori 
BRINDISI - Successo di misura dell'Enel Brindisi sul Banco di Sardegna Sassari (76-74), nell'anticipo della 18esima giornata di Serie A. In classifica gli isolani restano al quarto posto con 24 punti, seguiti a due lunghezze dai pugliesi. Decisivo a favore dei padroni di casa l'ultimo parziale da 23-10: Sassari aveva preso infatti il largo nel terzo quarto (12-26), portandosi al 30' sul 53-64 e poi al 32' sul +13. Ottima la prova del collettivo della squadra di Bucchi, che ha portato ben cinque uomini in doppia cifra: Mays 17, Pullen 16 (suo il canestro della vittoria a 2" dalla sirena), Denmon 14, James 13 e Turner 11. Alla Dinamo non sono serviti i 20 punti di Sanders. Comincia subendo la squadra di casa, con Sanders (7 punti in due minuti) per i sardi che si mette subito in evidenza, primo tra l'altro a raggiungere la doppia cifra. Primi due quarti in equilibrio poi al ritorno in campo dopo l'intervallo lungo cambia tutto: la partita sembra decidersi a metà del terzo quarto, quando Sassari piazza il break che la porta sul 46-56. A otto minuti dalla fine arriva il massimo vantaggio degli ospiti, 53-66. Poi la reazione di Brindisi, con Turner, Pullen e James e poi con Mays che realizza ed entusiasma il pubblico. All'ultimo minuto è 74-74. Pullen a due secondi dalla fine realizza il canestro della vittoria. ENEL BRINDISI-BANCO DI SARDEGNA SASSARI 76-74 (22-25, 41-38, 53-64) Brindisi : Pullen 16, Harper, James 13, Bulleri, Cournooh 1, Calò ne, Denmon 14, Morciano ne, Zerini 2, Turner 11, Mays 17, Eric 2. Allenatore: Bucchi. Sassari : Logan 13, Sosa 4, Formenti, Sanders 20, Devecchi, Lawal 10, Chessa ne, Dyson 12, Sacchetti 8, Mbodj 4, Vanuzzo 3. Allenatore: Sacchetti. Arbitri : Martolini, Paglialunga, Borgioni Note - tiri da 3: Brindisi 9/31; Sassari 9/33. Tiri liberi: Brindisi 11/17; Sassari 13/17; Rimbalzi: Brindisi 44; Sassari 36. Usciti per 5 falli: Mays. Argomenti basket basket serie a Leggi i commenti I commenti dei lettori 
None Leggi i commenti I commenti dei lettori 
SENATORE  Giuseppe Cucca, avvocato di Nuoro. Calderoli aveva detto: "La Kyenge  sembra un orango", e voi del Pd l'avete assolto. Come lo spiega ai suoi  elettori? "Ma non l'abbiamo assolto. Abbiamo solo respinto la  richiesta del senatore Crimi che sosteneva che la frase non rientrasse  nelle prerogative dell'articolo 68, sulla libertà d'espressione del  parlamentare". Lei invece l'ha definita una "critica politica". "Non mi ci riconosco". Dal verbale: "La frase va valutata nell'ambito di un particolare contesto di critica politica". "Questi  verbali sono sintetizzati in una forma troppo sincopata. Concordo con  il collega Moscardelli: la frase è stata estrapolata da un contesto  politico, ovvero un comizio". "Spesso nella satira si paragonano  persone ad animali, senza che tali circostanze diano luogo a fattispecie  criminose". Nemmeno in questa frase si riconosce? "Mi riferivo a un famoso esempio nel quale Sgarbi aveva dato dell'asino a non so chi...". Ma per lei dare dell'orango è come dare del somaro? "No,  non è la stessa cosa. Infatti la frase di Calderoli è gravissima. Tutti  noi l'abbiamo sottolineato, senza esitazioni, pubblicamente. Perfino  lui in audizione ha ammesso di avere detto una porcheria". E allora perché l'avete ritenuta insindacabile? "Per  me integra il reato di diffamazione. Solo che manca la querela di  Cécile Kyenge, e quindi noi eravamo chiamati a valutare la richiesta del  tribunale di procedere nei confronti di Calderoli per istigazione  all'odio razziale, un reato d'ufficio". Insisto: perché quella frase non è razzismo? "In questo caso abbiamo ritenuto che non fosse ravvisabile l'elemento del dolo". Resta il fatto che avete negato l'autorizzazione. Non prova imbarazzo? "Guardi,  tutta la mia storia è quella di un democratico sincero, di  anti-razzista, e ora questa polemica mi amareggia moltissimo. Ma noi  dovevamo solo valutare la richiesta da un punto di vista del diritto". Quindi non lo reputa un errore politico? "Ma lei continua a confondere il piano politico con quello giuridico. La Giunta è un organo giurisdizionale". Ma lei è un senatore del Pd! "Ho sempre agito secondo coscienza, se ci fosse stata la querela avremmo accolto la richiesta dei giudici". L'onorevole Kyenge si sente abbandonata dal suo stesso partito. Non ha ragione? "A Cécile vorrei dire: nessuno di noi ha mai pensato di sminuire la portata dell'offesa". Il Pd annuncia che in aula rovescerà il verdetto. Rifarebbe tutto? "Mi  sono attenuto al rispetto del principio di legalità. Non spetta a me  decidere sull'aula, prendo atto che il partito cambia giudizio". Argomenti interviste politica giuseppe cucca Leggi i commenti I commenti dei lettori 
ROMA - Onorevole Susta, lei adesso rientra nel Pd... "Sì,  perché oggi ci sono condizioni diverse. Quattro o cinque anni fa il Pd  aveva assunto una fisionomia di sinistra, socialista, mentre io e altri  vagheggiavamo il partito riformista del Lingotto. Adesso il ciclone  Renzi ha cambiato tutto e noi ritroviamo nella politica del premier  l'incrocio con l'agenda Monti. E dunque ci convince l'appello di Renzi a  ricostruire una casa riformista". Questo movimento porta verso il Partito della Nazione? "Al  momento non entriamo nel Pd, ma nel gruppo del Senato perché ci sono  ancora molti aspetti da chiarire. Io, per esempio, sono vicepresidente  del Partito democratico europeo e non aderirei mai al Partito socialista  europeo. Ma in effetti il nostro percorso prefigura il Partito della  Nazione, rafforza politicamente questa prospettiva. È un work in  progress che interesserà anche altri soggetti dell'area riformista". Allora voi domenica non andate al congresso... "No, non ci saremo, e auspichiamo che altri arrivino sulle nostre posizioni". Ma non vi lasciate molto bene con gli amici di Scelta civica. Aleggia lo spettro di Scilipoti... "Io  sono stato presidente del gruppo per un anno e mezzo e quindi, caso  mai, la poltrona la perdo. Sul piano personale è una critica che non mi  tocca perché vado a fare il senatore semplice. E non entro nel Pd, e,  dunque se ci fossero le elezioni domani mattina...". Si parla di rimpasto. "Alcuni  la poltrona dentro al governo ce l'avevano prima e continuano ad  averla. Altri come Enrico Zanetti stanno al governo da due anni:  speriamo che continui con Scelta civica e che ce la faccia. Avremmo  sbagliato noi. Ma siamo sicuri di no". La minoranza del Pd non gradisce molto il vostro arrivo. "Ricordo  che quando è nato il Pd io ero segretario regionale della Margherita  del Piemonte. Il nostro arrivo serve a rafforzare la componente  liberaldemocratica e sappiamo che questo crea qualche problema nel Pd". Monti è rimasto solo... "L'Italia  dovrà rendere merito a Monti di avere salvato l'Italia dal baratro. E  senza il 10 per cento di Scelta civica del 2013 il rinnovamento del Pd  non sarebbe avvenuto come è avvenuto ". Argomenti interviste politica gianluca susta Leggi i commenti I commenti dei lettori 
None Leggi i commenti I commenti dei lettori 
TORINO – “Dieci punti di vantaggio sono tanti”. E’ davvero soddisfatto Massimiliano Allegri dopo il bel successo sul Milan . Sa che questa vittoria potrebbe avere un peso decisivo in ottica scudetto: “Sono tre punti importanti. Decisivi ancora no. Dobbiamo mantenere alta la concentrazione e migliorare sul piano del gioco”. DOBBIAMO ESSERE PIU’ LUCIDI IN RIPARTENZA – Il tecnico bianconero analizza così la partita: “Abbiamo complessivamente disputato una buona partita, ma abbiamo concesso troppi calci d’angolo dove abbiamo preso gol o rischiato troppo nel primo tempo. Poi abbiamo giocato con troppa sufficienza soprattutto sulle palle in uscita dalla difesa. Nel secondo tempo abbiamo rischiato anche sull’occasione di Pazzini. Dobbiamo essere piu’ bravi e lucidi quando ripartiamo in campo aperto. Se mi aspettavo un Milan aggressivo? Sì, perché ha ottimi giocatori in attacco e a gennaio ha portato a casa altri buoni giocatori. Per me può ancora andare in Europa”. Allegri è particolarmente soddisfatto per il gol realizzato da Bonucci. “Sì perché quest’anno ne abbiamo fatti troppo pochi con i saltatori che abbiamo e con Pirlo che sa batterli come sa…”. [[ge:rep-locali:repubblica:106779949]] BONUCCI: UN GOL CHE CERCAVAMO DA TANTO – E il difensore conferma: “In settimana abbiamo provato tanto, fortunatamente oggi siamo stati premiati”. Per Leonardo Bonucci è stata una partita piu’ difficile di quello che sembra dire il risultato: “La Juve sa soffrire quando deve soffrire, ma poi quando deve vincere sa come farlo”. E’ stato meglio affrontare Pazzini o Menez? “Oggi e’ stato difficile contro Pazzini, che e’ un giocatore completo, senza nulla togliere a Menez”. MARCHISIO: E NON SIAMO NEL NOSTRO MOMENTO MIGLIORE… – Chiusura con Claudio Marchisio, indiscutibilmente tra i migliori in campo: “Sono stato sfortunato sul gol di Morata e anche su di una conclusione ben parata da Diego Lopez nel primo tempo, ma quello che conta sono i tre punti. E’ stata una partita per niente facile perche’ abbiamo sofferto molto per buona parte della partita, una cosa non da Juve. Poi pero’ una volta segnato il 3-1 abbiamo tenuto in mano la partita. Non siamo nel nostro momento migliore, forse perche’ giochiamo una volta sola la settimana e non siamo abituati”. Lo scudetto e’ sempre piu’ vicino… “E’ giusto limitare l’entusiasmo e rimanere concentrati su ogni partita. Ora ne manca una in meno. Non cambia nulla essere a piu’ dieci. Dobbiamo entrare in campo e vincere”. MORATA: POSSO MIGLIORARE ANCORA TANTO - "Sto lavorando per segnare il maggiore numero di gol. Se continuo a lavorare così potrò migliorare ancora tanto. Io mi sento parte di questa squadra e questo gruppo". Lo ha detto ai microfoni di Sky Sport l'attaccante della Juventus Alvaro Morata. Nel riscaldamento Chiellini le ha fatto un'entrata che poteva costarle la partita: "Si, mi ha fatto un po' male, ma per non farmi prendere parte a questa gara doveva farmi malissimo". Ha visto la defaillance del suo Real, qualche commento? "No, l'ho visto alla tv come voi". Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO – La Juve si rimette a correre. Salta con brillantezza anche l’ostacolo Milan e mette ulteriore pressione alla malconcia Roma volando momentaneamente a +10 in vetta alla classifica. Un successo limpidissimo, arrivato alla solita maniera: partenza sprint (17° gol stagionale nella prima mezz’ora) e poi agevole gestione della gara. Tre punti che assumono ancor più rilievo se si pensa che sono arrivati contro un buon Milan che, per almeno un’ora, ha retto dignitosamente e con buona personalità il campo sfiorando anche il 2-2 prima di alzare definitivamente bandiera bianca. UNA JUVE IN CONDIZIONE – In vista dell’imminente ritorno della Champions, Allegri può davvero sorridere: la squadra è in condizione. Tutti hanno giocato ben al di sopra della sufficienza sfoderando una prova di grande sostanza e concentrazione. E al di là dei marcatori, piace sottolineare l’ottimo lavoro oscuro svolto da Padoin e Marchisio. Il primo non ha affatto rimpiangere un’assenza pur importante come quella di Lichtsteiner, il secondo, utilissimo in fase di copertura, quando si è spinto in avanti ha messo lo zampino sia in occasione del secondo che del terzo gol. Scusate se è poco. [[ge:rep-locali:repubblica:106779949]] MILAN, SOLITI PROBLEMI DIFENSIVI – Il Milan ha poco da rimproverarsi. In questo momento non può davvero reggere il confronto con i rivali. Ha avuto il merito, almeno, di provare a giocarsi le proprie carte con coraggio mostrando un atteggiamento sempre propositivo. Per sua sfortuna ha evidenziato i soliti problemi difensivi. Ha incassato il primo gol sbagliando la tattica del fuorigioco e il secondo sull’ennesima palla inattiva. La classifica langue e lascia poco spazio ai sogni europei. Ora come ora, Inzaghi farà bene a cercare la giusta amalgama per ripartire con il piede giusto nella prossima stagione. INZAGHI CONFERMA IL 4-4-2 – Dovendo rinunciare a Lichtsteiner, squalificato, e a Caceres, infortunato, Allegri ha preferito tornare alla difesa a quattro inserendo a destra Padoin. A centrocampo, invece, ha restituito una maglia ai rientranti Marchisio e Vidal mentre in avanti ha preferito Morata a Llorente quale partner del recuperato Tevez. Sul fronte opposto Inzaghi, costretto a rinunciare all’appiedato Destro, ha riproposto il 4-4-2 mettendo Honda al fianco di Menez in attacco ed Essien e Muntari a centrocampo. In difesa, infine, ha fatto esordire i neo-acquisti Paletta e Antonelli confermando a destra Zaccardo. E’ SUBITO TEVEZ – Il Milan è partito bene, cercando di non far ragionare la Juve con il pressing alto ma proprio l’atteggiamento particolarmente aggressivo è finito per costargli caro: Morata, con un lancio dalla propria metà campo, ha lanciato in contropiede Tevez che, tenuto in gioco da Zaccardo, ha eluso il disperato tentativo di recupero di Paletta e con un preciso sinistro rasoterra ha battuto Diego Lopez in uscita. ANTONELLI RIALZA I ROSSONERI – Il Milan ha sbandato, ha rischiato su un altro paio di affondi dei bianconeri ma appena è riuscito a riprenders ha pareggiato (28’): su un corner dalla destra di Cerci, Antonelli è saltato più in alto di tutto e con un gran colpo di testa ha infilato il pallone nell’angolo alla destra di Buffon. IL MILAN S’ADDORMENTA, BONUCCI LO PUNISCE – I rossoneri si sono rilassati e la Juve li ha cinicamente puniti. Muntari si è addormentato al limite e ha costretto Lopez agli straordinari per mettere in angolo un velenoso sinistro dal limite di Marchisio. E proprio sugli sviluppi del nuovo corner è nato il 2-1, realizzato da Bonucci con un bel tocco volante d’esterno destro su torre di Tevez. [[ge:rep-locali:repubblica:106781043]] PAZZINI ENTRA E SFIORA IL 2-2 – Il Milan è di nuovo piombato nello sconforto e, come se non bastasse, ha perso anche Menez, alle prese con i primi sintomi influenzali. Inzaghi ha gettato nella mischia Pazzini e la voglia dell’ex doriano di mettersi in luce, se non altro, lo ha ricaricato. L’attaccante di scorta rossonero ha tentato di prendersi la squadra sulle spalle in avvio di ripresa ma un suo sinistro da buona posizione ha trovato pronto alla risposta il solito Buffon. MORATA CHIUDE I CONTI – Passato il pericolo la Juve ha ripreso a macinare gioco e al 65’ ha messo la parola fine all’incontro con Morata, lesto a riprendere un sinistro di Marchisio respinto dal palo. In ginocchio, il Milan si è rassegnato e a nulla sono valsi i tentativi di Inzaghi (Bonaventura per Poli e il 4-2-3-1) di rianimarlo. L’unico neo della splendida serata bianconera è l’inutile giallo incassato da Tevez all’89’. Un ammonizione pesante che costringerà l’argentino a saltare la trasferta di Cesena. Ma è impensabile che questa Juve non possa tranquillamente passare al Manuzzi anche senza il suo giocatore principe. JUVENTUS-MILAN 3-1 (2-1) Juventus (4-3-1-2): Buffon 7, Padoin 6.5, Bonucci 7, Chiellini 6.5, Evra 6.5, Marchisio 7 (39′ st Ogbonna sv), Pirlo 7, Pogba 6.5, Vidal 6, Tevez 7.5 (46′ st Llorente sv), Morata 7.5. (30 Storari 34 Rubinho 7 Pepe 11 Coman 15 Barzagli 17 De Ceglie 27 Sturaro 37 Pereyra). All.: Allegri. Milan (4-3-3): Diego Lopez 6.5, Zaccardo 5.5 (33′ st Rami sv), Alex 6, Paletta 6, Antonelli 7, Poli 6 (16′ st Bonaventura 5.5), Essien 5.5, Muntari 5, Cerci 5.5, Honda 6, Menez 5.5 (37′ pt Pazzini 6). (32 Abbiati 66 Gori 8 Suso 14 Albertazzi 19 Bocchetti 21 Van Ginkel 36 Mastalli). All.: Inzaghi. Arbitro : Damato 7. Reti : nel pt 14′ Tevez, 28′ Antonelli 31′ Bonucci; nel st 20′ Morata. Angoli: 6-6. Recupero : 2′ e 3′. Ammoniti : Essien, Padoin eTevez per gioco scorretto. Spettatori : 40.123, incasso 1.894.744 euro. Argomenti milan ac serie a juventus fc Leggi i commenti I commenti dei lettori 
