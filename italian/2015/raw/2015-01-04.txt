None Leggi i commenti I commenti dei lettori 
None Leggi i commenti I commenti dei lettori 

Riverso sulle scale di un condominio di via Poggio Verde. A trovare un 31enne italiano morto davanti al portone di casa intorno alle 18.15 di domenica sera è stata una delle inquiline del palazzone in zona Corviale. La vittima ha il volto tumefatto. Le ferite sarebbero compatibili con una caduta, magari quella che dopo un malore lo ha fatto precipitare sulla scalinata dove è stato trovato senza vita. Altra ipotesi, che aprirebbe uno scenario tutto nuovo, è invece quella di una violenta aggressione. Sul resto del corpo, al termine di un primo esame, non sono comunque state trovate altre ferite. A fare luce sulle cause della morte del 31enne - secondo quanto si apprende da fonti di polizia sarebbe un alcolista, come conferma la bottiglia di vodka trovata a terra accanto al cadavere - sarà allora il medico legale, che dovrà valutare la causa delle ferite sul viso del ragazzo. Nel palazzo abita il fratello del giovane, che ha confermato l'identità della vittima alla polizia. In ogni caso, nelle prossime ore sarà disposta l'autopsia sul corpo del ragazzo. Sul caso sono al lavoro gli agenti del commissariato San Paolo e quelli della scientifica. Argomenti polizia corviale roma municipio xi 
None Leggi i commenti I commenti dei lettori 
L'ultima speranza è che sia una società del Lussemburgo a salvare l'aeroporto di Biella dalla liquidazione coatta. Scongiuri a parte sull'esito delle trattative, sapere che in tempi di casse vuote la Regione ha finanziato con 80mila euro un aeroporto dove atterrano una ventina di aerei privati all'anno (l'ultimo vip avvistato è stato Gerard Depardieu) potrebbe far gridare allo spreco. Alla notizia segue per fortuna il tempestivo chiarimento.. Quando ha promesso l'ultimo salvataggio, Sergio Chiamparino ha lanciato pure l'ultimatum: "Sarà l'ultima volta". Non ci sono alternative dunque: o si vende o si chiude. Che Biella avesse un aeroporto è un'informazione che sfugge anche a molti piemontesi. Esiste, ed è stato inaugurato nel 1968 da Oscar Luigi Scalfaro, allora ministro dei Trasporti. Il sogno di veder partire da Cerrione un volo Biella-Roma (gli industriali del tessile ci tenevano parecchio) è presto naufragato. "Il 10 aprile 1995  si legge sul sito ufficiale  si inaugurò il primo collegamento aereo con Roma. Il volo venne effettuato con un velivolo Jetstream 31" un turbo elica di 18 posti. Purtroppo venne sospeso per costi di gestione". Da anni e anni, praticamente da sempre, il bilancio è in passivo e nel 2014 si chiude con 230mila euro di rosso. "Era 600mila pochi anni fa. Con un grande sforzo siamo riusciti a ridurlo", dice Luigi Squillario, presidente della Fondazione Cassa di Risparmio di Biella, che detiene il 28 per cento delle quote della società Sace, la Società aeroporto di Cerrione, una spa di cui un altro 28 per cento è della Regione Piemonte. "La quota era inferiore fino al 2008  precisa Squillario  Quell'anno Mercedes Bresso ha finanziato il progetto di ampliamento con 500mila euro". Il presidente della Fondazione Cr di Biella, Dc doc che ha guidato Biella da sindaco dall'80 al '90 e dal '92 è ai vertici della Fondazione, è un fan dell'aeroporto BiellaCerrione. Tanto da aver proposto a Chiamparino di traslocare lì l'elisoccorso di Borgosesia: "In quel modo avremmo coperto il disavanzo e salvato l'aeroporto  spiega  Le attività presenti sono quelle di formazione dei piloti dell'aeroclub e dell'aeroporto di Vergiate e le riparazioni e manutenzione delle officine". L'idea dell'elisoccorso non è però piaciuta al presidente della Regione, convinto che il servizio sia assai più utile in Valsesia. Non sono rimasti molti a credere che a Cerrione ci siano ancora carte da giocare. È convinto che sia ora di trovare una soluzione definitiva anche Gilberto Pichetto, biellese doc e leader di Forza Italia in Piemonte. "Penso che sia il caso di risolvere la questione una volta per tutte. Finora si è pensato ai dipendenti, che non sono pochi", dice. L'opinione è bipartisan. Il consigliere Pd Vittorio Barazzotto ha toni tranchant: "Mi pare davvero che siamo al punto di non ritorno". Il vicepresidente e assessore al Bilancio Aldo Reschigna conferma che non ci saranno appelli: "È l'ultimo anno che la Regione ci mette dei soldi. È una certezza". Argomenti biella aeroporto sergio chiamparino gilberto pichetto 
ROMA  . «Se Renzi propone per il Quirinale un nome alto, super partes e  capace di parlare a tutti, allora problemi con il Pd non ce ne sono. Se  invece tenta operazioni transgeniche, beh... non so come va a finire». A  poche settimane dall’elezione del nuovo Presidente della Repubblica,  Pippo Civati si prepara alla sfida. E fissa alcuni paletti: «Prodi o  Rodotà li voto subito. Ma se mi propongono Gianni Letta, allora è un  altro discorso ». Le piace il profilo ipotizzato dal premier? «Le  parole che ha usato Renzi sono le mie, assolutamente. Poi, per carità,  va benissimo fare gli identikit, ma finché non ci sarà un nome non  capiremo nulla. A mio avviso serve un candidato di centrosinistra. Un  profilo in cui il Pd possa riconoscersi, che vada bene a Sel e ai  centristi più progressisti, che faccia riflettere i grillini. Se invece  propongono Gianni Letta, allora è un altro conto...». D’altra parte  lei ultimamente ha votato contro tutto ciò che non le andava bene. Ed è  possibile immaginare che non farebbe diversamente anche in questo caso. «Appunto». Nel  2013 imperversarono i 101 franchi tiratori. Se il candidato del 2015  fosse frutto del patto del Nazareno, si rischierebbe una defezione di  altrettanto grave? «Io mi aspetto che la scelta tenga conto prima di  tutto del Pd. Renzi deve riflettere, visto che per un anno non ha fatto  altro che dividere il Pd in nome del patto del Nazareno o dell’accordo  con Alfano. Quanto ai franchi tiratori, ho letto che sono già nella  lista di Lotti: ma che significa? Se candida Prodi o Rodotà, è ovvio che  li voto. E poi...». Dica. «Bisognerebbe anche fare uno studio  approfondito sul concetto di franchi tiratori. Chi dice apertamente che  non vota un candidato, può essere considerato alla pari di quei 101? Non  credo proprio. In ogni caso suggerisco a Renzi di fare un lasogna voro  intenso per cercare i 101 tra i suoi ministri e sottosegretari. Qualcuno  lo trova sicuro... ». Il premier ha parlato anche di legge  elettorale. E annuncia che i parlamentari gireranno i collegi strada per  strada, comune per comune. «Visto quanto sono ampi, devono cominciare a girarli adesso così entro il 2018 avranno finito... ». L’Italicum proprio non le piace, vero? «Lo  ripeto: è un Porcellum con le ali. I i due terzi del Parlamento saranno  nominati dai partiti. L’Italicum è più vicino al Porcellum che al  Mattarellum». Renzi sostiene invece che metterà fine a ogni inciucio. «Lo sconfigge con l’omeopatia, visto che ha scelto le larghe intese fino al 2018...». Secondo Palazzo Chigi si voterà allo scadere naturale della legislatura. Ci crede? «È  il suo schema da thriller. La suspence è sempre altissima, tutto può  sempre precipitare. Si fissano molte scadenze, quando scadono se ne  fissano di nuove. Risponda invece a qualche domanda. Ad esempio, vuole  costruire un’alternativa alla destra o intende dare vita a un partito  della nazione? E ancora, ritiene chi offre suggerimenti solo un  fastidio, facendolo passare per pazzo furioso? Invece di una letterina  di fine anno, dovrebbe sciogliere questi nodi». Argomenti interviste politica pippo civati Leggi i commenti I commenti dei lettori 
ROMA -  Occhi puntati sulla Riforma della Pubblica amministrazione e sul  ministro Marianna Madia che promette il via libera definitivo alla legge  entro primavera. «Normalizzare la situazione, premiare le eccellenze e  sanzionare chi non fa il proprio dovere: puntiamo su poche regole chiare  per fornire ai cittadini servizi adeguati». Ministro Madia come pensa che finirà la vicenda dei vigili di Roma assenti in massa la notte di Capodanno? «È  capitata una cosa che non doveva succedere e qualcuno dovrà pagarne le  conseguenze. Ci vuole un’analisi in tempi rapidissimi sulle  responsabilità ma una cosa è chiara: se non finirà con qualche sanzione  vuol dire che va cambiata la legge». È vero che il governo vuole passare dalle Asl all’Inps il controllo fiscale sulle assenze per malattia dei dipendenti pubblici? «Sì,  e non è una decisione presa sull’onda emotiva di queste ore. Al Senato,  dove la riforma della Pa è sospesa in attesa dell’approvazione  dell’Italicum, c’è già un emendamento del governo che prevede che i  controlli anche per i dipendenti pubblici siano fatti dall’Inps, il che  comporterebbe risparmi ed efficienze visto che l’Istituto nazionale di  previdenza ha un sistema digitalizzato che funziona molto bene. Avevamo  pensato di inserire la norma già nella legge di Stabilità ma poi abbiamo  rinunciato per non arrivare al solito provvedimento monstrum. In ogni  caso le visite fiscali devono essere uguali per tutti. Ne abbiamo già  discusso con i medici e anche se la riforme della pubblica  amministrazione per ora è ferma non stiamo perdendo tempo. E stiamo già  lavorando ai diversi decreti attuativi che la riforma prevede». Perché il jobs act non è applicabile anche agli statali? «Ho  trovato superficiali le critiche di queste ore, anche quelle fatte da  Pietro Ichino, che infatti adesso, proprio sul caso di Roma, dice che si  può licenziare. La principale novità del jobs act è che il  licenziamento economico non prevede più il reintegro da parte del  giudice ma un risarcimento economico del lavoratore. Cosa è il  licenziamento economico nella pubblica amministrazione? In un piccolo  comune o a Bari? Chi stabilisce un licenziamento per motivi economici?  Il jobs act è stato pensato per il lavoro privato. Il che non vuol dire  che non andranno studiati e applicati criteri simili anche nella Pa. Il  nostro intento non è punitivo, vogliamo invece ri- costruire un senso di  comunità che si è un po’ perduto negli ultimi anni». Che fine faranno i 39mila dipendenti ora che le Province sono state abolite? «La  riforma Delrio ha lasciato alle Province due sole funzioni per le quali  bastano 19mila dipendenti. Gli altri 20mila saranno riassorbiti, ma  senza furbizie. Qualcuno ha pensato che anche se non si votava più per  le Province alla fin fine non sarebbe cambiato nulla. Per questo Renzi  ha tagliato un miliardo di euro, per costringere enti come le Regioni  alle quali sono tornate alcune funzioni, a riassorbire i lavoratori. La  situazione sarà sanata con una mobilità intelligente che tenga conto  delle professionalità e che ovviamente non prevede che da Bergamo  qualcuno sia trasferito a Trapani». Madia lei è stata eletta a  Roma con le primarie. E ha denunciato la situazione locale del Pd. Si  immaginava un fenomeno come quello di Mafia Capitale? «Non avevo idea  che ci fosse un profilo penale. Certo a Roma c’erano filiere personali  che non rispondevano neanche più ai leader di riferimento. Io credo che  quanto è accaduto a Roma debba riaprire anche una riflessione sulle  primarie, e lo dice una che si è candidata e ha vinto le primarie. Io  sono per i collegi che obbligano a una regia nazionale del partito. Ma  l’Italicum è un buon compromesso». Ministro il suo nome circola come futuro sindaco di Roma. «Cinque  anni di Alemanno e la crisi hanno lasciato il segno. Ora c’è Marino, va  sostenuto nell’opera di pulizia e rinnovamento: se fallirà, Roma non  avrà un sindaco Pd». Argomenti interviste politica marianna madia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
