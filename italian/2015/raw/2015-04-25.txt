MILANO – Dopo quattro anni l’Inter torna a battere la Roma e riaccende la speranza di acciuffare in extremis il treno che porta in Europa League. Una sconfitta pesante per la squadra di Garcia che, invece, perde dopo 6 mesi in campionato e offre su un piatto d’argento alla Lazio l’occasione di staccarsi nella corsa al 2° posto ed al Napoli di insidiarne addiruttura il terzo. ICARDI RIACCENDE LE SPERANZE - L’eroe della serata è Mauro Icardi. La sua prodezza a 2’ dalla fine regala a Mancini e ai tifosi nerazzurri la gioia di poter dare ancora un senso al finale di stagione. Il 6° posto non è ancora a portata di mano ma visto che la Fiorentina dovrà, gioco forza, perdere ulteriori energie preziose nella doppia semifinale di Europa League, sognare è più che legittimo. L’Inter ha creduto più degli avversari nella vittoria e alla fine è stata giustamente premiata. ROMA, MANCA LA FORZA DI VINCERE – La Roma, al contrario, si lecca le ferite. Dopo la brutta prova con l’Atalanta è riuscita, in pratica, a fare ancora peggio. Stavolta non è bastata neppure la reazione d’orgoglio, che tante volte quest’anno l’ha salvata, ad evitarle il ko. Il problema dei giallorossi resta sempre lo stesso. Dopo aver raggiunto il pari non trovano più le energie necessarie per vincere. E, inevitabilmente, stavolta hanno finito per cadere. GARCIA LANCIA IBARBO, MANCINI SCEGLIE BROZOVIC - Privo di Astori, squalificato, e perso in extremis Ljajic per un risentimento al flessore, Garcia si è consolato con i contemporanei rientri di Manolas, Pjanic, De Rossi e Gervinho. Poi, rispetto alla gara con l’Atalanta, ha preferito Florenzi a Torosidis come terzino destro e ha dato una chance dal 1’ in attacco ad Ibarbo. Sul fronte opposto Mancini ha apportato due cambi nella formazione che ha pareggiato nel derby con il Milan: ha rimpiazzato l’appiedato Medel in mediana con Brozovic e ha riproposto il ristabilito Guarin al posto di Kovacic. Infine ha affidato il compito di fare da schermo davanti alla difesa al giovane Gnoukouri. HERNANES, 5° GOL ALLA ROMA – La Roma è partita bene, scaldando le mani a Handanovic con un destro da fuori di De Rossi, ma al primo tiro in porta (15’) ha subìto gol: Hernanes si è liberato al limite di Holebas e con un gran sinistro in diagonale da fermo ha segnato il 5° gol in carriera ai giallorossi. [[ge:rep-locali:repubblica:112852011]] PALO DI IBARBO – La Roma ha reagito rabbiosamente ma il palo le ha negato l’immediato pareggio: su una corta respinta di Ranocchia Ibarbo in corsa ha impattato bene il pallone di sinistro ma ha centrato in pieno il legno alla destra di Handanovic, rimasto immobile. E’ stato l’unico pericolo che ha corso l’Inter nel primo tempo. Anche perché la squadra di Garcia ha finito per avvilupparsi nella sua solita sterile ragnatela. La formazione nerazzurra ha provato ad approfittarne di rimessa per ma è mancata proprio in fase di ultimo passaggio. L’unica buona occasione l’ha creata in avvio di ripresa lanciando Icardi nello spazio ma l’argentino, da posizione defilata, non ha trovato lo specchio della porta. PJANIC SI SVEGLIA, NAINGGOLAN FA 1-1 – La Roma, col passare dei minuti, ha preso coraggio e grazie alla crescita di Pjanic ha preso il comando delle operazioni. Il bosniaco ha prima smarcato Florenzi, che dagli 11 mt ha sciupato tutto calciando alto, e poi (63′) ha fornito a Nainggolan l’assist al bacio per l’1-1, realizzato dal belga con una bella rasoiata di destro. La Roma ha insistito ma dopo aver impegnato ancora Handanovic con una punizione dal limite si è spenta. PODOLSKI INVENTA, ICARDI FINALIZZA – Mancini lo ha capito e, nel finale, ha tentato il tutto per tutto vista l’inutilità del pareggio. Decisivi gli innesti di Shaqiri e Podolski che hanno consentito all’attacco nerazzurro di avere maggiori frecce a disposizione per disorientare la difesa giallorossa. Icardi ha avuto più spazio e, dopo aver fatto le prove generali all’85’ (destro alto di poco), ha colpito (88’): su lancio smarcante di Podolski ha anticipato Manolas e con un bel destro in girata ha bucato De Sanctis. E così per la Roma la paura di veder sfumare la Champions si fa sempre concreta. INTER-ROMA 2-1 (1-0) Inter (4-3-1-2): Handanovic 6; D’Ambrosio 6, Ranocchia 6.5, Vidic 7, Juan Jesus 6; Guarin 6.5 (34′ st Shaqiri sv), Gnoukouri 6.5 (41′ st Podolski 6.5), Brozovic 6.5 (27′ st Kovacic 6); Hernanes 7; Palacio 7, Icardi 7. (30 Carrizo, 6 Andreolli, 26 Felipe, 21 Santon, 55 Nagatomo, 21 Santon, 20 Obi, 17 Kuzmanovic, 28 Puscas). Allenatore: Mancini. Roma (4-3-3): De Sanctis 5.5; Florenzi 6, Manolas 6, Yanga-Mbiwa 6.5, Holebas 5.5; Pjanic 6.5 (33′ st Iturbe sv), De Rossi 6 (44′ st Doumbia s.v.), Nainggolan 7; Ibarbo 6.5, Totti 5.5 (7′ st Keita 5.5), Gervinho 5.5 (28 Skoruopski, 3 Cole, 8 Ljajic, 32 Paredes, 33 Spolli, 35 Torosidis, 42 Balzaretti, 48 Ucan, 53 Verde, 88 Doumbia). Allenatore: Garcia. Arbitro: Orsato 6. Reti: 15′ pt Hernanes, 18′ st Nainggolan, 43′ st Icardi. Recupero: 1′ e 4′. Angoli: 4 a 3 per la Roma. Ammoniti: 20′ pt Palacio, 21′ pt Yanga-Mbiwa, 9′ st Brozovic, 21′ st Juan Jesus, 29′ st Ranocchia, 32′ st Gnoukouri, 41′ st De Rossi, 48′ st Nainggolan, 49′ Handanovic per gioco non regolamentare. Espulsi: 34′ pt Romeo team manager Inter. Spettatori: 37.695 Argomenti inter as roma serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO – “Era più giusto un pari”. A Rudi Garcia brucia la sconfitta incassata nel finale a San Siro . “L’1-1 sarebbe stato il risultato piu’ logico, ma a questi livelli si sa che una partita si puo’ decidere su episodi a favore o contro” dice. “Abbiamo colpito il palo in un tempo, il primo, in cui mancata la percussione, mentre nel secondo tempo abbiamo giocato da Roma, abbiamo pareggiato e spinto, e alla fine abbiamo preso il gol che ci ha portato alla sconfitta. Ma sullo spirito e sul gioco non c’e’ nulla da dire, non abbiamo tempo di lamentarci, dobbiamo pensare a mercoledi'”. NULLA E’ PERDUTO, FUORI IL CORAGGIO – La Roma a questo punto rischia di perdere anche il terzo posto. Garcia prova a tenere alto il morale. “La partita e’ stata buona e i ragazzi devono alzare la testa. Dobbiamo giocare con voglia e coraggio, perche’ l’Inter ha dei giocatori forti e si possono capire i due gol. Nulla e’ perso, anche se le giornate vanno avanti e non ne rimangono troppe. Ora non ci rimane che vincere mercoledi’ con il Sassuolo”. [[ge:rep-locali:repubblica:112852011]] TROPPI PALLONI PERSI IN DIFESA – Secondo Garcia “abbiamo fatto in difesa alcune scelte sbagliate, specie sul secondo gol preso, ma la partita e’ stata di buona qualita’, nulla a che vedere con quella di domenica scorsa con l’Atalanta”. Gli attaccanti continuano a fare una gran fatica: “Non devono perdere fiducia – avverte l’allenatore francese -. Stasera il problema e’ stata piu’ l’impostazione da dietro, dal portiere alla difesa abbiamo perso troppi palloni, davanti invece abbiamo fatto una buona gara, Ibarbo per primo, che ha avuto un po’ di sfortuna sul palo, e anche Florenzi ha avuto una buona occasione. Dovevamo essere piu’ efficaci sotto porta, potevamo anche fare il secondo gol e vincere la partita”. SABATINI: NON SCARICHIAMO LE COLPE AGLI ATTACCANTI – Anche Walter Sabatini prova a sostenere i giocatori. “Ci dobbiamo resettare e abituarci a un’altra situazione e a un’altra classifica. Ci predisporremo per questo nuovo tipo di realta’. Siamo stati primi o secondi per 70 partite, ora scivoliamo giu’ ma stasera ho visto segnali incoraggianti”. Non va messa, secondo il dirigente della Roma, la croce addosso agli attaccanti: “E’ un problema di tutta la squadra, non scarichiamo le responsabilita’ sugli attaccanti, e’ ingeneroso e non e’ il caso. E’ la squadra che deve ricominciare a vincere e lo fara’ – assicura Sabatini -. Da dove ripartire? Da Sassuolo mercoledi’, la’ dovremo ribadire la partita di stasera magari con piu’ fortuna. I processi li abbiamo gia’ fatti, gli errori commessi li sappiamo, il calcio e’ il nostro lavoro e ora pensiamo alle prossime avversarie”. IL CONTRATTO DI TOTTI? DECIDERA’ LUI – Chiusura dedicata al rinnovo del contratto di Francesco Totti, in scadenza nel 2016: “La nostra posizione e’ chiarissima – conclude Sabatini -. Ha ancora un anno di contratto, nessuno ha negato la possibilita’ di allungarlo, ma aspettiamo un’altra estate, un’altra preparazione, aspettiamo notizie da lui e solo lui potra’ indicarci quale sara’ il suo futuro”. Argomenti as roma serie a rudi garcia Leggi i commenti I commenti dei lettori 
KATHMANDU - Una forte scossa di terremoto di magnitudo 7.9 ha colpito il Nepal. Il terremoto, con epicentro a metà strada tra Kathmandu e la città di Pokhara, il più forte nel Paese negli ultimi 81 anni, ha causato molte vittime e gravissimi danni a edifici nella capitale, dove sono crollati alcuni palazzi. Ma nel Paese le vittime sono più di 1500, riferisce Times of India . ll governo nepalese ha dichiarato lo stato di emergenza nelle aree colpite e lanciato un appello alla comunità internazionale affinché fornisca gli aiuti umanitari necessari per fare fronte alla situazione. Il sisma è stato avvertito fino a New Delhi, anche in India si registrano dei morti (più di 40), così come in Bangladesh (4 vittime). "Si temono centinaia di morti", dicono fonti diplomatiche. "Stiamo cercando più informazioni e lavorando per raggiungere le persone colpite, sia in India che in Nepal", ha scritto su Twitter il premier indiano Narenda Modi. Il primo ministro indiano ha inoltre convocato una riunione d'emergenza di alto livello di ministri e alti funzionari. "In questo momento abbiamo bisogno soprattutto di ospedali da campo e unità mobili per curare i feriti", ha lanciato l'allarme Deep Kumar Upadhyay, ambasciatore del Nepal a New Delhi. Ci sono anche 16 morti e diversi feriti cinesi. La notizia è stata confermata dalla tv di Stato cinese, Cctv . [[ge:rep-locali:repubblica:112794109]] Devastata la torre Dharahara. La torre Dharahara, uno dei monumenti più importanti di Kathmandu, patrimonio Unesco, è crollata. I soccorritori hanno estratto 250 cadaveri. La torre, conosciuta anche come Bhimsen Tower, era di nove piani ed era alta quasi 62 metri. [[ge:rep-locali:repubblica:112798520]] Non risultano per ora vittime italiane. Alla Farnesina "sono in corso le verifiche che, per ragioni tecniche, necessitano di tempo. Al momento comunque non è emerso il coinvolgimento degli italiani", riferiscono fonti del ministero degli Esteri. Riaperto l'aeroporto. L'aeroporto internazionale Tribhuvan di Kathmandu è rimasto danneggiato ed è stato chiuso per alcune ore. Poi è stato riaperto. Le autorità invitano la popolazione a non usare le linee telefoniche, per non intasarle. [[ge:rep-locali:repubblica:112813188]] [[ge:rep-locali:repubblica:112803579]] Valanga sull'Everest . Il terremoto in Nepal ha provocato anche valanghe sull'Everest che hanno colpito i campi base 1 e 2. Secondo quanto emerge da messaggi su Twitter provenienti dal campo base e raccolti dalla tv indiana Cnn-Ibn, diciotto alpinisti stranieri sarebbero morti nella zona. "È un disastro enorme. Ho aiutato nella ricerca e nel soccorso delle vittime in una vasta area disastrata. Ci sono molti morti, molti altri gravemente feriti. Altri moriranno se un elicottero non arriverà il prima possibile", ha scritto un alpinista romeno, Alex Gavan, che si trova al campo base dell'Everest. [[ge:rep-locali:repubblica:112831867]] In questi giorni sul luogo ci sono molti scalatori e sherpa nepalesi. Molti i dispersi, riferiscono i media indiani e testimoni sul posto, che parlando di gravi danni. "Tanti alpinisti sono stati sorpresi dal sisma e dalle valanghe mentre erano impegnati in una scalata", ha riferito l'alpinista romeno. Fra le vittime, confermata in serata la morte di un alto dirigente di Google, Dan Fredinburg. Si occupava di privacy. Secondo Javier Camacho Gimenez, un alpinista e fotografo spagnolo che insieme a un connazionale, Ricardo Fernandez, si trovava al campo base per tentare di salire in cima al Lhotse senza aiuto di ossigeno né sherpa nepalesi, vari alpinisti sono morti e un numero importante di persone è rimasto ferito. Il terremoto li ha sorpresi al campo base e ha provocato una valanga dal piccolo Pumori che ha sepolto alcuni accampamenti, in cui c'erano soprattutto cinesi e giapponesi. [[ge:rep-locali:repubblica:112825076]] Sui social media sono rimbalzate notizie della caduta di sassi, ghiaccio e nuove valanghe mentre nella zona continua a nevicare. L'italiana Annalisa Fioretti, al campo base Everest per la salita al Lhotse insieme al collega Mario Vielmo, ha riferito che gli italiani della spedizione stanno tutti bene. È in salvo il noto alpinista tirolese non vedente, Andy Holzer, che in questi giorni sta preparando la scalata dell'Everest. "Andy e la sua squadra stanno bene. Attualmente si trovano al campo base avanzato e hanno sentito tremare la terra", racconta la moglie dello scalatore, Sabine Holzer. Aprile è uno dei mesi in cui partono piu' spedizioni sull'Everest. Proprio l'anno scorso di questi tempi una valanga aveva travolto e ucciso 14 guide nepalesi .  A Kathmandu dovevano arrivare anche Giampaolo Corona, guida alpina trentina e Francois Cazzanelli, guida alpina valdostana del Centro Sportivo Esercito, partiti proprio ieri dall'Italia alla volta del Kimshung, una montagna di 6.700 metri mai salita prima. Corona ha tranquillizzato: "Stiamo bene. Fermi all'aeroporto di Mascate in Oman in attesa di ulteriori informazioni". Stanno bene tecnici del laboratorio Piramide . "Stanno tutti bene i tecnici nepalesi al lavoro attualmente nel laboratorio Piramide". A confermarlo è Pietro Coeretta, portavoce e responsabile media di EvK2Cnr in costante contatto, dal momento del sisma, con il centro a 5050 metri sul versante nepalese dell'Everest. I tecnici nepalesi che lavorano nel lavoratorio, aggiunge, "sono esperti che operano spesso fianco a fianco con scienziati italiani".  Il Laboratorio-Osservatorio Piramide è gestito dall'Associazione EvK2Cnr guidata da Agostino Da Polenza ed opera in conformità con le strategie e gli impegni del Consiglio Nazionale delle Ricerche italiano. Il laboratorio Piramide è diventato un gioiello universalmente riconosciuto e apprezzato per la ricerca e lo studio in alta quota, una presenza costante nelle aree montuose dell'Hindu Kush-Karakorum-Himalaya, in Nepal, Pakistan, Tibet, India e Bhutan.  Nel laboratorio Piramide si svolgono ricerche sulle scienze della terra, ambientali, della medicina e fisiologia, delle scienze antropologiche, delle tecnologie ecoefficienti e dei sistemi di gestione ambientale. Oxfam: "Mancano acqua ed elettricità". "La comunicazione è attualmente difficile, le linee telefoniche non funzionano e la mancanza di elettricità non ci consente di ricaricare i cellulari", è' la drammatica testimonianza di Cecilia Keizer, direttore di Oxfam in Nepal, a poche ore dal devastante sisma che ha colpito il paese. "Non c'è acqua. Il numero delle vittime continua ad aumentare, molte vecchie case sono crollate ma il sisma non ha risparmiato edifici più moderni", ha raccontato. Oxfam si è attivata per aiutare la popolazione con la distribuzione di acqua e cibo. Inoltre si possono fare delle donazione online sul sito http://www.oxfamitalia.org/emergenza-nepal . Google lancia servizio 'Person finder' per trovare dispersi .Google ha lanciato il suo servizio Person Finder per aiutare a rintracciare le persone disperse. Gli utenti possono andare sul sito del servizio e condividere o cercare informazioni su persone che risultano disperse, creando una sorta di database con i nomi. Avvertito a distanza . Il terremoto è stato avvertito anche in Tibet nelle città di Lhasa e Shigatse. I morti sono 11. Diverse abitazioni sono crollate nel distretto di Kyirong e le comunicazioni lungo il confine tra Cina e Nepal risultano interrotte. [[ge:rep-locali:repubblica:112800755]] Il cordoglio del Papa . Papa Francesco, informato del devastante terremoto che ha colpito oggi il Nepal,con centinaia di vittime, "sta seguendo in preghiera e con grande preoccupazione l'evolversi della situazione, partecipando al dolore di quanti sono stati colpiti", riferisce la Radio Vaticana . [[ge:rep-locali:repubblica:112794204]] [[ge:rep-locali:repubblica:112794715]] Solidarietà internazionale . La Francia è pronta a fornire assistenza nei soccorsi in Nepal ha garantito il presidente francese, François Hollande, in una nota diffusa dall'Eliseo. Hollande ha espresso solidarietà con le persone colpite e con il governo del Nepal. Anche l'Italia esprime solidarietà al Nepal: il premier Matteo Renzi ha espresso cordoglio e solidarietà alle popolazioni colpite dal sisma e al governo del Nepal. Il ministro degli Esteri, Paolo Gentiloni, ha immediatamente disposto un aiuto di emergenza per un ammontare di 300.000 euro su fondi della Cooperazione. I precedenti. Il Nepal e l'India erano già stati teatro di un devastante terremoto il 15 gennaio del 1934, quando un sisma di magnitudo 8 devastò le città di Kathmandu, Munger e Muzaffarpur, con più di 11.000 morti, e lo Stato indiano del Bihar, dove persero la vita in oltre 7.000. 
E' chiaro che la partita contava soprattutto per la Roma, nella corsa decisiva alla Champions League. Ma, al di là del risultato, è stata l'Inter a trarre le migliori indicazioni dalla sfida di San Siro. Non solo perché ha scavalcato il Milan, battuto a Udine e mandato urgentemente in ritiro, ma anche perché sono arrivate alcune risposte fondamentali per il futuro. Ecco, l'Inter di oggi è una squadra con un difficile e sofferto passato - che ha portato anche la traumatico esonero di Mazzarri - con un presente ancora incerto e zoppicante, ma con un futuro che sembra scritto sulle potenzialità di alcuni giovani di altissimo livello. L'Inter di oggi è ancora l'Inter di Handanovic e di Hernanes, che ha segnato un bellissimo gol. Ma l'Inter di domani, l'Inter che Mancini ha in testa per il futuro, è soprattutto l'Inter di un implacabile Icardi, che può sbagliare un gol ma è sempre lì. Può sbagliare un gol, ma ha il carattere per crederci e riprovarci, finendo per timbrare la partita a pochi istanti dalla fine. Un cannoniere, considerando anche la giovanissima età, come ce ne sono pochissimi in giro. Non solo in Italia, ma anche in Europa. Uno che l'Inter deve tenersi stretto, per costruire la squadra del futuro. Ma l'Inter non ha solo Icardi. C'è ad esempio un  altro giocatore, un potenziale campione, come Kovacic, a cui bastano anche venti minuti per poter cambiare passo e indirizzo a una partita. Uno che ha qualità, spregiudicatezza, gambe, per poter essere protagonista, anzi grandissimo protagonista. Insomma, la partita con la Roma non ha confermato soltanto all'Inter che si può ancora tentare la rincorsa all'Europa League, ma ha detto anche e soprattutto che ci sono le basi per ripartire di slancio. Giocatori come Icardi e Kovacic, anche da questo punto di vista, rappresentano un patrimonio preziosissimo. 
ROMA - Marc Marquez è stato operato questo pomeriggio per il trattamento delle fratture al mignolo della mano sinistra, subite mentre nel suo paese faceva cross su una pista sterrata. La sua partecipazione al prossimo Gran Premio di Spagna comunque non è stata esclusa. Il campione in carica della MotoGP è stato operato con successo sabato pomeriggio dal dottor Xavier Mir, capo dell'unità per la mano e presso l'Ospedale Universitario Quiron Dexeus a Barcellona. Mir ha raccontato dopo l'intervento che Marquez "era stato assistito al pronto soccorso dell'Ospedale Universitario Quiron Dexeus dopo aver subito un incidente in allenamento questa mattina. Il paziente presentava una deformità al mignolo della mano sinistra e un successiva esame radigrafico ha mostrato una frattura della falange prossimale, con cilindrata. Pertanto, abbiamo deciso di trattare le lesioni - come si sarebbe fatto nel caso di qualsiasi altro paziente - fissando una placca di titanio per il suo dito. Questo ci permetterà di avviare il recupero funzionale dopo 24 ore e gli darà la possibilità di correre a Jerez" Leggi i commenti I commenti dei lettori 
None Leggi i commenti I commenti dei lettori 
MILANO – “E’ una vittoria importante”. Roberto Mancini si riaccende. Il successo sulla Roma riapre nuovi scenari all’Inter. L’Europa League torna ad essere a portata di mano: “Questa settimana sarà decisiva”, sottolinea il tecnico nerazzurro. “Siamo lontani i 4 punti persi con Parma e Cesena per cui i rimpianti ci sono. Ma l’importante è essere ancora vivi”. I SOSTITUTI HANNO FATTO LA DIFFERENZA – Mancini è soddisfatto della prova della squadra: “Non era semplice giocare bene contro una delle squadre piu’ forti del campionato che è venuta a San Siro con una formazione molto offensiva. Noi ci siamo riusciti anche se dopo il pareggio un po’ abbiamo sofferto. Ma mi è piaciuta la reazione nel finale”. Decisivo l’ingresso di Shaqiri, Podolski e Kovacic: “Hanno rimesso sul binario giusto la partita, hanno fatto benissimo, hanno ridato verve alla squadra che stava soffrendo. Oggi Mateo e’ stato straordinario, anche se ha giocato 20′, e questo e’ l’atteggiamento giusto: se continuera’ cosi’ per lui non esiste un ruolo, puo’ giocare ovunque”. ICARDI PUO’ DIVENTARE UN GRANDISSIMO – Quanto a Icardi, ancora una volta decisivo, Mancini sottolinea che “puo’ diventare un grandissimo centravanti, le occasioni le ha, a volte le sbaglia, a volte le fa, ma non si abbatte mai ed e’ una grande qualita’, gli scivola tutto addosso. E’ giovane e quindi deve migliorare, ma ha delle grandi qualita’. Ma sono cresciuti tutti, anche Ranocchia e Vidic, Jesus a sinistra, D’Ambrosio. Perdessimo meno palle in uscita sarebbe meglio…”, conclude. [[ge:rep-locali:repubblica:112852011]] ICARDI: VOGLIO RISPETTARE IL CONTRATTO – Mauro Icardi dal canto suo si gode la serata da protagonista: “Ho segnato un gol molto importante. Dovevamo giocare cosi’ un po’ prima, ora abbiamo capito cosa il mister ci chiede. Abbiamo lottato, come abbiamo fatto nel derby dove pero’ non abbiamo vinto. Europa? La vogliamo tutti nello spogliatoio, abbiamo squadre difficili da affrontare e dobbiamo lottare”. Il bomber argentino, al 17° sigillo personale in campionato, si vede ancora a lungo nerazzurro: “Sicuramente la societa’ fara’ del suo meglio per portare dei giocatori che ci facciano fare il salto di qualita’, una grandissima squadra per lottare per i prossimi anni. Con me in attacco? Sicuramente, ho tre anni di contratto e voglio rispettarli”. Per il tanto agognato rinnovo c’e’ pero’ da attendere. “Vediamo, non sappiamo niente, chiedete ad Ausilio, alla dirigenza, alla presidenza, io sono contento qui e voglio restare”, ha concluso. Leggi i commenti I commenti dei lettori 
