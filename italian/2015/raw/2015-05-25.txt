None Leggi i commenti I commenti dei lettori 
ROMA – E’ il lato del tabellone playoff senza dubbio più avvincente, quello che vede impegnate Cantù, Venezia, Brindisi e Reggio Emilia. I due quarti di finale odierni del campionato di basket regalano l’avvincente epilogo di due “belle”: si va a Gara 5 in entrambe le serie. Cantù liquida senza troppi problemi Venezia davanti al pubblico amico (81-64), mentre Reggio Emilia riesce a sventare il match point che Brindisi poteva giocarsi in casa, in un PalaPentassuglia che ha provato a trascinare i ragazzi di coach Bucchi. Non è bastato: 62-73 il risultato finale. ENEL BRINDISI- GRISSIN BON REGGIO EMILIA 62-73 – Reggio, con le spalle al muro, indovina l’approccio al match e scappa subito sul 4-10. Bucchi resiste alla tentazione di chiamare timeout ma è costretto a fermare l’emorragia poco più tardi, con gli ospiti che toccano il massimo vantaggio sul +10. E’ Turner a tenere Brindisi aggrappata alla sfida nel momento più difficile. I pugliesi riescono a rosicchiare punti col passare dei minuti e all’intervallo lungo sono a -1 (32-33). I ragazzi di Bucchi mettono addirittura la testa avanti ma Reggio riesce a scavare il solco decisivo nel terzo quarto, con Kaukenas, Cervi e Polonara che riportano il vantaggio in doppia cifra. Reggio in controllo anche in avvio di ultimo quarto fino al canestro del +13 e all’infortunio di Della Valle. Brindisi rientra fino al momentaneo -7 ma è Polonara, con una tripla e un rimbalzo d’attacco trasformato in due punti, a chiudere i conti e mandare tutti a Gara 5. ACQUA VITASNELLA CANTU'-UMANA VENEZIA 81-64 – L’Acqua Vitasnella Cantù si garantisce la possibilità di giocarsi la bella con una splendida prestazione difensiva, tenendo Venezia a soli 64 punti – terzo peggior punteggio stagionale per la squadra di Charlie Recalcati – e trovando una serata eccezionale di Awudu Abass, che sfiora il percorso netto al tiro (4/4 da 2, 2/3 da 3, 5/6 ai liberi) per 19 punti in 28 minuti di utilizzo. A Venezia non basta una grande prova dell’ex Ortner (21 punti e 6 rimbalzi), Cantù raccoglie poco da World Peace (9 punti) ma manda in doppia cifra Johnson-Odom, Williams e Buva. E’ sotto canestro che i ragazzi di Sacripanti decidono la sfida: 41 rimbalzi contro i 28 di Venezia. Acqua Vitasnella Cantù-Umana Venezia 81-64 (22-17, 35-30, 59-46) Cantù : Johnson-Odom 12, Feldeine 9, Awudu Abass 19, Bloise, Bugatti ne, Maspero ne, Jones, Shermadini 4, Buva 10, Gentile 5, Williams 13, World Peace 9 Venezia : Stone 3, Peric 10, Goss 11, Jackson 8, Ruzzier 3, Ress 2, Ortner 21, Nelson 2, Aradori, Viggiano, Ceron ne, Dulkys 4 Tiri : Cantù 28/45 da 2, 4/16 da 3, 13/16 ai liberi. Venezia 22/47 da 2, 3/16 da 3, 11/16 ai liberi Rimbalzi : Cantù 41 (12 offensivi), Venezia 28 (10 offensivi) Enel Brindisi-Grissin Bon Reggio Emilia 62-73 (12-18, 32-33, 47-57) Brindisi : Pullen 10, Harper 7, James 2, Bulleri ne, Cournooh, Altavilla ne, Denmon 7, Morciano ne, Zerini 12, Turner 11, Mays 12, Eric 1 Reggio Emilia : Mussini, Chikoko 8, Polonara 8, Lavrinovic 11, Della Valle 4, Pini ne, Kaukenas 16, Cervi 4, Silins 7, Diener 10, Cinciarini 5 Tiri : Brindisi 10/27 da 2, 9/27 da 3, 15/24 ai liberi. Reggio Emilia 21/39 da 2, 6/22 da 3, 13/14 ai liberi Rimbalzi : Brindisi 31 (7 offensivi), Reggio Emilia 39 (10 offensivi) Argomenti basket play off 2015 basket serie a reggio emilia basket brindisi basket cantù basket venezia basket Leggi i commenti I commenti dei lettori 
Nuove minacce a Federica Angeli, la giornalista di Repubblica impegnata nelle inchieste di denuncia sulla criminalità organizzata, in particolare sulla frontiera del litorale romano. Sono giunte oggi, e i giornalisti di Repubblica vogliono denunciare le intimidazioni. In un comunicato del Comitato di redazione si legge: "Di fronte all'ennesimo stillicidio di minacce e insulti di cui la collega Federica Angeli è stata fatta nuovamente oggetto in queste ore sui social network per il suo lavoro di cronista a Ostia, Il Cdr e  la redazione di Repubblica ribadiscono la loro solidarietà e si impegnano a sollecitare ogni iniziativa utile a interrompere questa aggressione. Il Cdr di Repubblica" Argomenti ostia criminalità lazio federica angeli 

Via libera ai prepensionamenti dei regionali con le regole pre-Fornero. L'assessore Ettore Leotta ha firmato la circolare che da' tempo fino al 15 luglio per presentare le domande. Potranno andare in pensione subendo comunque una piccola decurtazione della pensione, che non potrà superare l'85 per cento dell' ultimo stipendio, i regionali che hanno 65 anni e 3 mesi oltre i 20 anni di contributi, oppure i dipendenti che hanno 61 anni ma almeno 35 anni di contributi. In ogni caso dovrà essere rispettata quota 97 tra anzianità anagrafica e retributiva. I prepensionati subiranno comunque in meda una decurtazione del 10 per cento rispetto alla pensione che avrebbero preso con le norme regionali cassate dalla Finanziaria che ha equiparato le pensioni agli statali. Argomenti pensioni regione sicilia 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
