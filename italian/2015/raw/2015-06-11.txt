None Leggi i commenti I commenti dei lettori 
BAGDAD - La bara con il corpo di Tareq Aziz è stata rubata. Accompagnato dalla moglie Violet, la bara con il corpo era all'aeroporto di Baghdad e avrebbe dovuto essere imbarcata poco dopo le 21 su un aereo diretto in Giordania. Ma - secondo quanto riferito da al-Jazeera - uomini armati sono penetrati indisturbati nello scalo internazionale della capitale irachena e, apparentemente senza colpo ferire, si sono impossessati del feretro dell'ex vice premier e ministro degli Esteri iracheno, braccio destro di Saddam Hussein. A denunciare per prima l'accaduto era stata la figlia Zeinab, avvertita dalla madre. Quest'ultima era all'aeroporto proprio per imbarcarsi sul volo. Avrebbe accompagnato il marito in Giordania, nell'ultimo viaggio da lui stesso chiesto quando era ancora vivo: là Tareq Aziz voleva essere sepolto. E là, dopo la sua morte avvenuta venerdì scorso per infarto dopo 12 anni di carcere, il figlio Ziyad aveva subito chiesto che venisse trasportato. Aveva spiegato, Ziyad, che non si trattava solo di rispettare le volontà del padre ma anche di impedire che gruppi armati ne profanassero in futuro la tomba. In un paese, l'Iraq, devastato oltre che dalle lotte intestine anche dall'espansionismo sanguinario dei terroristi dell'Isis. Richiesta accolta dalle autorità irachene. Che non hanno però fatto nulla per impedire l'ingresso del gruppo armato nello scalo internazionale. Coperto dall'anonimato, un responsabile dell'aeroporto ha confermato che la salma è stata portata via da uomini armati pochi minuti prima del decollo dell'aereo. "Il gruppo armato che ha preso il corpo aveva il permesso di stare nello scalo", ha spiegato un giornalista di al-Jazeera, aggiungendo che non sono stati riferiti altri dettagli sulle responsabilità dell'operazione. Dal canto loro i responsabili del volo della Royal Jordanian Airlines hanno solo confermato che l'aereo è partito da Baghdad senza la bara di Tareq Aziz. Senza precisare neppure se la moglie fosse a bordo. L'ex braccio destro di Saddam Hussein ha trascorso in carcere gli ultimi 12 anni della sua vita. Si era consegnato ai militari americani nel 2003 dopo l'invasione Usa che aveva portato alla cattura dell'allora presidente Saddam Hussein, poi impiccato. Anche Tareq Aziz era stato condannato a morte, ma l'esecuzione non è mai avvenuta anche in seguito alle molteplici pressioni internazionali a suo favore. Argomenti iraq 
None Leggi i commenti I commenti dei lettori 
"Ci aspettiamo più di 250mila persone, nelle strade del centro città per chiedere parità di diritti". Nelle parole del portavoce Andrea Maccarrone, il Roma Pride di sabato 13 giugno supererà di gran lunga i numeri dello scorso anno, con una parata dell'orgoglio lgbt che per questa 21esima edizione raddoppia il numero dei carri, arrivando a venti, e vedrà una massiccia partecipazione delle istituzioni, con uno striscione del Campidoglio con sindaco, assessori e minisindaci in prima linea. LA PARATA . L'appuntamento è per le ore 16 in piazza della Repubblica, da cui prenderà il via il serpentone colorato che si snoderà per la città fino a piazza Venezia, scendendo via Cavour, passando per Santa Maria Maggiore, via Merulana e piazza Vittorio, per proseguire verso via Labicana, il Colosseo con la gay street e i Fori Imperiali. "È un orgoglio - commenta Maccarrone - sfilare per la prima volta in piazza Vittorio, luogo simbolo dell'accoglienza, anche etnica, della città".  Deviate, lungo il percorso della parata, decine di linee bus e i tram 3, 5 e 14. Per tenere sotto controllo lo stato dei trasporti Atac durante la giornata, l'aggiornamento in tempo reale è sul sito www. atac. roma. it [[ge:rep-locali:rep-roma:116653259]] I CARRI. Il Roma Pride diventa un evento che coinvolge 21 associazioni territoriali per i diritti omosessuali, ma anche pezzi importanti della società civile, tra cui il colosseo dell'informatica Microsoft, che sfilerà con i propri dipendenti della sede romana, e la partecipata Acea, che prenderà parte alla parata con un'autobotte personalizzata con i colori dell'orgoglio lgbt. Insieme alla presidente Catia Tomasetti, al corteo prenderanno parte i dirigenti e una rappresentanza dei dipendenti dell'azienda, che nei giorni scorsi ha approvato la "Carta per la gestione delle diversità" e istituito il "Comitato diversity", per una corretta tutela della diversità sessuali all'interno della società. E dietro al bus all'inglese del coordinamento, che aprirà la parata, tra i venti carri previsti sfileranno anche i colori del Gay Village - la kermesse estiva dell'Eur al via il prossimo 18 giugno -, del Muccassassina con un grande dragone, e del circolo Mario Mieli, che "tematizzerà la differenza di diritti tra paesi omofobi e non", spiega il portavoce Maccarrone, ospitando anche attivisti lgbt da Belgrado e dal Centro America, in questi giorni a Roma per gli incontri e i dibattiti del Pride Park, l'area dell'ex Mattatoio di Testaccio dove si concentrano le attività anticipatorie alla parata. LA VIGILIA . Proprio il Pride Park, nella giornata di venerdì 12, vedrà susseguirsi numerosi appuntamenti, con una mostra d'arte, che nei giorni scorsi ha visto pittori e scultori declinare in diversi linguaggi il tema della diversità sessuale, e una mostra di fotografia che racconta l'omosessualità e i movimenti queer degli anni Ottanta attraverso scatti d'epoca. Il dibattito sulla famiglia omogenitoriale (ore 18) vedrà la partecipazione, tra gli altri, di Nicla Vassallo e Fabrizio Petri, mentre l'incontro con Lillo Di Mauro, autore del libro di poesie "Briciole da terra" è in programma alle ore 20 e alle 21 attivisti gay da Serbia, Nicaragua e Guatemala porteranno la propria testimonianza nell'incontro "Uno sguardo internazionale". Anche la Casa Internazionale delle Donne (via San Francesco di Sales 1a) si prepara alla pasata di sabato con una serata ad hoc venerdì 12, che vedrà la presentazione del libro "Che ti sia lieve la terra" con l'autrice Camilla de Concini, a cui seguirà lo spettacolo musicale delle Mujeres Creando, l'ensemble con cinque musiciste napoletane, e poi ancora dj set fino a tarda notte. Tra i party ufficiali del Roma Pride 2015, la festa Muccassassina organizzata al Qube di via di Portonaccio (venerdì dalle ore 23), a cui farà seguito il party ufficiale di chiusura di sabato notte, allo Spazio Novecento dell'Eur. I DIRITTI . Ma a pochi giorni dal pride capitolino, si infiamma il dibattito sui diritti civili, con la promessa della sentrice Pd Monica Cirinnà, che dichiara: "Puntiamo ad approvare entro settembre la legge sulle unioni civili già in discussione in Parlamento". Ma il coordinamento Roma Pride - che ha ospitato la Cirinnà in un dibattito al park di Testaccio - commenta, nelle parole del portavoce Maccarrone: "Sarà anche un passo avanti, meglio del nulla, ma la legge in discussione è insufficiente, si rifà al modello tedesco, ovvero una normativa approvata nel 2001 e ormai obsoleta, che nel caso italiano crea la segregazione delle coppie e delle famiglie omosessuali nell'istituto delle unioni, lasciando alle coppie etero l'istituto del matrimonio". E Maccarrone chiude con una provocazione: "Anche i bus per neri erano un passo avanti rispetto all'andare a piedi, ma di fatto istituivano una discriminazione di stato. Con il fiume di persone di sabato prossimo puntiamo a lasciare il segno nel dibattito nazionale sui diritti civili". 
None Leggi i commenti I commenti dei lettori 
SAN FRANCISCO - Dick Costolo dal 1° luglio 2015 non sarà più il ceo di Twitter e sarà sostituito da Jack Dorsey, cofondatore del social network e presidente del consiglio di amministrazione. Quello di Dorsey sarà solo un interim, in attesa dell'incarico alla persona che il board dell'azienda designerà prossimamente. Lo ha reso noto direttamente la compagnia, anche sul proprio social network. [[ge:rep-locali:repubblica:116652302]] All'annuncio delle dimissioni Wall Street ha brindato, con il titolo di Twitter che nel corso delle contrattazione after hours volava oltre il 10%. Costolo, 51 anni, rimarrà nel board dell'azienda, che ha guidato dall'ottobre del 2010. "Sono tremendamente fiero - ha detto Costolo - di quello che i team di Twitter hanno ottenuto nei miei sei anni nell'azienda. Abbiamo grandi leader che lavorano bene insieme e una chiara strategia. Nessuno è meglio di Dorsey per guidare la transizione". Dorsey ha reso omaggio al ceo uscente: "Il futuro appartiene a Twitter in larga parte grazie alla visione e all'impegno di Dick Costolo". Anche se non è stata resa nota una motivazione ufficiale del cambio, è noto che negli ultimi mesi Costolo era stato criticato per le difficoltà di ampliare l'utenza del social network e di convincere gli investitori e Wall Street sulle strategie e le prospettive di crescita dell'azienda. [[ge:rep-locali:repubblica:116653052]] [[ge:rep-locali:repubblica:116653053]] Gli anni di Costolo sono stati quelli della grande espansione di Twitter. Nato nel 2006, sotto la guida del ceo uscente la compagnia è entrata in borsa, il sito è cresciuto ed è diventato il punto di incontro e di vita di milioni di persone. Diverso da Facebook per lo stile e per l'apertura della piattaforma (contro i circoli chiusi offerti dal social di Zuckerberg), negli ultimi mesi però ha iniziato a soffrire . La crescita si è arrestata e per gli esperti e gli investitori non potrà raggiungere i livelli di Fb, che naviga a un miliardo di utenti contro i 280 di Twitter. Di più: l'uccellino è stato superato come utenti anche da Instagram, sottolineando le difficoltà del management. Non di meno, l'addio di Costolo arriva all'improvviso e in una fase in cui si rafforzano le voci di una fusione tra Twitter e Google. Dick Costolo recentemente ha fatto notizia per la sua autocritica sulle difficoltà dell'azienda a gestire la violenza verbale e gli insulti sul social dell'uccellino. In un testo indirizzato ai dipendenti, il numero uno di Twitter scriveva: "Non è un segreto, e il resto del mondo ne sta parlando quotidianamente. Stiamo perdendo uno dopo l'altro molti utenti affezionati, utenti della prima ora, perché siamo stati incapaci di affrontare gli insulti e i troll che li perseguitano". Argomenti twitter dick costolo jack dorsey 
VENEZIA – Sarà la finale delle prime volte. Dopo Sassari ?, che col colpo grosso del Forum si era già garantita un posto nella storia eliminando Milano, tocca a Reggio Emilia sbancare il campo avverso in Gara 7 di semifinale. Al Taliercio finisce 63-70 ed è una vittoria clamorosa, non tanto per l’economia di una serie comunque equilibrata, quanto per le condizioni vissute dalla Grissin Bon, capace di combattere gli infortuni, di resistere all’ondata della Reyer a cavallo di secondo e terzo quarto e di piazzare l’allungo decisivo nei minuti finali, grazie ai punti del duo Polonara-Cinciarini: il lungo apre il parziale decisivo, i due canestri del play fanno il resto: materiale pesantissimo in una gara a punteggio basso, impossibile per l’Umana riuscire a ricucire lo strappo in una serata in cui la difesa dei ragazzi di Menetti ha saputo soffocare ogni tipo di soluzione offensiva. GUARDA GLI HIGHLIGHTS DELLA PARTITA PARZIALI E CONTROPARZIALI – Si parte con Venezia che scappa sul 7-3 grazie al solito Peric, è Della Valle a portare avanti Reggio, che tocca anche il +5 (11-16) con la seconda tripla di giornata di Cinciarini. Gli unici 3 punti di Dulkys permettono a Venezia di chiudere il primo quarto sul 14-16. A cavallo tra secondo e terzo quarto la Reyer accelera: raffica di Peric e cinque punti di Stone per il 34-29 all’intervallo lungo, Viggiano e Peric infilano un ulteriore 4-0 di parziale che porta i padroni di casa fino al +9 (38-29). Cinciarini e Della Valle riportano Reggio a contatto, si accende anche Kaukenas e con un 11-0 di controparziale i ragazzi di Menetti si trovano addirittura avanti (38-40). CINCIARINI SHOW – Recalcati ringrazia Nelson – tripla per il nuovo sorpasso – e le squadre corrono punto a punto fino a fine terzo quarto, con Lavrinovic – recuperato in extremis, non doveva essere della contesa – che inventa il canestro del 46-48 fuori equilibrio dopo un rimbalzo offensivo. La sostanziale parità prosegue fino a metà quarto quarto, con sorpassi e controsorpassi che si susseguono. Lavrinovic firma il +3, Polonara allunga, poi Cinciarini prende per mano Reggio Emilia con un canestro pazzesco in allontanamento e la tripla del +8 (55-63). Peric è l’ultimo baluardo di Venezia, i quattro punti del lungo non bastano a riportare la Reyer in scia: Kaukenas è glaciale ai liberi, Goss e Viggiano pescano due preghiere da tre punti ma è troppo tardi. Vince Reggio Emilia, gettando il cuore oltre l’ostacolo e raggiungendo una finale storica. Contro Sassari, ora, può succedere di tutto. Umana Venezia – Grissin Bon Reggio Emilia 63-70 (14-16, 34-29, 46-48) Venezia : Stone 9, Peric 15, Goss 11, Jackson 9, Ruzzier, Ress, Ortner 2, Nelson 3, Aradori 4, Viggiano 7, Ceron ne, Dulkys 3. All.: Recalcati Reggio Emilia : Chikoko ne, Polonara 12, Lavrinovic 15, Della Vale 13, Pechacek ne, Pini 2, Kaukenas 9, Cervi ne, Silins 1, Stefanini ne, Rovatti ne, Cinciarini 18. All.: Menetti Tiri : Venezia 12/37 da 2, 1/9 da 3, 12/13 ai liberi. Reggio Emilia 17/33 da 2, 8/20 da 3, 12/17 ai liberi Rimbalzi : Venezia 40 (13 offensivi), Reggio Emilia 37 (5 offensivi) Argomenti reggio emilia basket venezia basket basket play off 2015 basket Leggi i commenti I commenti dei lettori 
MILANO - Un'aggressione bestiale, a colpi di machete ad opera di un gruppetto di giovani sudamericani che non volevano mostrare il biglietto sul treno del passante ferroviario alla fermata di Villapizzone, alla periferia di Milano, lungo il tragitto che porta i passeggeri a Expo. Il capotreno che voleva controllare i biglietti ha perso il braccio, tanta è stata la violenza con la quale gli sono stati inferti i colpi. Il 118 non ha però spiegato se l'arto gli è stato tranciato durante l'aggressione o gli è stato amputato una volta arrivato all'ospedale Niguarda. Anche un ferroviere fuori servizio, che era intervenuto per aiutarlo, è stato colpito alla testa ed è stato trasportato all'ospedale Fatebenefratelli con un trauma cranico che non sarebbe grave. Il gruppo, composto da tre o cinque giovani è riuscito a fuggire prima dell'arrivo della polizia, ma due di loro sono stati poi successivamente bloccati dagli agenti. All'aggressione avrebbe assistito una donna che è scappata subito dopo per lo spavento. Gli agenti hanno fermato le due persone che sono state portate in questura e che ora sono sotto interrogatorio. I sospettati sarebbero due sudamericani, uno dei quali sporco di sangue. Al momento la polizia sta ascoltando la loro versione. Sono stati bloccati subito dopo l'aggressione che, dalle prime ricostruzioni, sarebbe avvenuta a bordo del treno perché il gruppo di sudamericani si è rifiutato di mostrare il biglietto al capotreno. L'altro ferroviere di 31 anni, che era libero dal servizio, è stato colpito alla testa intervenendo in soccorso del collega. Gli investigatori stanno raccogliendo le testimonianze di altri passeggeri che erano sul posto al momento dell'aggressione. Secondo quanto ricostruito finora dalla Polfer, il capotreno avrebbe chiesto i biglietti ai pochi passeggeri che si trovavano a bordo, compreso il gruppetto di sudamericani. Questi si sarebbero rifiutati di mostrare il titolo di viaggio e uno di loro ha estratto un machete da una borsa colpendo al braccio il controllore. Il Passante ferroviario ha subito notevoli ritardi in quanto il traffico, anche verso Expo è proseguito su un solo binario. Argomenti milano trenord aggressioni 
ORADEA – Comincia con una beffarda sconfitta l’avventura in Romania dell’Italia di basket agli Europei femminili. Nella gara di debutto nel girone B, infatti, le azzurre hanno ceduto solo all’overtime (85-76) alla Bielorussia, una delle squadre piu’ forti del continente. Alle regazze di Ricchini non sono bastati i 19 punti di Giorgia Sottana con 19 punti e i 15 della Masciadri. Alla fine la differenza l’ha fatta la Leuchanka che ha chiuso con 25 punti. UNA GARA SUL FILO DELL'EQUILIBRIO – Le azzurre hanno reagito bene alla falsa partenza (0-9) piazzando un controparziale di 8-0. La squadra di Buyalski ha provato un nuovo allungo con i piazzati di Likhtarovich e le penetrazioni di Harding (18-25) ma Masciadri e Sottana hanno firmato il nuovo vantaggio azzurro sul 32-31. All’intervallo lungo si e’ andati sul 32-33 dopo l’ultimo canestro della solita Harding, 10 punti nel primo tempo. Nel terzo quarto la Bielorussia ha provato nuovamente a scappare con i 4 punti consecutivi in post basso di Leuchanka ma le azzurre sono state capaci di rimettere la testa avanti sul 46-44 grazie a una splendida Raffaella Masciadri, 4/5 dall’arco dopo 30’: nel finale di parziale Snytsina dall’arco e poi Papova hanno riportato la Bielorussia sul +5. BEFFA DI LIKHTAROVICH A FIL DI SIRENA – La tripla di Gatti e il sottomano di Formica sono valsi il pareggio a quota 55 in apertura di ultimo quarto e poi il canestro di Gorini ha segnato il sorpasso sul 62-60: la tripla di Snytsina ci ha nuovamente puniti (62-66) al 36′. Le azzurre sono tornate avanti col piazzato di Sottana (68-66) e poi dopo il canestro di Harding hanno trovato con una magia di Ress il +2 (71-69) a 34” dalla fine. Dopo l’appoggio di Leuchanka e’ stata Sottana a farci sognare ma a fil di sirena e’ arrivato il canestro di Likhtarovich che ha spedito le due squadre al supplementare. LEUCHANKA DECISIVA ALL’OVERTIME – I 4 punti di Leuchanka hanno riportato avanti la Bielorussia (75-79 al 43′) e a quel punto le Azzurre hanno terminato le energie e si sono dovute arrendere fino al conclusivo 76-85. Domani si torna in campo alle 17 per affrontare la Grecia in quella che potrebbe rappresentare una partita decisiva per la qualificazione al secondo turno (passano le prime tre). Nell’altra gara del girone B, la Turchia ha superato la Polonia 57-54. Argomenti basket Leggi i commenti I commenti dei lettori 
