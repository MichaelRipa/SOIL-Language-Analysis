La notte più amara per i viola, che cadono a Siviglia nella semifinale d’andata d’Europa League. Finisce 3-0 per gli andalusi, che mettono una importante ipoteca  sulla finale di Varsavia e svegliano i viola dal sogno più dolce. Quello europeo. Una batosta vera, che si tramuta in lezione rivivendone i passaggi tra primo e secondo tempo. Quando i viola confezionano occasioni senza concretizzare, con gli spagnoli che al primo vero assalto passano subito. E così nella ripresa, quando i troppi errori di impostazione ed in difesa vengono puniti da chi questa coppa l’ha vinta già tre volte. I campioni in carica sono loro e stasera l’hanno dimostrato. Peccato perché specie nella prima frazione la Fiorentina aveva dimostrato, gol incassato a parte, di potersela giocare a viso aperto. Con la speranza di segnare un gol che tenesse viva la formazione viola in vista del ritorno al Franchi. Così però non è stato, con gli andalusi che al 17’ passano in vantaggio con Vidal. E che nella ripresa raddoppiano al 52’ sempre con Vidal, che approfitta di un errore di Badelj a centro campo. E al 75’ il 3-0 definitivo di Gameiro, che tutto solo insacca in mezzo all’area. Finisce male, malissimo. Con i volti dei giocatori viola scuri ed abbattuti. “Meritavamo di più, abbiamo avuto le nostre occasioni - dice a fine partita Gonzalo Rodriguez. Giochiamo sempre nel nostro modo, abbiamo avuto 3-4 occasioni per fare gol e non l’abbiamo concretizzate. E’ questa la differenza”. Già. E’ proprio questa la differenza, nella notte più amara della Fiorentina europea. Il commento: Sconfitti, quasi umiliati PRIMO TEMPO: VANTAGGIO SIVIGLIA - La grande notte europea dei viola, con Vincenzo Montella che schiera un 4-3-3 con Badelj al posto di Pizarro e Tomovic a destra nella difesa a quattro. I viola partono bene, con un contropiede al 5’ azionato da Badelj: palla per Joaquin che serve Gomez, col tedesco che però di sinistro manda alto da buona posizione. Il Siviglia al 17’ però risponde con decisione, trovando la rete del vantaggio. Palla dalla sinistra controllata a centro area da Bacca, che spalle alla porta confeziona l’assist per Vidal: rasoterra ad incrociare e rete dell’1-0. La Fiorentina reagisce. Al 19’ grande occasione con Mati Fernandez che da posizione ravvicinata manda clamorosamente a lato. Poi al 23’ ancora Mati Fernandez trova la risposta di Rico. Al 24’ un’altra occasione, con Tomovic che dalla destra mette in area per Salah: tocco dell’egiziano sotto porta e respinta di Rico. Finisce così un buon primo tempo dei viola, nonostante il gol di svantaggio. Serve un gol, però. Le occasioni non sono di certo mancate. SECONDO TEMPO: BATOSTA PER I VIOLA - Nella ripresa esce subito Tomovic per far posto a Richards. Al 46’ occasione viola con Mati Fernandez, che dal limite su punizione manda di poco a lato. Poi sale in cattedra il Siviglia, che chiude i giochi al 52’. Badelj perde palla a centro campo, Vitolo riconquista il pallone e serve in area Vidal: tiro sul primo palo e Neto (errore del brasiliano) spiazzato per il 2-0. Escono nel Siviglia Reyes, Mbia e Bacca  per far posto a Coke, Iborra e Gameiro.  Nella Fiorentina Badelj e Gomez per far spazio a Pizarro ed Ilicic. Al 75’ però arriva il definitivo 3-0: l’appena entrato Gameiro riceve palla in contropiede da Vidal e, tutto solo in area, trafigge Neto. Giochi chiusi. Il Siviglia è con un piede e mezzo in finale. SIVIGLIA (4-2-3-1): Rico, Trémoulinas, Daniel Carriço, Kolodziejczak, Krychowiak, Reyes, Banega, Vitolo, Aleix Vidal, Mbia, Bacca. A disp: Barbosa, Figueiras, Coke, Navarro, Suarez, Iborra, Gameiro. Allenatore: Unai Emery. FIORENTINA (4-3-3): Neto, Tomovic, Gonzalo, Savic, Alonso, Badelj, Mati Fernandez, Borja Valero, Joaquin, Salah, Gomez. A disp: Tatarusanu, Basanta, Richards, Aquilani, Ilicic, Pizarro, Vargas. Allenatore: Vincenzo Montella. ARBITRO : Sig. Felix Brych (GER) Argomenti fiorentina siviglia 
SAN PAOLO - Nuovo ricovero in ospedale per pelé. O Rei è tornato nel nosocomio Albert Einstein di San Paolo dove nello scorso novembre era stato operato per una infezione alle vie urinarie. Il 74enne ex campione è stato operato alla prostata. Il bollettino medico emanato della struttura sulla salute dell'icona del calcio brasiliano spiega che Edson Arantes do Nascimiiento "è in condizioni stabili". Non si fa accenno alla data del possibile ritorno a casa dell'ex calciatore, che lo scorso anno era stato curato per un'infezione alle vie urinarie in seguito a un'operazione per rimuovere dei calcoli renali. Pelé da tempo vive con un rene solo. Argomenti brasile pelé Leggi i commenti I commenti dei lettori 
Sconfitta, quasi umiliata. Una piccola Fiorentina esce dallo stadio del Siviglia a testa bassa , ma con tutto il gel del suo centravanti a posto, però. Pessima notte. Di quelle da cancellare. Troppi gli errori: tra scelte discutibili e qualche fantasma di troppo. Ok, è sbagliato incolpare questo o quel giocatore. Sbagliato anche usare toni nevrotici per una squadra che comunque finisce sotto di tre gol contro la detentrice della Coppa, contro una squadra tecnicamente notevole e che rispetto a te possiede quella dote fondamentale per chi vuole fare calcio con ambizione: è spietata. Cerca la porta. La vede, la  trova. Questa la differenza decisiva, quella che ha annegato i viola in una notte che sembrava a portata di mano. Joaquin che lancia un pallone meraviglioso per Mario Gomez e lui, il tedesco, che la spedisce altrove. Si comincia così. E il senso resta questo fino alla fine. No, non si può. E se è vero che la colpa non può essere tutta scaricata su un tedesco che comunque vive da un pezzo le sue partite fuori tempo, è bene dire che giocare senza una punta dotata di senso pratico e cattiveria rende tutto più difficile. Immaginare un uno due tra Salah e Gomez ormai sembra fantascienza. Diciamo allora che non è tutta colpa del tedesco, che il compromesso trovato da Montella per provare ad arginare l’avversario non è servito a nulla e che il pezzo meglio si chiama Emery, e sedeva sulla panchina del Siviglia. E’ stato lui a usare Vidal per conquistare tutta una fascia mandando in tilt sia Joaquin che Alonso. La scelta vincente è stata questa. Montella, da parte sua, grandi trovate non ne ha avute. La Fiorentina ha giocato un ottimo primo tempo, ma se non segni resti piccolo. E questa è stata la grande distanza tra te e le grandi. Non sempre ti possono salvare la vita i difensori, non sempre Salah più fare il suo assolo da copertina. Mezz’ora di grande Fiorentina, quattro palle gol e tutto come prima. E allora ci sta che una squadra come il Siviglia alla fine ti metta nel tritacarne e ti umili anche se non te lo saresti meritato. E adesso immaginare la finale è roba da acolisti in botta. E anche se è giusto tenere vivo un sogno striminzito perché non si sa mai, adesso è meglio pensare a riprendere l’Europa e mettere le mani su una squadra che sta invecchiando nei muscoli senza però dimostrare una grande maturità in campo. Non, almeno, quella che serviva a Siviglia per tenere vino il sogno. I gol non sono un dettaglio. Anzi, in casi come questi, tutto il resto sono discorsi. Inutili, purtroppo. Argomenti fiorentina siviglia 
SIVIGLIA – “Non meritavamo una sconfitta così pesante”. Vincenzo Montella è davvero affranto per il severo 3-0 incassato a Siviglia . “La squadra ha fatto un grandissimo primo tempo in cui avrebbe meritato il vantaggio o quanto meno di segnare, ma non siamo stati bravi a finalizzare, mentre loro hanno segnato alla prima occasione. Nella ripresa ci siamo un po’ smarriti per una decina di minuti, poi pero’ ci abbiamo riprovato nel finale ma non ci siamo riusciti”. POSSIAMO ANCORA FARCELA – Malgrado il pesante passivo, il tecnico viola non si dà già per vinto: “L’incontro ha fatto vedere che possiamo giocarcela alla pari e quindi se ci sara’ un’opportunita’ ce la giocheremo fino alla fine. La fortuna non e’ stata dalla nostra parte, voglio credere che al ritorno sia al contrario. Io ci credo, se oggi dopo questa prestazione usciamo con tre reti al passivo, dobbiamo anche credere di poter fare lo stesso al contrario al ritorno. Ci dobbiamo credere, con il sostegno del nostro pubblico, poi l’anima delle partite puo’ cambiare con poco”. [[ge:rep-locali:repubblica:113811445]] RODRIGUEZ: ACCUSATO IL 2° GOL – Anche Gonzalo Rodriguez è abbattuto. “Avevamo iniziato bene, avendo un’occasione con Mario Gomez, ma loro alla prima occasione ci hanno puniti. Dopo abbiamo cercato di reagire ma loro hanno fatto due gol, mentre noi no. Quella è stata la differenza. Dopo il secondo gol non eravamo più la Fiorentina”. Il difensore esclude che abbia pesato l’emozione di una partita cosi’ importante. “Non c’era tensione, noi abbiamo giocato come sempre all’attacco, la differenza e’ che noi abbiamo sbagliato troppo e loro no”. A proposito delle residue chance di passare il turno, ha commentato: “C’e’ sempre una possibilita’, ce la giocheremo”. Argomenti fiorentina europa league vincenzo montella Leggi i commenti I commenti dei lettori 
NAPOLI – ”Ho visto un arbitraggio inadeguato per l’Europa League. C’è un monarca come Platini non in grado di tenere alta questa competizione. Fa figuracce, forse è meglio che se ne vada”. Al termine di Napoli-Dnipro scoppia l’ira del presidente azzurro Aurelio De Laurentiis, che si lascia andare a un duro sfogo dopo il gol irregolare (netto fuorigioco di Seleznyov) degli ucraini. ”NON VOGLIAMO ESSERE PRESI IN GIRO” – De Laurentiis non riesce proprio a contenere la rabbia ed assolve la squadra: ”Non posso rimproverare nulla ai ragazzi – dice il numero uno azzurro -. Non vogliamo essere presi in giro, la gara con il Dnipro è stata condizionata. Tutti hanno dato il massimo, giocando come furie e dimostrando superiorità dall’inizio alla fine. Ma se l’altra squadra ha dalla sua parte 6 arbitri, che devo pensare? Diamo fastidio? L’avete già assegnata alla Spagna l’Europa League, come la Champions? Non ci volete in finale? Ditecelo che noi ci facciamo da parte, non vogliamo essere presi in giro. Noi vogliamo competere con competenza, anche chi arbitra e organizza deve avere la giusta competenza, non deve avere solo un ruolo politico dove si ramazzano voti dando a ogni Stato lo stesso punteggio. Così è  troppo comodo, avremo Platini all’infinito. Se Platini vuole governare, welcome, ma lo faccia con la saggezza del monarca, non può fare venir fuori questi dubbi”. ATTACCO ALL’ARBITRO – Poi arriva l’accusa all’arbitro norvegese: ”Siamo in semifinale, mandaci gente all’altezza – continua De Laurentiis in conferenza stampa -. Ieri a Barcellona c’era Rizzoli. Chi era l’arbitro di questa sera? Ha i numeri da Oscar, è collaudato? Platini, perché fai queste stupidate, queste leggerezze, perché ti attiri tutta l’ira di un’intera popolazione? I napoletani sono sei milioni in Italia e tantissimi milioni all’estero, stasera hai deluso tutti quanti. Vai a dormire tranquillo, sereno nella tua cameretta? Io posso dimenticare, mi fa male una tasca ma l’altra per fortuna compensa. Ma tu che figura fai? Ciao Platini, sogni d’oro”. [[ge:rep-locali:rep-napoli:113816255]] BENITEZ: ”GUARDIAMO AVANTI” - Tanta delusione per la rete irregolare del Dnipro, ma la mente di Benitez è già alla sfida di giovedì prossimo a Kiev: ”Abbiamo visto tutti la giocata, cambia il risultato, la partita, tutta la semifinale, ma dobbiamo guardare avanti. Abbiamo fatto una buona prestazione, specie nella ripresa con tanti tiri in porta, ma ora dobbiamo vincere là”. ”ABBIAMO PAGATO TROPPO” – Non ci sono particolari rammarichi per Benitez: ”All’inizio loro lavoravano bene in fase difensiva, dovevamo essere più veloci e nel secondo tempo lo abbiamo fatto. Se mi aspettavo di più? Mi aspettavo una partita difficile contro una squadra tosta e organizzata, loro hanno fatto due tiri in tutto, e abbiamo pagato troppo per quanto fatto. Dispiace ma dobbiamo pensare alla prossima partita. Abbiamo dimostrato che possiamo fare gol anche in trasferta, non possiamo lamentarci”. Chiusura sul proprio futuro ancora non deciso: ”Non so, oggi non ho parlato con il mio procuratore, domani gli parlerò e vediamo. Serviranno 4-5 giorni? Può essere”, conclude il tecnico spagnolo. [[ge:rep-locali:repubblica:113811157]] DAVID LOPEZ, GIOIA A META’ - Da una parte la soddisfazione per il primo gol con la maglia del Napoli, dall’altra la delusione per il pareggio finale del Dnipro. David Lopez commenta la gara: ”Credo che la partita l’abbiamo controllata noi, fino al primo gol era un buon risultato per noi. Adesso dobbiamo reagire e vedere di vincere la prossima gara. Era difficile giocare contro di loro, è una squadra che difende bene”. Si pensa già al ritorno: ”Abbiamo avuto diverse occasioni e alla fine credo che il risultato non sia stato giusto. Loro hanno fatto un solo tiro in porta, ma adesso pensiamo alla prossima partita”. RABBIA HAMSIK - Decisamente più arrabbiato il capitano Hamsik: ”E’ un peccato aver subito un gol così ma non possiamo farci niente, anche se non era difficile da vedere. Non possiamo annullarlo, quindi dobbiamo convivere con questa decisione”. Sulla partita poco da recriminare: ”Nel secondo tempo abbiamo dominato, se facevamo il secondo o il terzo gol non si poteva dire niente. Peccato ma ce la giocheremo a Kiev – conclude il centrocampista slovacco -. Un pò di vantaggio ce l’hanno loro, che giocheranno chiudendosi con il vantaggio del gol fuoricasa”. Argomenti ssc napoli europa league aurelio de laurentiis rafa benitez Leggi i commenti I commenti dei lettori 
NAPOLI – Doccia gelata per il Napoli nell’andata della semifinale di Europa League contro il Dnipro. Al San Paolo è 1-1 tra gli azzurri e gli ucraini, pareggio che sta stretto alla squadra di Benitez e su cui pesa il gravissimo errore di arbitro e guardalinee: la rete di Seleznyov (entrato pochi secondi prima al posto di Kalinic) arriva infatti in palese fuorigioco. Per i padroni di casa aveva sbloccato la partita David Lopez, alla sua prima gioia stagionale. Ritorno giovedì prossimo a Kiev, la strada per Varsavia si fa in salita. LA CRONACA, INSIGNE DALL’INIZIO – Benitez sceglie ancora Jorginho a centrocampo, mentre Callejon e Insigne sono preferiti a Gabbiadini e Mertens. Markevych si affida all’esperto Rotan con il tridente di trequartisti alle spalle del croato Kalinic. Ed è proprio Insigne l’uomo più pericoloso: dopo 9 minuti, l’attaccante napoletano prova un gran tiro di destro dalla distanza, il portiere Boyko è sorpreso, ma la palla accarezza il palo e termina fuori. Il Dnipro difende il risultato, ma è pericoloso nella ripartenze soprattutto con il gioiellino Konoplyanka e con Kankava, che al 25′ cerca di sorprende dalla distanza Andujar, ma il portiere del Catania blocca in due tempi. Succede poco altro prima dell’intervallo, in difesa Cheberyachko e soprattutto Douglas lasciano passare pochi palloni. LA RIPRESA, PRIMA GIOIA PER LOPEZ – Nel secondo tempo il Napoli è intraprendente e il gol arriva dopo 6 minuti dal giocatore che non t’aspetti. Matos ci mette una pezza sul tirocross di Hamsik, ma dal successivo corner di Insigne è David Lopez a firmare di testa l’1-0 che coincide con il primo gol personale in maglia azzurra per il centrocampista spagnolo ex Espayol. Il Dnipro tuttavia non cambia atteggiamento tattico e rischia di subire il raddoppio poco dopo due volte con Higuain (bravo Boyko) e Ghoulam (Fedetskiy devia in angolo). Markevych inserisce Bruno Gama per Luchkevych, talentuoso ma impalpabile stasera, il Dnipro però non cambia marcia e rischia ancora in contropiede (Callejon sbaglia la mira, Fedetskiy anticipa Insigne), mentre Boyko si merita un voto alto in pagella opponendosi a Insigne e ancora, in altre due occasioni, a Higuain, col quale pare avere un conto in sospeso. [[ge:rep-locali:repubblica:113811157]] LA DOCCIA GELATA – Il Napoli sembra controllare bene il risultato, anche se Benitez inserisce Gabbiadini per uno spento Callejon. Ma la doccia gelata è dietro l’angolo: Markevych inserisce Seleznyov al posto di Kalinic ed è proprio l’attaccante ucraino classe 1985 a trovare l’1-1. Rotan serve bene sulla destra Fedetskiy, che crossa forte in area, arriva il tocco decisivo del neo entrato per un gol quasi insperato. Andujar e Albiol subito protestano e hanno ragione: sul cross del terzino destro ucraino, Seleznyov è in chiara posizione irregolare, la rete andava annullata. Gli azzurri sono stanchi e negli ultimi minuti tentanto l’assalto anche con Mertens, dentro al posto di Insigne. Ma una serie di quattro corner consecutivi (anon regala il gol vittoria ai ragazzi di Benitez, che ora dovranno affrontare la sfida di ritorno giovedì prossimo a Kiev contro una squadra tecnicamente inferiore, ma capace di far giocare male l’avversario. D’altronde arrivare così in fondo non è stato un caso, ma sul match del San Paolo pesa come un macigno una svista davvero clamorosa. [[ge:rep-locali:rep-napoli:113816255]] IL PRECEDENTE FORTUNATO - Dev’essere destino per il Dnipro, che ha evidentemente parecchia fortuna quest’anno con gli episodi arbitrali. Nella fase a gironi, infatti, nella partita Qarabag-Inter (l’ultima della fase eliminatoria con i nerazzurri già qualificati) fu annullato al 93′ un gol regolarissimo agli azeri, che sarebbe valso la qualificazione ai sedicesimi, proprio ai danni degli ucraini. NAPOLI-DNIPRO 1-1 (0-0) NAPOLI (4-2-3-1): Andujar 6; Maggio 6, Albiol 6, Britos 6, Ghoulam 6.5; Jorginho 5.5, David Lopez 7 (26’st Gargano 6); Callejon 5,5 (32’st Gabbiadini 6), Hamsik 6.5, Insigne 6 (37’st Mertens sv); Higuain 6 In panchina: Rafael, Henrique, Koulibaly, Inler Allenatore: Benitez. DNIPRO (4-2-3-1): Boyko 7; Fedetskiy 6,5, Douglas 7, Cheberyachko 6.5, Matos 6; Kankava 6 (24’st Bezus 6), Fedorchuk 6; Luchkevych 5,5 (12’st Bruno Gama 6), Rotan 6, Konoplyanka 6.5; Kalinic 6 (34’st Seleznyov 7) In panchina: Lastuvka, Vlad, Svatok, Matheus. Allenatore: Markevych. ARBITRO: Moen (Norvegia) RETI: David Lopez al 51′ e Seleznyov all’81’ AMMONITI: Kankava e Fedetskiy. ANGOLI: 14-1 per il Napoli RECUPERO: 1′ e 4′ Argomenti ssc napoli dnipro europa league Leggi i commenti I commenti dei lettori 
Il Garda non perde un colpo: altra giornata di sole e di vento, di tante regate, di sogni olimpici che si modellano con il vento. Nel giorno in cui a Roma il CONI lancia la Walk of Fame delle leggende dello sport, i velisti azzurri si mettono in luce: bene Giulia Conti e Francesca Clapcich, Vittorio Bissaro e Silvia Sicouri, i surfisti Camboni e Benedetti, i paralimpici. Da domani Saily sul Garda - VIDEO DAY 2 Seconda giornata più soleggiata, ma con vento meno forte sull'Alto lago di Garda per la Garda Trentino Olympic Week, II tappa dell'Eurosaf Champions Sailing Cup organizzata tra Fraglia Vela Riva, Lega Navale di Riva, Circolo Vela Arco, Circolo Surf Torbole e Fraglia Vela Malcesine. Programma rispettato con ulteriori tre regate per le classi più veloci ed acrobatiche e due per tutte le altre. A tre giorni dalla fine la classifica generale ha visto l'inserimento dello scarto della prova peggiore per le classi più veloci che hanno disputato finora 6 regate, delineando un po' più chiaramente la situazione per le primissime posizioni. Tavole a vela RS:X, location Circolo Surf Torbole Nei windsurf tra i maschi prosegue il dominio azzurro con Daniele Benedetti oggi meno brillante, ma pur sempre al comando con quattro primi, un secondo e un quarto scartato; lo tallona il compagno di squadra Mattia Camboni riscattato oggi con due primi e un secondo. A ben 13 punti occupa la terza posizione provvisoria l'ungherese Gàdorfalvi (oggi 3-4-3). Più arretrati gli altri italiani: Marco Baglione nono e Federico Esposito decimo. Tra le donne passata al comando la francese Meg, bene oggi con una vittoria e due secondi che le hanno permesso di prendere un vantaggio di 6 punti sulla connazionale Belbeoch (3-3-4). Giornata non brillante per l'ungherese Cholnoky, slittata in terza posizione ad un punto dalla seconda. 470 M, location Lega Navale Italiana sez. Riva del Garda Aumenta il distacco degli italiani Kosuta-Farneti oggi vincenti nella prima regata di giornata e poi secondi. La loro regolarità li mantiene nettamente in testa con ben 14 punti di vantaggio sui russi Sheremetev Mikhail e Maxim (oggi 6-3). Ad un solo punto gli altri italiani Capurro-Puppo oggi decisamente meglio con un secondo e un quarto. Classifica comunque molto corta tra il secondo e il quinto equipaggio (2 punti). Otto le nazioni di appartenenza dei primi 10. 470 F, location Lega Navale Italiana sez. Riva del Garda Le slovene Tina Mrak e Veronika Macarol mantengono la prima posizione e, anzi, allungano sulle inseguitrici. Con posizioni identiche al primo giorno (2-1) sono prime con 12 punti di vantaggio sulle italiane Berta-Paolillo (oggi 5-3). Bel salto in avanti per le altre azzurre e atlete locali Zorzi-Caruso, protagoniste oggi di un bel primo seguito da un quinto, che le ha portate a soli due punti dalle seconde classificate, sebbene a parità di punteggio con le russe Kirilyuk-Dmitrieva. Laser Standard (M), location Fraglia Vela Riva Oggi il pluri-medagliato Robert Scheidt si è decisamente riscattato con due vittorie parziali che gli hanno permesso di risalire la classifica fino al terzo posto a 7 punti dal primo, l'australiano Matt Wear, oggi secondo e terzo. Secondo posto attuale per il francese Bernaz Jbaptiste, quarto nella prima regata di giornata e primo nella seconda. Si mantiene primo degli italiani Francesco Marrai, sesto assoluto, ma decisamente meno performante di ieri (13-4 contro il 3-2 della prima giornata). Bene invece Marco Gallo, che con due terzi parziali si è portato al settimo posto. Anche per questa classe nei primi 10 ci sono atleti di 8 nazionalità diverse. Laser Radial (F), location Fraglia Vela Riva Passata in testa il bronzo olimpico Evi Van Acker oggi migliorata con un secondo e un primo: la belga precede di 15 punti la compagna di squadra Plasschaert, anche lei decisamente migliorata con un primo e un quarto parziali. A due punti la francese Marie Bolou, terza.  Prima delle italiane sempre Silvia Zennaro, ottava, seguita di una posizione da Martha Caterina Faraguna. 49er (M), location Circolo Vela Arco Passati in prima posizione dalla terza del primo giorno i polacchi Jjanuszewski-Nowak che con un 1-2-11 hanno guadagnato un bel vantaggio sugli italiani Crivelli Visconti-Togni, bella sorpresa azzurra, che occupa attualmente la seconda posizione. "Hanno risolto i problemi che avevano sul controllo della barca e con la buona padronanza di tattica e strategia del timoniere, ecco che stanno arrivando i primi risultati incoraggianti da questo equipaggio che in pratica si allena insieme sul 49er da un solo anno" ha commentato il tecnico federale Luca De Pedrini. Terzi ad un solo punto dagli italiani gli austriaci Delle Karth-resch. Altra leggerezza e collisione per il trentino Ruggero Tita che dopo un ritiro nella prima prova di ieri, ha dovuto ritirarsi anche nella prima regata di oggi per una collisione con un avversario poco prima della prima bolina. Tita ha poi recuperato con un quinto e ottavo parziali. Buone regate odierne per l'altro equipaggio italiano Plazzi-Molineris: quarti e primi per finire la giornata con un 23. 49er FX (F), location Circolo Vela Arco Prosegue il dominio delle azzurre Conti-Clapcich, che anche oggi hanno guadagnato due primi parziali e un ottavo poi scartato: sono al comando con 12 punti di vantaggio sulle svedesi Gross-Jonsson (3-5-2). Terze le britanniche Dobson-Ainsworth. Posizioni troppo alterne per le spagnole Echegoyen-Betanzos, che nonostante due secondi sono poi "cadute" 14, che le lascia al momentaneo quarto posto assoluto. Nacra 17, location Fraglia Vela Malcesine Gli azzurri Bissaro-Sicouri hanno oggi messo il turbo tornando nelle posizioni a cui ci avevano abituato: tre primi di giornata sono stati chiari segnali di riscatto; dopo due giornate sono primi con 3 punti di vantaggio sui neozelandesi Jones-Saunders, incappati in una partenza anticipata nella terza ed ultima regata di giornata. Terzi, anche se con un distacco di 11 punti, gli spagnoli Martinez-Lopez, in parità con i greci Bekatorou-Trigkonis (anche loro in OCS nell'ultima partenza). CLASSI PARALIMPICHE Condizioni molto belle e regolari sul campo di regata davanti alla Fraglia Vela Malcesine per le tre classi paralimpiche che denotano una bella battaglia agonistica, valorizzata dalla buona partecipazione numerica. Skud 18, location Fraglia Vela Malcesine Senza storia il dominio nella classe Skud dei britannici Rickham-Birrel, anche oggi sempre primi, rimanendo quindi in testa con 9 punti di vantaggio sugli italiani Gualandris-Zanetti, oggi sesti e secondi e attualmente in parità con i canadesi Mcroberts-Gay (2-5). 2.4 mT, location Fraglia Vela Malcesine Aumenta il vantaggio dell'azzurro Antonio Squizzato, che con tre primi e un secondo rimane primo con 7 punti di vantaggio sullo spagnolo Andarias (3-4). Terzo l'altro italiano Nicola Redavid, che ha ripetuto le performance di ieri con un altro 2-5. Sonar, location Fraglia Vela Malcesine Sempre primi i tedeschi Bauer-Brietzke-Krauss, regolari con un 3-1; passati al secondo posto gli spagnoli llobet-Alvarez-Gimeno, bene oggi con un primo e un secondo. Terzo posto per gli italiani D'Agaro-Solazzo-Pira (2-3 oggi). -------------------- Classifiche: http://myregata.it/it/2015/11/Garda-Trentino-Olympic-Week-2015 Leggi i commenti I commenti dei lettori 
SIVIGLIA – La Fiorentina naufraga nell'inferno rosso del Sanchez Pizjuan. Il verdetto è durissimo per i viola che, battuti per 3-0, probabilmente devono dire addio al sogno della finale, a meno di un'impresa clamorosa nel ritorno del Franchi. La squadra di Montella regge solo un tempo e, come già successo in altre occasioni nel corso di questa stagione, si squaglia sul più bello, dimostrando di essere ancora troppo fragile e forse priva della personalità necessaria ad imporsi in gare internazionali di alto livello. Peccato, perché la prima frazione di gioco aveva mostrato una squadra capace di sviluppare un calcio fluido e costruire ottime occasioni da rete, non capitalizzate a causa anche di grossolani errori sotto porta. Nella ripresa, però, il Siviglia è stato assoluto padrone del campo, palesando tutti i limiti dei gigliati. GOMEZ SBAGLIA, VIDAL NO – Il ritmo della gara è subito vertiginoso. La Fiorentina pressa alta e si rivela capace di far male al Siviglia in contropiede. Al 6′ Joaquin serve un pallone filtrante con il contagiri a Gomez, ma il tedesco spara alto da buona posizione, primo segnale di una serata da dimenticare. Al 17′, infatti, Bacca lavora alla grande un pallone in area e scarica per l’accorrente Vidal che da fuori trafigge Neto. I viola non si scompongono e continuano a produrre occasioni da rete, dimostrando una pronta reazione allo svantaggio. Mati Fernandez, però, si divora l’occasione del pari, dopo un’altra funambolica azione di Joaquin sulla sinistra. In seguito ancora il cileno e poi Salah si vedono chiudere in faccia la saracinesca da Rico. [[ge:rep-locali:repubblica:113811445]] RIPRESA A SENSO UNICO – Nella ripresa, però, i viola escono dalla partita e c’è una sola squadra in campo. Il Siviglia imprime i suoi ritmi alla gara e sfonda con troppa facilità sulle corsie laterali. Al 52′ Vidal firma la personale doppietta, approfittando di una palla persa malamente a centrocampo da Badelj e di un Neto che non copre bene lo specchio della porta. Al 75′ c’è gloria anche per Gameiro, appena entrato al posto di Bacca. L’attaccante corregge in rete da centro area un suggerimento del solito Vidal. La Fiorentina è spenta e in tutta la ripresa non tira praticamente mai in porta, se non con una punizione di Mati Fernandez deviata in tuffo da Rico. Il sogno della finale sembra così destinato a naufragare: starà agli uomini di Montella riaccenderlo con una gara perfetta nel ritorno del Franchi per impedire al Siviglia di andare a difendere il titolo nell’ultimo atto in programma a Varsavia. SIVIGLIA-FIORENTINA 3-0 (1-0) SIVIGLIA (4-2-3-1): Rico; Vidal, Carrico, Kolodziejczak, Tremoulinas; Krychowiak, Mbia (27’st Iborra); Reyes (12’st Coke), Banega, Vitolo; Bacca (29’st Gameiro). In panchina: Barbosa, Fernando Navarro, Figueiras, Suarez. Allenatore: Emery. FIORENTINA (4-3-3): Neto; Tomovic (1’st Richards), Savic, Rodriguez, Alonso; Fernandez, Badelj (23’st Pizarro), Borja Valero; Joaquin, Gomez (34’st Ilicic), Salah. In panchina: Tatarusanu, Vargas, Aquilani, Basanta. Allenatore: Montella. RETI : 18’pt e 7’st Vidal, 30’st Gameiro. ARBITRO : Brych (Germania). NOTE : serata calda. Terreno in buone condizioni. Ammoniti: Carrico, Alonso, Borja Valero, Krychowiak, Rodriguez. Angoli: 3-2 per il Siviglia. Recupero tempo: 2′, 5′. Leggi i commenti I commenti dei lettori 
