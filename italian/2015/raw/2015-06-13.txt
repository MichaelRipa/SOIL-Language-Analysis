ROMA - Pioggia di gol allo stadio “Algarve” di Faro-Loulé in Portogallo, dove la Germania la travolto 7-0 Gibilterra nella sesta giornata del gruppo D delle qualificazioni agli Europei del 2016. Dopo che al 10′ Schweinsteiger sbaglia un calcio di rigore, inizia lo show di Schurrle, autore di una tripletta, che al 28′ porta in vantaggio i tedeschi. Nella ripresa la goleada dell’undici di Loew. In apertura Kruse trova il raddoppio per la Germania. Al 6′ Gundogan segna solo davanti a Perez dopo un controllo fortunoso, portando sul 3-0 i campioni del mondo. Al 12′ Bellarabi liberato dall’assist di Ozil sigla il poker. Al 20′ e poi di nuovo al 26′ Schurrle per il 6-0. Al 36′ Kruse va in doppietta siglando il definitivo 7-0. Ora la Germania e’ seconda in classifica con 13 punti, uno in meno della Polonia che a Varsavia ha battuto 4-0 la Georgia. Milik al 62′ apre le marcature, poi nel finale si scatena Lewandowski che in 4′, tra l’89’ e il 93′, mette a segno una tripletta. Alle spalle di Polonia e Germania c’è la Scozia che in Irlanda non va oltre l’1-1. La gara si sblocca al 38′: angolo dalla sinistra battuto da Brady, incornata di Murphy e Marshall respinge ma nei pressi c’e’ Walters che porta in vantaggio i verdi. A inizio ripresa, pero’, pareggio scozzese con Maloney, complice la deviazione di O’Shea che spiazza Given. RONALDO PRENDE PER MANO IL PORTOGALLO - Nel gruppo I fatica, ma porta a casa tre punti d’oro, il Portogallo di Cristiano Ronaldo. In Armenia finisce 3-2 per i lusitani che si affidano alla stella del Real Madrid, autore di una tripletta, per restare in testa al girone con 13 punti. Armeni in vantaggio con Pizzelli al 14′, poi tris di CR7 a segno su rigore al 29′ e al 55′ e 58′. Mkoyan al 72′ fissa il risultato. Nell’altra gara del girone la Danimarca si impone per 2-0 sulla Serbia. Decisiva la doppietta di Yussuf Poulsen, in gol al 13′ del primo tempo e a tre minuti dalla fine del match. Grazie a questo successo i danesi sono ora secondi con 10 punti, dietro di due lunghezze alla capolista Portogallo. Riposa l’Albania che in amichevole a Tirana batte la Francia per 1-0. CRISI GRECIA, KO CON LE ISOLE FAR OER - Un pareggio tra Irlanda del Nord e Romania permette all’Ungheria di avvicinarsi alla testa della classifica del gruppo F. Al Windsor Park di Belfast finisce 0-0 tra nordirlandesi e rumeni con gli ospiti che restano al comando con 14 punti, uno in piu’ della selezione di Michael O’Neill. Terza piazza per l’Ungheria con 11 punti. I magiari espugnano Helsinki e blindano il terzo posto. L’Ungheria parte forte in Finlandia e i primi minuti si trasformano in un assedio per la porta di Hradecky che salva in più occasioni. La Finlandia prende le misure agli ospiti che, pero’ a inizio ripresa va di nuovo vicina al gol con Nemeth, ma Halsti spazza via quando la palla stava ormai andando verso la porta. Gli uomini di Paatelainen hanno una buona chance con Hetemaj (colpo di testa alto), poi e’ ancora Ungheria con Szalai che spreca da buona posizione. A otto minuti dalla fine ecco la rete: punizione calciata da Dzsudzsak, la palla arriva a Stieber che con un potente destro al volo firma la vittoria. Ancora una sconfitta, invece, per la Grecia, battuta 2-1 dalle Isole Far Oer. Al 33′ Hansson porta in vantaggio gli isolani. Al 25′ della ripresa Olsen raddoppia per i padroni di casa. Al 36′ Papastathopoulos accorcia le distanze per i greci. Argomenti euro2016 nazionale germania nazionale polonia nazionale grecia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
In coda , tra i tanti pellegrini in attesa di visitare la Sindone, c'era anche lei. Una donna di Lecco. All'apparenza una come tante se non fosse che da tempo dice di essere posseduta. Il diavolo, sostiene, le fa compiere cose contro la sua volontà. Da tempo viene seguita da uno degli esorcisti nominati dalla Chiesa, a Milano. Venerdì era anche lei in fila, in attesa di vedere il Sacro Lino. Nessun problema, finchè non si è trovata davanti alla Sindone. Chi ha assistito alla scena è rimasto incredulo. La donna è entrata come in trance: si è messa a pronunciare frasi incomprensibili in una lingua sconosciuta, poi è finita a terra. Le persone che le erano vicino hanno cercato in qualche modo di aiutarla, ma la crisi non sembrava attenuarsi, anzi. «Ha iniziato a girare la testa a scatti, in una maniera innaturale. Sembrava un film dell'orrore». Molti pellegrini in effetti si sono spaventati, mentre altri hanno cercato di soccorrere la donna. Le convulsioni, accompagnate da un stato quasi di trance, sono durate in tutto una decina di minuti. Poi, all'improvviso, senza che nessun farmaco le venisse somministrato, la donna si è come destata. Ha ripreso a parlare normalmente e si è rialzata in piedi. Sembrava stare molto meglio, come se fosse rinata. Poi è uscita e si è allontanata come se nulla fosse successo. Se davvero qualche cambiamento è effettivamente avvenuto in lei, in quel suo "essere posseduta", solo il tempo potrà dirlo. Proprio a Milano, dove questa donna viene tuttora seguita, di recente è stato raddoppiato il numero di esorcisti, che sono passati da sei a dodici. In Curia è stato anche attivato un centralino ad hoc per rispondere alle richieste d'aiuto di chi ritiene di essere posseduto o dice di avere un parente o un amico in questa situazione. Chi chiama viene poi smistato sul territorio a seconda della zona di provenienza, così da evitare alle persone di affrontare lunghi viaggi. Proprio dal centro di Milano, arriva però una precisazione: i fenomeni che restano davvero inspiegabili sono, alla fine, molto rari. Argomenti sindone ostensione 
Quante cose si imparano ad un convegno in un sabato mattina a Bardi. Intanto che la gente,qui, sembra aver imparato ad imparare e accorre incredibilmente numerosa anche ad un incontro dal titolo un pochino ostico " Bardi e la Valle del Ceno: una comunità olivettiana ". Poi che questo comune ha un.. principe illuminato assai, un mega manager che per la Ibm teneva personalmente anche quattro riunioni in capitali europee diverse in uno stesso giorno..Uno stakanovista, oggi  delle idee e delle radici. Mollato tutto se n'è tornato a casa a fare per certi versi  il mestiere del padre . il  mugnaio, solo che le sue farine sono la conoscenza, il lavoro, il prodotto di eccellenza e il suo pane è formare niente meno che una intera comunità, renderla diversa, abituarla al futuro . Se dietro ogni uomo c'è una grande donna, Andrea Pontremoli può stare tranquillo visto che di donne ne ha sei ( una moglie e cinque figlie, una delle quali sindaco). GUARDA/ Le foto della giornata LEGGI:Miracolo in Val Ceno,niente disoccupati Quante cose si imparano, ad esempio che Monaco diventa principato nel 1616 grazie ad  al bardigiano Onorato II e che il prossimo anno saranno 400 anni di imparentamento tra i Ranieri di fatto e questo borgo.Che qui grazie ai rapporti con La Chiesi farmaceutci si ta lavorando - sempre caro il tema della formazione, delle scuole- per rendere ancora più  appetibile l'Università di Parma che potrebbe essere tra le prime pubbliche in italia a fare infornate di docenti stranieri, con metodi finanziamenti e modelli che sono in corso di definizione. Che la Dallara sta per partire con un grande centro ricerche e un museo e che non esclude l'avventura di un' auto su strada. Tanto per non farsi mancare nulla  fra poche ore l'amministratore delegato che fa  la spola tra Varano e Bardi  e il mondo ,sarà ospite di Cameron al padiglione dell'Inghilterra all'Expo. La Valle del Ceno che vede Pontremoli per il futuro è fatta di un Fornovo polo della formazione e della istruzione a tutti i livelli, di Varano e paesi vicini distretto della meccanica di altissima qualità legata al carbonio e Bardi Bore Varsi,Pellegrino poli di un turismo davvero diffuso, dell'artigianato e agricoltura Verrebbe da dire Utopia e non a caso,a quel ciclone di informazioni ed entusiasmo che è il capo della delegazione Fai Giovanni Fracasso ha tracciato il profilo  minuzioso di Adriano Ollivetti . Olivetti  in comune col castello dei saperi che intende disegnare Pontremoli con Dallara, aveva la volontà di mettere l'uomo e il suo e territoprio al centro dell'impresa e delle sue crescite. Franco Mosconi uno che sa raccontare l'economia emiliana dei distretti come si trattasse di una bellissima saga piena di ingredienti scoppiettanti , ha dato numeri confortanti e indicazioni per il futuro. Qui si sta facendo sul serio , qualcosa di interessante e se  la burocrazia  e la politica ormai troppo spesso frenanti e fallimentare facessero un passo indietro se ne vedrebbero delle belle..Anche lui ha battuto sul tasto della formazione sul collegamento industria scuola. Matteo Marzotto ha portato il pubblico nella...marcialonga della sua famiglia dalla città sociale costruita a Valdagno 90 anni fa da suo nonno Gaetano,  quello dell'Italia  dei Jolly Hotels creati nell'immediato Dopoguerra.Dai suoi tre anni ai vertici dell'Enit anche preziosi consigli ed analisi per il territorio appenninico, per gli intrecci tra impresa e cultura, giovani e territorio Insomma tanto orgoglio, tanta  umiltà di apprendere raccontando ed ascoltando ( già e quello dal pubblico che per ben due volte precisa" ci vogliono tre tedeschi per  fare un italiano"... ) . Anche tasso di realismo: con i problemi enormi della montagna dove può capitare che una Dallara non trovi dipendenti e la Fincuoghi ne lasci a casa 150 circa. o con le storiche difficoltà della montagna dall depauperamento alla mancanza di infrastrutture eccetera. Di fatto Bardi e a Val Ceno si sono candidati da ieri ad essere porto franco della conoscenza, non sono da escludere altre iniziative di questo genere. Due ore serrate di informazioni che sembravano avere regalato a tutti qualcosa. Altissimo tasso di "ragazzità" tra gli interlocutori ( sfrontata voglia di imparare e far sapere) come ha sottolineato il moderatore Antonio Mascolo di repubblica.parma.it citando il dantista  Vittorio Sermonti. Di sti tempi..... 
BRESCIA - Un match selvaggio, splendido pur nella sua drammaticità, di quelli che difficilmente ascoltano l'ultimo gong. Dura undici round il sogno di Orlando Fiordigiglio di conquistare il titolo europeo dei superwelter, categoria che non sorride ai pugili italiani dal 2007, dal trono di Michele Piccirillo. Il pugile di Torre del Greco, ma toscano d'adozione, culla a lungo l'illusione di potercela fare, ma sul più bello lo tradisce la spia rossa delle energie. Si accende di colpo, proprio nel momento in cui Cedric Vitu, pugile tosto con esperienza nettamente superiore, scatena l'assalto finale. E' l'undecimo round, le gambe già poco stabili di Fiordigiglio diventano di inquietante inconsistenza su un micidiale gancio sinistro del francese. E' un colpo di quelli che spengono la luce, l'italiano diventa un bersaglio fisso, praticamente indifeso: una situazione a quel punto anche molto pericolosa alla quale l'arbitro pone fine, a nostro avviso, con qualche secondo di ritardo. Un esito che comunque non deve sminuire il nostro pugile, autore di una prova tecnicamente interessante, animato da un grandissimo coraggio. Fiordigiglio dimostra di aver meritato la chance europea, non certo frutto del caso ma come tappa più probante di un cammino iniziato con il titolo italiano e proseguito con la corona UE. La differenza probabilmente sta nella esperienza nettamente superiore del francese, nella sua capacità di sapersi gestire anche nei momenti più critici. Il curriculum del nuovo campione del resto parla chiaro: 42 vittorie a fronte di 2 sole sconfitte, la più bruciante delle quali nel precedente tentativo europeo, per decisione non unanime contro il picchiatore bielorusso Rabchenko. Anche Vitu, anche se mai sull'orlo del baratro, conosce momenti di enorme difficoltà, ma se la cava, gestisce meglio le energie. Nel dettaglio dell'incontro, Vitu è impostato in guardia destra, e come colpo si sbarramento porta un gancio maligno che crea problemi. Ma il vero segreto della partenza del francese è il grandissimo ritmo, accompagnato da una frequenza di colpi superiore a quella di Fiordigiglio, che argina bene la situazione nel secondo round ma soffre maledettamente nel primo e nel terzo. Dal quarto Vitu deve rifiatare, Fiordigiglio mette legno in cascina anche grazie ad un sapiente lavoro al corpo, poi dal sesto cambia marcia. Un montante destro scuote Vitu, che subisce per tre round in maniera netta. Poi nel nono succede l'imprevedibile. Vitu torna a premere sull'acceleratore riproponendo il ritmo esasperato dei primi round. La differenza è che stavolta Fiordigiglio non è lucido per trovare contromisure. Impressionano in particolare le sue gambe instabili, cartine al tornasole infallibili nel pugilato. E' preludio al drammatico epilogo. Nel sottoclou risultato per certi versi storico. La Sardegna, che nella storia ha prodotto tanti grandi pugili, ma quasi tutti nella categorie mimori, per la prima volta ha un campione italiano nei pesi massimi. E' Salvatore Erittu, che ha battuto nettamente ai punti il triestino Fabio Tuiach. Argomenti pugilato boxe orlando fiordigiglio Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
