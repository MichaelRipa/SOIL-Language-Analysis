Il gol di Sodinha e la risposta di Barillà. In mezzo l'espulsione di Benali per una bruttissima entrata su Rizzato che lascia in 10 le "rondinelle". Finisce 1-1 Brescia-Trapani, gara che chiude il programma della 33esima giornata di Serie B (da recuperare Frosinone-Latina, derby rinviato per motivi di ordine pubblico). Un pari che serve poco ai lombardi di Calori, ultimi in classifica al fianco del Varese, e che può andar bene ai granata di Cosmi. Le emozioni sono quasi tutte concentrate nella ripresa. Nel primo tempo succede poco. Nel Brescia, privo di Andrea Caracciolo, ci prova Sestu, ma Gomis è attento. Trapani ordinato e ben messo in campo, con Curiale-Malele coppia d'attacco. Nella ripresa siciliani pericolosi con Aramu che direttamente dalla bandierina colpisce il palo. Nel miglior momento del Trapani arriva il vantaggio del Brescia: al 17' Zambelli scende a destra e mette in mezzo un cross perfetto per l'inserimento di Sodinha che di testa batte Gomis. Due minuti dopo il portiere ospite salva su Corvia, poi al 21' la brutta entrata di Benali su Rizzato: l'arbitro opta per il rosso e gli estremi ci sono tutti tanto che poco dopo Rizzato dovrà uscire. In superiorità numerica la squadra di Cosmi ci mette poco a trovare il gol del pari: al 29' è Barillà, su sponda di Curiale, a battere di sinistro Arcari. Il pareggio carica il Trapani, il Brescia in 10 contro 11 teme di prendere il colpo del ko. I granata cercano i tre punti: ci provano ancora Barillà (di poco alto) e soprattutto Curiale, ma sulla linea c'è il salvataggio di Zambelli. Finisce 1-1, Brescia ultimo con 28 punti, il Trapani raggiunge Cittadella e Modena a quota 39. Argomenti calcio trapani brescia serieb 
Lancio di sassi contro un treno e due passeggeri ferito. L'episodio è avvenuto intorno alle 20.50 in prossimità della stazione ferroviaria di Latina, a danno del treno Napoli-Roma numero 2406. I sassi hanno rotto una porta a vetri del treno ferendo due viaggiatori, una ragazza e un adolescente. Il convoglio, su cui c'erano circa 200 passeggeri, è stato fermato a Latina per consentire l'intervento della Polfer e del 118. Da lì, i passeggeri sono stati fatti scendere e hanno proseguito il loro viaggio verso Roma sul treno successivo. Sono in corso le indagini della Polfer per ricostruire l'accaduto. Argomenti latina polfer ferrovie 
None Leggi i commenti I commenti dei lettori 
ROMA – E’ un week end favorevole alle prime della classe l’ultimo del mese di marzo in Lega Pro. Novara, Teramo e Salernitana proseguono, infatti, la loro marcia in testa alla classifica dei rispettivi gironi anche al termine della 32esima giornata, quindi con sole sei puntate da mandare in scena per la conclusione della regular season. Ma i giochi rimangono comunque apertissimi nei tre gruppi, che fra mercoledì 1 e giovedì 2 aprile torneranno in campo per il turno che precede la sosta pasquale, regalando ancora emozioni e interesse ai tantissimi appassionati che seguono la terza serie senza perdersi nulla, sia allo stadio che in tempo reale sul web con il canale dedicato. NOVARA SALDO IN VETTA, BASSANO METTE LA QUINTA - Nel girone A il Novara difende il suo primato piegando di misura il Real Vicenza al ‘Piola’ grazie a un gol di Evacuo. Un’affermazione (la 18esima stagionale) che consente agli uomini di Toscano di rimettersi alle spalle il lanciatissimo Bassano, capace di conquistare la quinta vittoria consecutiva imponendosi 3-2 nel big match con l’Alessandria al ‘Mercante’ e ribadendo le proprie ambizioni: al vantaggio veneto di Cattaneo risponde Morero prima dell’intervallo, poi è la doppietta del bomber Pietribiasi a far pendere la bilancia dalla parte degli uomini di Antonino Asta, serve solo a fissare il punteggio la marcatura di Vitofrancesco. A quota 60 c’e’ il Pavia di Maspero, che non e’ andato oltre il pari senza reti in casa della matricola Giana Erminio. Un punto piu’ giu’ appunto l’Alessandria, quarto con 59, per una volata a quattro avvincente sino all’ultimo. CREMONESE SGAMBETTA COMO, PRO PATRIA REGGE AD AREZZO – Perde al contrario un’occasione per avvicinarsi il Como, sconfitto in trasferta dalla Cremonese per 1-0: allo “Zini” è Di Francesco a fermare dopo otto incontri l’imbattibilità dei lariani, che subiscono pure due espulsioni (Cassetti al 40′ pt e Fautario al 41′ st, entrambi per doppia ammonizione), regalando al contempo una boccata d’ossigeno ai grigio rossi di Marco Giampaolo, che nessuno pensava di trovare in tale situazione in primavera. Finisce in bianco l’altro testa a testa lombardo fra Feralpisalò e Renate, così come fra Torres e Monza (un punticino rigenerante per i brianzoli), mentre l’Arezzo si vede imporre il pari da una Pro Patria quanto mai bisognosa di punti per l’inseguimento alla salvezza: Terrani sblocca la gara, ma i padroni di casa ribaltano tutto subito con Panariello e Yaisien, a inizio ripresa il definitivo 2-2 di La Morte per i bustocchi. Pari che serve a poco fra Lumezzane e Sudtirol, coi trentini – che non vincono dal 7 febbraio – in dieci nel finale per l’espulsione di Martin. ALBINOLEFFE RIMONTA VENEZIA, PORDENONE SUPERA MANTOVA - Andamento che ha quasi dell’incredibile a Bergamo, dove il Venezia, in vantaggio per 3-0 al 30′ della ripresa, si fa raggiungere dai padroni di casa dell’Albinoleffe: lagunari subito in vantaggio con Greco, poi nella ripresa al 5′ il raddoppio di Bellazzini e al 20′ l’autorete di Anghileri. Ma i seriani, terzultimi, nel giro di tre minuti riaprono il match con i gol di Bradaschia alla mezzora e di Pesenti al 33′. Poi, al secondo minuto di recupero il pari con il rigore trasformato da Momente’. Fondamentale, in ottica salvezza, la vittoria del Pordenone sul Mantova: 2-1 firmato Migliorini-Bjelanovic, accorcia Trainotti per i virgiliani. Girone A, 32/a giornata: Albinoleffe-Unione Venezia 3-3, Arezzo-Pro Patria 2-2, Bassano-Alessandria 3-2, Cremonese-Como 1-0, Feralpi Salò-Renate 0-0, Giana Erminio-Pavia 0-0, Lumezzane-Sudtirol 0-0, Novara-Real Vicenza 1-0, Pordenone-Mantova 2-1, Torres-Monza 0-0. Classifica: Novara 63 punti; Bassano 61; Pavia (-1) 60; Alessandria 59; Como 54, Feralpisalò 48; Real Vicenza 46; Arezzo 44; Sudtirol e Unione Venezia 43; Mantova (-3) e Renate 40; Cremonese 39; Torres 38; Giana Erminio 36; Monza (-2) 35; Lumezzane* 30; Albinoleffe 28; Pro Patria (-1) 25; Pordenone 24. REGGIANA-TERAMO IN BIANCO, ASCOLI CADE A FORLI’ E L’AQUILA VINCE ANCORA – Nel girone B la Reggiana ferma la capolista Teramo sullo 0-0, ma l’Ascoli non ne approfitta, anzi, perde a Forli’ 2-1 e scivola a -3 dall’undici di Vivarini, al comando con 62 punti e al 22° risultato utile consecutivo. Per i bianconeri marchigiani e’ un momento difficile, con tre punti nelle ultime quattro partite: dopo tre pari di fila, ecco la sconfitta al ‘Morgagni’ con la doppietta di Docente nella ripresa a replicare al vantaggio marchigiano realizzato al 45′ da Chirico. Se la Reggiana e’ sempre terza con 54 punti, L’Aquila si avvicina centrando il terzo successo di fila: 2-1 al Santarcangelo grazie a Corapi e Pomante. AMOROSO A PISA PARTE CON UN PARI, SPAL E LUCCHESE SBANCANO ANCONA E PISTOIA – Il Pisa arresta l’emorragia di sconfitte ma nel derby casalingo con il Prato non va oltre lo 0-0 nell’anticipo di venerdì all’Arena Garibaldi, che segnava l’esordio di Christian Amoroso, promosso dalla Primavera dopo le dimissioni di Giuseppe Pillon. fa il suo esordio. Trionfo esterno della Spal in quel di Ancona: protagonista assoluto Zigoni, autore di una tripletta. Per i ferraresi sono ora quattro i successi consecutivi, segno che il lavoro di Leonardo Semplici comincia a dare i suoi frutti. Ingrosso lancia il Tuttocuoio contro il Gubbio, la Lucchese di Galderisi sbanca Pistoia (Degeri e Ferretti) mettendo in difficoltà gli arancioni, successo interno del Grosseto che, grazie alla rete di Fofana supera il Pontedera, portandosi a quota 38. CARRARESE E SAVONA, COLPI PESANTI A PIACENZA E SAN MARINO – Pesano infine nello sprint per evitare la retrocessione le affermazioni esterne della Carrarese (2-1 sulla Pro Piacenza), lanciata da Cellini e Belcastro (agli emiliani non basta Speziale), e del Savona, che passa per 2-1 in casa del fanalino di coda San Marino grazie a Marconi e a un rigore di Scappini dopo il momentaneo pari di Cicarevic per i titani. Girone B, 32/a giornata: Ancona-Spal 0-3, Forli’-Ascoli 2-1, Grosseto-Pontedera 1-0, L’Aquila-Santarcangelo 2-1, Pisa-Prato 0-0, Pistoiese-Lucchese 0-2, Pro Piacenza-Carrarese 1-2, Reggiana-Teramo 0-0, San Marino-Savona 1-2, Tuttocuoio-Gubbio 1-0. Classifica: Teramo 62 punti; Ascoli 59; Reggiana* 54; L’Aquila 51; ; Pisa* 48; Spal 46; Ancona* 45; Lucchese, Pontedera e Tuttocuoio* 44; Carrarese 41; Gubbio 39; Grosseto (-1) 38; Prato e Savona 35; Santarcangelo* 34; Forlì e Pistoiese** 33; Pro Piacenza (-8) 28; San Marino 26. * = 1 partita in meno; ** = 2 partite in meno CONTINUA IL DUELLO A DISTANZA FRA SALERNITANA E BENEVENTO – Tutto come prima nel girone C nel duello per il primato fra Salernitana e Benevento, entrambe vincenti e quindi ancora separate da due lunghezze. I giallorossi di Brini nell’anticipo di venerdì sera davanti al proprio pubblico regolano 2-0 la Paganese chiudendo la pratica già nel primo tempo con le reti di Mazzeo e Lucioni, portandosi momentaneamente in vetta, leadership che dura meno di 24 ore visto che i granata rispondono immediatamente piegando 2-1 la Reggina: allo stadio Arechi Insigne junior illude i calabresi, costretti a subire altri due punti di penalizzazione che rendono ancora più complicata la rincorsa salvezza nel disperato tentativo di evitare l’ultimo posto, ma poi sono Moro e Negro a spingere al successo gli uomini di Menichini, così da reimpossessarsi dello scettro del comando. MATERA E JUVE STABIA TERZE, LECCE KO E IN 8 A CATANZARO – Sulla terza poltrona riesce ad accomodarsi anche il Matera, che va a vincere in casa del Savoia e sale a quota 57. In un match iniziato con oltre mezz’ora di ritardo per consentire il deflusso di un centinaio di sostenitori presenti al Giraud senza abbonamento decidono le marcature nella seconda frazione di Iannini e Diop, che consentono alla formazione di Auteri l’aggancio alla Juve Stabia di Savini, fermata sul pari a Foggia con gol di Maza e autorete di Potenza nel giro di un paio di minuti. La Casertana non ha potuto difendere la sua posizione in quanto la partita a Martina Franca è stata rinviata a metà aprile a seguito del provvedimento del Prefetto di Taranto con cui, a causa degli eventi calamitosi che hanno danneggiato una delle torri di illuminazione dello stadio’Tursi’, ha ordinato il divieto di utilizzo dell’impianto sportivo fino ad avvenuto ripristino e messa in sicurezza”. Dal canto suo il Lecce va al tappeto a Catanzaro (2-1, con gol di itti e Mancuso per i locali e penalty di Lepore nel finale), confronto che i salentini terminano in otto, con tre espulsioni (Moscardelli dopo 9’, Mannini e lo stesso Lepore), piu’ quella di Di Chiara dalla panchina. Un nervosismo che può risultare fatale nella corsa play-off. Cade anche il Barletta, che dopo il colpo a Martina Franca rimedia tre schiaffi a Melfi, spinto dalla doppietta in avvio di Caturano, con Tortori a chiudere i giochi (i pugliesi finiscono anche in dieci: rosso a Quadri per doppia ammonizione). COSENZA VINCE DERBY A LAMEZIA, PARI AVERSA-MESSINA – Allunga a sette la striscia di risultati utili il Cosenza, che fa suo il derby calabrese a Lamezia con il guizzo nel finale di Calderini agganciando proprio la Vigor. Si muove poco, invece, la classifica in fondo, con una serie di pareggi. Si chiude sull’1-1 la gara fra Aversa Normanna e Messina (secondo punticino per la gestione Di Costanzo), decisa tutta nel finale, fra l’84’ e l’86’ col botta e risposta fra Mosciaro e Nigro, dopo che prima dell’intervallo il portiere dei siciliani Berardi aveva parato un rigore a De Vena. Stesso risultato al “Mazzella”, con la Lupa Roma che beffa l’Ischia al 91′ con Pasqualoni dopo il provvisorio vantaggio di Infantino. Girone C, 32/a giornata: Aversa Normanna-Messina 1-1, Benevento-Paganese 2-0, Catanzaro-Lecce 2-1, Foggia-Juve Stabia 1-1, Ischia-Lupa Roma 1-1, Melfi-Barletta 3-0, Salernitana-Reggina 2-1, Savoia-Matera 0-2, Vigor Lamezia-Cosenza 0-1, Martina Franca-Casertana rinviata al 15 aprile. Classifica: Salernitana 70 punti; Benevento 68; Juve Stabia e Matera 57; Casertana* 56; Lecce 54; Foggia (-1) 51; Catanzaro 47; Barletta 42; Cosenza e Vigor Lamezia 40; Lupa Roma, Martina Franca* e Melfi (-2) 35; Paganese 34; Messina e Savoia 27; Aversa Normanna e Ischia 26; Reggina (-4) 22. * = 1 partita in meno Argomenti lega pro Leggi i commenti I commenti dei lettori 
Lo chiamavano “baletta”, pallina, perché si muoveva velocemente e divenne, in poco tempo, uno degli staffettisti più apprezzati. Ma il suo vero nome era Roberto di Ferro, partigiano. Morì a quattordici anni, fucilato dai nazisti a Pieve di Teco, pronunciando la frase “ammazzatemi pure, i mie compagni verranno a vendicarmi” diventata una delle espressioni più tramandate con cui i nonni e le persone del posto raccontavano l’ impresa di uno dei tanti giovani combattenti che, al posto di vivere la loro età, imbracciavano il fucile per combattere il nemico della libertà. Un’unica foto, sbiadita dal tempo, è quella più simbolica: un ragazzino con un fucile alto quanto lui. E Baletta, se lo tiene in spalla fiero, sorridendo. Ma a settant’anni dalla fucilazione del piccolo partigiano il suo ricordo  è ancora indelebile nel  paesino dell’entroterra imperiese, e per ricordare l’anniversario della sua morte gli ha dedicato tre giorni di manifestazioni. Terminate questa mattina con la presenza del presidente nazionale dell’Anpi, Carlo Smuraglia. “Noi dobbiamo ricordarlo e averlo nel nostro cuore un ragazzo morto per la nostra libertà - afferma i presidente dell’Anpi -  Dobbiamo anche chiederci perché. Perché un ragazzo decide di combattere di vivere una vita diversa dai ragazzi suoi coetanei che a quell’età giocano, scherzano vivono semplicemente gli anni che hanno. Lui si trova prima a lavorare e già questa è una cosa molto importante perché è una prima esperienza a quell’età. Ma poi c’è di più, perché vuol fare il partigiano, lo fa con coraggio, si conquista sul campo il titolo di partigiano . Che cosa conduce il ragazzo ad essere così coraggioso? Ma oltre ad essere stato un giovane eroe, perché ha combattuto, ha resistito non ha parlato, però c’è ancora qualcosa di più perché alla fine non è stato il solo, non dei quattrodici anni, ma è stato uno dei tanti esempi che la Resistenza ci da”. Smuraglia, con voce ferma e decisa racconta l’importanza della Resistenza “ fatta prevalentemente da giovani. C’erano anche quelli che venivano dall’antifascismo militante, c’erano quelli che avevano fatto la galera e il confino. C’erano quelli che avevano sofferto in silenzio il fascismo e hanno voluto riscattare il paese. Ma certo la maggioranza era fatta di giovani”. Ma con il fascismo che non è mai svanito, con persone che fanno ancora il saluto romano agli stadi o imbrattano i muri delle città italiane con i simboli del nazismo e del fascismo, come si muove l’Anpi? “ Noi usiamo tutti gli strumenti di cui disponiamo, cioè, facciamo sentire la nostra presenza, chiediamo che le manifestazioni fasciste vengano impedite, afferma Smuraglia. Quello che secondo me è la cosa più importante è che lo Stato faccia veramente e finalmente il suo dovere, perché è compito dello Stato di una Repubblica democratica e antifascista che ha questa Costituzione, impedire che ci siano queste manifestazioni anche visive di gesti, di insegne che ricordano un passato di orrore di guerra, di morti. Bisogna ricordare che il fascismo è stato morte, è stato rovina, è stato distruzione , ha mandato centinaia di migliaia di giovani a morir in guerra. Ha perseguitato degli ebrei. Allora se si ha ancora il coraggio di fare in pubblico il saluto romano , di richiamarsi a queste esperienze, dobbiamo ricordarci questa esperienza che è stata veramente tragica e non deve tornare mai più. Dovrebbe essere come primo lo Stato in tutte le sue istituzioni, quindi da governo fino ai sindaci fino ai questori ai prefetti a svolgere le loro funzioni facendo in modo che queste manifestazioni non ci siano, siano relegate, sia sempre chiarito che c’è in Italia la libertà di manifestazione e di pensiero ed è giusto che sia così ma non un pensiero che ricorda un passato tragico e che esalta esperienze che noi speriamo che non tornino mai più. [[ge:rep-locali:rep-genova:110794639]] Sottolinea anche l’importanza di continuare a fare queste manifestazioni in memoria dei partigiani morti per la libertà,per “tenere vivo il ricordo. Queste cose non solo vanno dimenticate perché è giusto anche nei confronti di chi ha sofferto e di chi ci ha lasciato la vita, quindi tenere fermo il dolore e condividere il dolore di chi ci ha lasciato, ma poi soprattutto perché è importante far conoscere la storia e le vicende a quelli che non le hanno vissute, specialmente alle generazioni giovani. Episodi di coraggio, scelte sono molto importante in un paese particolare come il nostro in cui c’è tanta gente distratta e indifferente. Bisogna ricordare che c’è stato in un epoca in cui anche giovanissimi, come il ragazzo che oggi ricordiamo, che ha 14 anni scegli di combattere per la libertà sono esempi che vanno additati perché possono servire a fare scelte di vita e sapere prendere in mano il proprio destino. Quindi io credo molto nell’utilità di queste manifestazioni, soprattutto se non si riducono a cerimonie rituali ma costituiscono anche un momento di riflessione e di conoscenza del passato. Ma un ultimo pensiero del presidente Anpi va ai giovani d’oggi “ Io a vent’anni ho dovuto compiere una scelta: o fare parte della repubblica di Salò o scegliere la via delle montagne.Ho fatto una scelta che non fu difficile e io spero che non sia mai difficile per un giovane una scelta del genere perché a mio parere un giovane a vent’anni dovrebbe essere istintivamente rivolto verso la libertà e non verso la dittatura e mi auguro che i nostri giovani, in futuro, se si troveranno a dovere fare scelte diverse, sappiano sempre scegliere la strada giusta, che è quella della libertà e quella della democrazia.” Argomenti pieve di teco imperia anpi roberto di ferro baletta carlo smuraglia 
None Leggi i commenti I commenti dei lettori 
None Leggi i commenti I commenti dei lettori 
