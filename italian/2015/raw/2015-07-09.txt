Primarie senza se e senza ma, candidatura senza se e senza ma. L'assessore alle Politiche sociali Pierfrancesco Majorino ha annunciato questa sera la sua partecipazione alla corsa per il dopo Pisapia e le primarie che ancora non sono state indette. E' la seconda candidatura in ordine di tempo dopo quella del deputato Pd Emanuele Fiano , che questa sera è passato a stringergli la mano al teatro Litta dove Majorino, come fece il sindaco uscente Giuliano Pisapia quando si candidò, ha lanciato la sua campagna. "Il problema non è fra renziani ne antirenziani - ha detto Majorino - ma scegliere il candidato migliore" e su questo non si deve decidere a livello nazionale. "Non vedo perché dovrebbero decidere a Roma essendo a Milano". "Le primarie non sono lo strumento migliore - ha precisato - ma "l'unico" per scegliere il candidato sindaco del centrosinistra. No a esperimenti con Ncd e a repliche più o meno mascherate del "governo come a Roma". E non appena il comitato dei saggi avrà identificato le linee guida bisogna "subito" indire le primarie. A Roma, Majorino, ha chiesto - oltre alla fine dei tagli indiscriminati e alle politiche sull'immigrazione nel segno del ministro Alfano 'pasticcione - di evitare interferenze: "Non si dia l'impressione di non credere in noi". 'La partita della città' è il titolo dell'appuntamento in cui l'assessore ha spiegato il suo programma: ha rilanciato sulla moralità (ricordando al centrodestra gli arrestati), criticando le amministrazioni prima di quella di Pisapia. "La partita della città è fra la continuità del cambiamento o il ritorno del peggiore passato" ha detto. Serve attenzione alla sicurezza (al governo chiede di mantenere i poliziotti in più arrivati in città per Expo), impegno per non lasciare case popolari vuote, per lavorare sui diritti. Come è stato per Fiano, Pisapia non ha partecipato alla serata, pur non considerando singolare che le candidature arrivino prima dell'ufficializzazione delle primarie. "Io mi ricordo che quando mi sono candidato molti non volevano le primarie. Oggi - ha detto a margine alla presentazione a Palazzo Marino delle idee per la riqualificazione di piazza Scala - a Milano tutti le vogliono". Argomenti elezioni milano 2016 - comunali milano elezioni pierfrancesco majorino giuliano pisapia 
ERBIL - Alessandro De Ponti è libero ed è in volo verso l'Italia dove dovrebbe arrivare in nottata. Il giovane bergamasco era ricoverato all'ospedale di Erbil, dopo essere stato ferito al confine fra la Siria e il Kurdistan iracheno. Militante in un centro sociale, De Ponti voleva unirsi all'esercito curdo nella lotta contro l'Isis. Argomenti alessandro de ponti 
La Campania, nelle intenzioni del nuovo presidente della Regione Vincenzo De Luca che ieri ha esordito in consiglio regionale, deve diventare la più grande piattaforma logistica dell'intera Europa, rilanciando la portualità, il turismo, i poli d'eccellenza di cui la regione è ricca, e anche quella vocazione industriale da tempo smarrita e che ha nell'aerospazio un'eccellenza mondiale. Insomma De Luca punta sull'orgoglio chiamando a raccolta anche l'opposizione, cui offre la sua disponibilità a risolvere i problemi al di là delle bandiere di partito. Davanti al consiglio regionale proteste di lavoratori e centri sociali, con qualche momento di tensione tra manifestanti e forze dell'ordine. In aula si nota passeggino con bebè di sei mesi spinto da Bruna Fiola, tra i volti nuovi del Pd. La ressa dei fotoreporter fa ritardare l'avvio dei lavori di qualche minuto, tempo che De Luca sfrutta per una stretta di mano con il suo predecessore Stefano Caldoro. Il primo atto del nuovo Consiglio della Campania è l'elezione del suo presidente: Rosa D'Amelio, irpina di Lioni, fa il pieno di voti raccogliendo un consenso bipartisan, con 49 voti su 51. Un plebiscito. Poi tocca a De Luca prendere la parola per illustrare il programma. "Non abbiamo molti amici in Italia - dice - vorrei che i campani sentissero un nuovo orgoglio da parte nostra". Il contesto è di quelli difficili: "I problemi che abbiamo di fronte sono pesanti e impegnativi - dice parlando a braccio - richiederanno uno sforzo straordinario da parte di tutti. La situazione è pesante, dobbiamo affrontare un triplo problema. Quello del ritardo storico del Sud rispetto al Nord; l'ulteriore arretramento che abbiamo avuto in questi anni; e infine, come posizionare la Regione in campo nazionale e internazionale". Il quadro d'insieme che delinea De Luca, a fronte di qualche segnale positivo che viene dal turismo, è quello di una realtà che il governatore definisce "contraddittoria", perché fatta di "problemi ma anche di eccellenze". "Ma il quadro d'insieme - afferma - fornisce una sensazione di lento declino. Siamo diventati la terza regione d'Italia, eravamo la seconda. Ora ce la giochiamo con il Lazio. Il declino è in corso e dobbiamo frenarlo e invertirlo". "Purtroppo - sottolinea De Luca - abbiamo bruciato molti anni. Questo è il tema centrale che abbiamo nei prossimi 5-10 anni: come impedire il declino. E' una sfida drammaticamente difficile, ma è la sfida che dobbiamo vincere se non ci vogliamo rassegnare a vedere i nostri figli emigrare". La replica di Caldoro è ironica: "Ci aveva promesso un vicepresidente donna che ci avrebbe fatto sognare: poi è arrivato il fido Fulvio", attacca riferendosi al vice di De Luca, Fulvio Bonavitacola. Che finisce anche nel mirino dei Cinque Stelle che lo invitano, con il capogruppo Valeria Ciarambino, a risolvere al più presto il problema dell' incompatibilità, dimettendosi - dice senza mezzi termini Ciarambino. Ma è anche la prima volta dei grillini nel consiglio regionale che, esclusi dalle nomine dell'Ufficio di Presidenza, mettono in scena la prima protesta della consiliatura. Espongono cartelli: "L'onestà vi fa paura". Argomenti regione campania de luca 
None Leggi i commenti I commenti dei lettori 
ALESSIO GEMMA C’è un secondo progetto sullo stadio San Paolo. Una ristrutturazione diversa da quella già presentata in Comune dal patron del Napoli Aurelio De Laurentiis. Ieri il piano B è entrato per la prima volta nelle stanze di Palazzo San Giacomo. Nell’ufficio del capo di gabinetto del sindaco Attilio Auricchio si è seduto Paolo Pagliara, titolare del progetto con lo studio Gsa di Napoli. Uno stadio con 42 mila posti, insonorizzato, con oltre 5 mila metri quadrati di palestre e 10 mila di spazi commerciali. Un progetto anticipato da “Repubblica” che nei prossimi giorni potrebbe essere depositato ufficialmente accanto a quello di De Laurentiis. Quale San Paolo verrebbe realizzato? L’ultima parola spetterebbe al Comune. Pagliara Costruzioni è una azienda nota a piazza Municipio. Perché fa parte di Giano srl, la società che è in corsa per la gestione dello stadio Collana e che ha già chiesto al Comune l’ok su un progetto di riqualificazione dell’impianto del Vomero. In Giano srl, accanto a Pagliara, figura l’associazione di Fabio Cannavaro e Ciro Ferrara, i due ex giocatori del Napoli che al momento non rientrerebbero nella partita del San Paolo. Intanto il Comune è già a lavoro per assicurare nuovi spazi alle dodici associazioni che utilizzano le palestre e la pista di atletica dello stadio di Fuorigrotta. Hanno oltre duemila atleti iscritti. Tanti gli sport praticati: boxe, ginnastica, arti marziali, fitness, ballo, atletica. Fino all’estate prossima, quando è preventivato l’inizio dei lavori, dovrebbero continuare ad allenarsi al San Paolo. Poi con l’inizio del restyling andranno via. Per sempre. Per la pista di atletica si vorrebbe utilizzare quella già costruita a Bagnoli nel parco dello sport: De Laurentiis si accollerebbe i lavori di riparazione. In alternativa andrebbe costruita una ex novo a spese del patron nella base ex Nato. Per le altre associazioni si stanno valutando due destinazioni: la Mostra d’Oltremare e la stessa area Nato. Anche se il Comune ha già chiesto al club di inserire 2 mila metri quadrati di nuove palestre nel progetto che riguarda le aree esterne all’impianto: ossia nei 44 mila metri quadrati alle spalle della Curva A su cui De Laurentiis vuole costruire gallerie commerciali. Volumi per dieci metri di altezza sui quali dovrà essere approvata una variante urbanistica dal consiglio comunale. Per ora i tecnici del Napoli hanno mostrato in Comune solo uno schizzo dell’insediamento esterno. Niente ancora di definitivo. Ma che già preoccupa i consiglieri comunali chiamati al voto per l’impatto sull’area di Fuorigrotta Argomenti stadio san paolo 
