TORINO - Una grandissima Juve piega il Real campione in carica e consolida le proprie ambizioni di finale di Champions. Un successo meritato che conferma la crescita del gruppo bianconero ormai davvero alla stregua delle migliori d'Europa. Il 2-1 cambia poco gli equilibri del doppio confronto, visto che al ritorno ai "blancos" basterà l'1-0 per passare, ma è pur vero che consente alla Juve di affrontare la difficile trasferta al Bernabeu con ben altra consapevolezza e tranquillità considerato che, comunque, potrà contare su due risultati su tre. JUVE, UNA MATURITA' IMPRESSIONANTE - La Juve ha impressionato soprattutto per la maturità con cui ha affrontato la sfida. Ha iniziato con il piglio giusto, non ha perso lucidità ed equilibri dopo aver incassato l'1-1 di Ronaldo e ha coperto gli spazi con grande sagacia tattica dopo il 2-1. In una serata in cui tutta la squadra ha giocato davvero i maniera superlativa meritano un plauso particolare Tevez, che quando si è trattato di prendere in mano la squadra, in avvio di ripresa, si è confermato un vero e proprio condottiero spaccando da solo in due la partita, e Marchisio, uomo factotum, capace di farsi trovare sempre nel posto giusto al momento giusto, senza mai sbagliare un pallone. Chapeau. ALLEGRI LANCIA STURARO, ANCELOTTI CON BALE PUNTA - Con Pogba ancora ai box, Allegri ha deciso di lanciare subito nella mischia uno Sturaro in crescita, preferendolo a Pereyra, e ha messo Vidal dietro alle punte, Tevez-Morata. Ancelotti ha replicato con il 4-4-2 con Bale, invece di Hernandez, partner di Ronaldo in attacco, James ed Isco a spingere sulle fasce e Marcelo preferito a Coentrao quale terzino sinistro. E' SUBITO MORATA - La Juve, al solito, è partita fortissimo e sfruttando la disattenzione tra le linee delle merengues, al terzo tentativo, dopo aver fatto le prove generali con Sturaro e Morata, è passata (8'): Marchisio ha smarcato in area Vidal che con un destro in diagonale ha impegnato Casillas; sulla respinta è piombato come un falco Morata che da due passi ha realizzato il classico gol dell'ex. [[ge:rep-locali:repubblica:113625257]] RONALDO PAREGGIA I CONTI - Il Real si è rimboccato le maniche, e pur continuando a soffrire il pressing dei bianconeri, col passare dei minuti ha iniziato a prendere campo. Buffon ha dovuto dimostrare tutta la sua classe su un destro velenoso da 28 mt di Kroos poi, però, nulla ha potuto al 28' quando James, con una parabola perfetta, ha messo sulla testa di Ronaldo, dimenticato dalla difesa bianconera, il più comodo dei palloni per l'1-1. TRAVERSA DI JAMES - La replica della Juve non è andata oltre un destro a fil di palo da lontano di Marchisio e, così, il Real ha finito per prendere coraggio sfiorando, sul finire del tempo, l'1-2: su un cross dalla sinistra di Isco, James è volato in tuffo ma a porta vuota, per fortuna dei bianconeri, ha centrato in pieno la traversa. INVENZIONE DI TEVEZ, ARRIVA IL 2-1 - Consapevole della propria forza, il Real nella ripresa ha deciso di fare possesso palla, abbassando i ritmi, ma questa sua sicurezza ha finito per risultargli fatale. La Juve, sorniona, si è mantenuta compatta e, alla prima occasione, ha sorpreso di nuovo gli avversari. Sugli sviluppi di un angolo per gli avversari, la formazione bianconera si è dispiegata magnificamente di rimessa e si è guadagnata con Tevez, ingenuamente steso in area da Carvajal dopo una volata di 60 mt, il rigore del 2-1, trasformato con freddezza dallo stesso "Apache". ALLEGRI VARA IL 3-5-2, LLORENTE FALLISCE IL 3-1 - Ancelotti ha ordinato il 4-3-3 con il "Chicharito" Hernandez al posto di Isco ma Allegri non si è spaventato risistemando la squadra con il 3-5-2 con Barzagli in sostituzione di un combattivo Sturaro. La Juve ha sofferto ma, dominando sulle palle alte, ha rischiato il minimo indispensabile. E, anzi, al 93', ha avuto anche la migliore occasione per segnare, sciupata malamente dal subentrato Llorente che, da due passi. ha schiacciato tra le braccia di Casillas un facile colpo di testa su punizione di Pirlo. Peccato. Al Bernabeu, così, ci sarà ancor più da soffrire. Ma la Juve è pronta. Il Real è avvisato. JUVENTUS-REAL MADRID 2-1 (1-1) Juventus (4-4-2): Buffon 7, Lichtsteiner 7, Bonucci 6.5, Chiellini 6.5, Evra 7, Marchisio 7.5, Pirlo 6.5, Vidal 6.5, Sturaro 6.5 (6′ st Barzagli 7), Morata 7.5 (33′ st Llorente sv), Tevez 8. (41′ st Pereyra sv). (30 Storari 7 Pepe 20 Padoin 32 Matri 37). All.: Allegri. Real Madrid (4-4-2): Casillas 6.5, Carvajal 5, Pepe 6.5, Varane 6, Marcelo 6.5, Rodriguez 6.5, Ramos 5, Kroos 6.5, Isco 6.5 (18′ st Hernandez 6), Bale 5.5 (41′ st Jesè sv), Ronaldo 6. (13 Navas 5 Coentrao 16 Lucas Silva 17 Arbelos, 24 Illaramendi). All.: Ancelotti. Arbitro: Atkinson (Inghilterra) 7. Reti : nel pt 8′ Morata, 27′ Ronaldo; nel st 12′ Tevez rig. Angoli : 5-1 per il Real Madrid. Recupero : 1′ e 3′. Ammoniti : Bonucci, Tevez, Chiellini, Marcelo, Carvajal  e James Rodriguez per gioco scorretto; Vidal per proteste. Spettatori : 41.011 (ospiti 1.755), incasso 3.303.232 euro, nuovo record per lo Juventus stadium. Argomenti champions league juventus fc real madrid carlos tevez Leggi i commenti I commenti dei lettori 
La ripresa in Sicilia non solo non si vede, ma sembra molto di là da venire. I dati economici del primo trimestre del 2015 sono disarmanti. La guerra che falcidia le aziende continua. Ben 4 mila le imprese che hanno chiuso i battenti nei primi tre mesi dell'anno, con due record: nell'agricoltura ne sono saltate 1.270, nell'artigianato ne sono scomparse 1.100 e a sua volta la città che registra l'andamento peggiore in questa categoria è Palermo, con ben 230 imprese artigiane sparite nel nulla. "Le cessazioni sono state 488 e le nuove iscrizioni solo 258", dice Nunzio Reina, presidente di Confartigianato Palermo, che lancia l'allarme lavoro in nero: "Tra quelle chiuse saranno centinaia quelle che continueranno a essere operative, ma rigorosamente in nero. È da questi dati che possiamo ritenere il fenomeno dell'abusivismo come una dinamica ormai naturale, nel silenzio della politica". Mario Filippello della Cna attacca: "Governo Crocetta assente, Finanziaria pessima, non c'è nulla per le rilanciare l'economia". E sul fronte del commercio non va meglio: l'ultima insegna storica pronta a calare per sempre la saracinesca è il negozio Pustorino, di via Maqueda, che chiuderà a fine maggio. [[ge:rep-locali:rep-palermo:113635283]] La crisi in Sicilia continua, insomma. Nonostante le liti d'inizio anno sulle previsioni di crescita del Pil in Sicilia, con alcuni istituti che annunciavano addirittura un più 1,5 per cento (più del doppio della stima del governo nazionale per l'intero Paese), i primi numeri ufficiali sull'andamento nei primi tre mesi dell'anno sono negativi. Anzi, pessimi, secondo le Camere di commercio dell'Isola, il vero termometro sul territorio. Il 2015 rischia di essere l'ennesimo anno nero per la Sicilia. L'ARTICOLO COMPLETO SUL GIORNALE IN EDICOLA E SU REPUBBLICA+ Argomenti crisi sicilia artigianato imprese 
SAN FRANCISCO - E' Angela Ahrendts, 54 anni, la donna più pagata degli Stati Uniti. La manager di Apple, ex Burberry - responsabile per i negozi online e non  - ha incassato lo scorso anno 82,6 milioni di dollari. La notizia è contenuta nel Bloomberg index pay. Sempre facendo riferimento alle donne, la seconda meglio pagata degli Stati Uniti è Safra Catz, di Oracle, con 71,2 milioni di dollari. Mentre l'amministratore delegato di Yahoo!, Marissa Mayer, ha ricevuto 59,1 milioni di dollari e conquista così la terza posizione del "podio". Ahrendts, strappata da Cupertino a burberry (dove era amministratore delegato), è entrata ad Apple nel maggio 2014, diventando la prima donna all'interno del team di top manager del gruppo fondato da Steve Jobs. Argomenti apple angela ahrendts marissa mayer 
TORINO - "Siamo stati sfortunati negli episodi". Carlo Ancelotti prende con fatalismo la sconfitta con la Juve . Anche se riconosce la formazione bianconera ha messo spesso in difficoltà il suo Real: "Abbiamo sofferto soprattutto nella ripresa quando la Juve ha pressato di più e più alto. Poi quando si sono messi a 5 è stato più difficile trovare spazi. Abbiamo disputato una partita a tratti buona, a tratti meno, forzando un po' troppo la giocata. Il rigore? Sfortuna, sul rimpallo al limite è partito il loro contropiede, è stato un episodio sfortunato come la traversa che ci avrebbe potuto regalare il vantaggio". [[ge:rep-locali:repubblica:113625257]] AL RITORNO SERVIRA' PAZIENZA - Il tecnico emiliano spiega perché non ha marcato stretto Pirlo. "Perché allargavamo troppo i centrocampisti e rischiavamo i filtranti per Tevez, come in avvio di partita. Credo che la Juve iniziale, con Sturaro, fosse quella che mi aspettavo: una squadra organizzata. Comunque è stata una partita in equilibrio e anche bella. Che Real servirà al ritorno? Paziente, soprattutto". HERNANDEZ PESSIMISTA - "Chicharito" Hernandez, entrato solo nella ripresa, è pessimista: "Le sensazioni non sono positive perché abbiamo perso. Dobbiamo accettare il risultato con calma, non esistono squadre facili in questo punto della competizione. Ancelotti ci aveva chiesto attenzione, perché la Juve giocava a casa sua e aveva una motivazione extra. L'avvio dalla panchina? Bisogna rispettare tutte le decisioni ed essere professionali, però non ci sono professionisti contenti di stare in panchina.... Argomenti champions league carlo ancelotti real madrid Leggi i commenti I commenti dei lettori 
None Leggi i commenti I commenti dei lettori 
TORINO - "E' una vittoria meritata". Massimiliano Allegri si gode il bel successo sul Real e applaude tutta la Juve: "Sono molto contento di quanto fatto dai giocatori. Il 2-1 è il giusto premio per il loro sacrificio. Arrivare in semifinale non era facile e giocare con il Real così è un merito dei ragazzi, che hanno concesso poco a una squadra di grande tecnica. Potevamo far meglio nello sviluppo di gioco, specie nel primo tempo, ma è come andare a cercare il pelo nell'uovo...". LA VITTORIA DELLA MATURITA'  - Di questa vittoria ad Allegri è piaciuta soprattutto "la maturità. Siamo cresciuti molto nel corso di questa Champions League, bisogna saper leggere le partite, sapere quando accelerare, quando rallentare, e credo che la squadra sia migliorata molto sotto questo aspetto". Il tecnico ha anche un piccolo rimpianto. "Dispiace perché avremmo potuto vincere 3-1, l'ultima palla di Llorente poteva essere sfruttata meglio, ma avrei messo la firma per battere il Real stasera e arrivare in vantaggio a Madrid. Ora abbiamo una settimana per prepararci, far bene e arrivare in finale". [[ge:rep-locali:repubblica:113625257]] STURARO? MI SERVIVA PIU' GAMBA A CENTROCAMPO - Secondo il tecnico bianconero "la squadra ha difeso molto bene a 4. Dovevo fare una scelta perché lasciar fuori Barzagli non è facile. Andrea è sempre concentrato e riesce a calarsi subito nella partita, ma in quel momento con Bonucci ammonito, sul 2-1, dovevo prendere meno rischi e mettere un difensore in piu'". Allegri spiega la scelta iniziale di Sturaro: "Perché Pereyra può cambiare la partita se serve. Sturaro stava bene e mi serviva più gamba in fase difensiva. I ragazzi comunque sono stati molto bravi a mettersi a 4 quando difendevamo a centrocampo e a coprire Kroos e Ramos". PIRLO: A MADRID CON CONVINZIONE  - Andrea Pirlo avvisa il Real: "Abbiamo mandato il messaggio che ci siamo, che vogliamo questa finale e che ce la giochiamo fino alla fine a Madrid. Era una partita, ce n'è un'altra e serve convinzione: non è finita, dobbiamo essere convinti di andare al Bernabeu e poter centrare la finale. Berlino? Il ricordo (del Mondiale vinto nel 2006, ndr) rimane sempre impresso... Speriamo possa capitare ancora. Al Bernabeu dovremo fare la stessa partita, attenti e concentrati, giocarci la partita. Se vinco lascio la Juve? Prima vinciamo...". BUFFON: SAREBBE ANDATO BENE ANCHE IL PARI - Gianluigi Buffon è contentissimo: "Potevamo fare il terzo gol ma potevano anche fare loro il 2-2. Analizzando a mente fredda credo che il 2-1 vada molto bene: dovevamo dimostrare a noi stessi di potercela giocare quasi alla pari, di poter essere competitivi a questi livelli. Qualsiasi risultato andava bene, anche con l'1-1 rimanevano speranze per il ritorno: era un incontro di pugilato, un po' le davamo noi e un po' loro, anche con il pareggio avremmo avuto le stesse possibilità di passaggio del turno". LA PARATA SUL TIRO DI KROOS E' STARA DIFFICILE - Buffon dice di non aver visto un Real sottotono: "Il Real è una squadra forte, sul piano del gioco non è mai facile affrontarlo. A questi livelli sul piano della vivacità e dell'atletismo ti impediscono di esprimerti al 100%. Su Kroos ho fatto una buona parata, il quoziente di difficoltà era elevato", aggiunge Buffon che sul giudizio di Dino Zoff che ha detto di preferirgli Casillas, assicura che "le critiche e i giudizi, specie se espressi da gente competente, si accettano e si portano a casa senza problemi". VIDAL: SOGNO E' VINCERE COPPA - "Il nostro sogno è vincere la Champions League, già dopo il Monaco avevo detto che non abbiamo paura di nessuno. Mancano 90 minuti alla finale, pensiamo di essere preparati per giocarcela a Madrid nella semifinale di ritorno" le parole di Vidal. Secondo Lichtsteiner la Juve "ha fatto un'ottima partita specie in fase difensiva. E' sempre dura, se dai meno spazio è più difficile per loro contro una squadra organizzata come la nostra. E' stata una gara difficilissima, siamo contenti di aver vinto 2-1. Possiamo essere soddisfatti della prestazione e soprattutto del risultato. Ora l'importante è ripetere questa partita a Madrid". Argomenti champions league juventus fc massimiliano allegri andrea pirlo gianluigi buffon Leggi i commenti I commenti dei lettori 
CASALMAGGIORE - Se qualcuno pensava che per Novara, finora dominatrice della stagione, questa finale scudetto di volley femminile sarebbe stata una passeggiata si sbagliava di grosso. Pomì Casalmaggiore nel corso dei playoff appare squadra coriacea e in forte crescita: batte 3-1 (20-25, 31-29, 25-21, 25-18)  la Igor Gorgonzola Novara e pareggia i conti. Sabato alle ore 20.30 di scena gara 3 in Piemonte con un pronostico tutto da decifrare. Ancora un successo di pubblico per il volley femminile: si è giocato in un PalaRadi strapieno. Le ragazze in maglia rosa allenate da Davide Mazzanti riaprono con merito la corsa al tricolore. Anche se l'avvio è tutto di marca Novara. Le padrone di casa una volta sotto di un set combattono nel secondo e decisivo parziale che capovolge l'andamento dell'intero match. Le casalasche annullano cinque set point alle azzurre (che poteva valere lo zero a due) e dal 31-29 che vale l'1-1, le padrone di casa azzannano la preda e mantengono un'alta qualità in diversi fondamentali e una grande intensità di gioco fino all'ultima palla. Dall'altra parte della rete le ragazze allenate da Luciano Pedullà filano dritte fino a che sono in grado di mantenere il vantaggio, quindi subiscono la grinta della Pomì e soccombono nonostante i tentativi del "Professore" di riaprire la contesa. Per le azzurre una serata partita bene e diventata storta: undici errori diretti al servizio, linea di ricezione in difficoltà con solo il trentatré per cento di perfetta e centrali non produttive come al solito sono il segno di un'involuzione nel puzzle della Igor Gorgonzola. Nonostante qualche numero complessivo negativo, il tabellino segnala 24 punti di Klineman e 20 di Barun. Le caratteristiche della Pomì di gara 2 sono semplici nelle parole e difficile nei fatti: difendono con le unghie e contrattaccano. Comincia Serena Ortolani, poi costretta al cambio per problemi fisici a inizio del quarto set, proseguono Stevanovic (16 punti con 4 muri) e Gennari (18 con il 43 per cento di rendimento offensivo e una ricezione pressoché inattaccabile) e chiude capitan Tirozzi, top scorer rosa con 19 punti e il 47 per cento in attacco. Tanto basta per darsi appuntamento in Piemonte con la situazione in parità, si riparte. Intanto la nazionale femminile riparte dal calore della gente e dal collettivo: due valori che sono serviti nell'estate 2014 in occasione dei mondiali. Ora ci sono altri obiettivi, primo fra tutti guadagnarsi il biglietto per le olimpiadi di Rio 2016. Al primo giorno di raduno al Centro Pavesi di Milano giornata di festa, tanti sorrisi e pacche sulle spalle. Più che l'inizio di una nuova stagione è sembrato quasi l'inizio di un nuovo anno scolastico, dove le tante esordienti sono state accolte anche da alcune delle protagoniste dell'ultimo mondiale: Centoni, Costagrande, De Gennaro, Del Core, Lo Bianco e Piccinini. Queste ultime, per via di una specifica programmazione, inizieranno a lavorare nei prossimi mesi. Il lavoro 2015 è iniziato con un discorso del ct Bonitta. Il selezionatore ravennate ha insistito molto sul concetto che tutte le ragazze, sia le più esperte che le esordienti, fanno parte di uno stesso gruppo, impegnato nei tanti appuntamenti di un'estate molto intensa: il Volleymasters di Montreux, gli European Games di Baku, il World Grand Prix, per finire con gli Europei. "C'era davvero una bella atmosfera - ha commentato un soddisfatto Marco Bonitta - Sono contento della presenza delle ragazze più esperte, che spontaneamente sono intervenute e che spero facciano altrettanto anche il 23 maggio a Ravenna quando giocheremo la prima gara. Questo incontro spero sia servito a trasmettere alla squadra il concetto che la nazionale è formata da tante giocatrici, ma è un unico gruppo, su cui lavoreremo per gli obiettivi intermedi, sino all'Europeo. Abbiamo trascorso qualche ora tutti insieme ed è stata una bella cosa, perché ho visto degli atteggiamenti positivi nei rapporti tra chi in nazionale ha trascorsi importanti e chi invece si è affacciata oggi per la prima volta in azzurro, con tutte le emozioni del caso. È fondamentale che tutte queste ragazze capiscano che per raggiungere certi traguardi occorre essere una squadra. L'inizio mi sembra incoraggiante". Una curiosità. Nei dieci giorni al Centro Pavesi gli allenamenti della nazionale italiana saranno a porte aperte. Pomì Casalmaggiore-Igor Gorgonzola Novara 3-1 (20-25, 31-29, 25-21, 25-18) Pomì Casalmaggiore: Ortolani 13, Skorupa 2, Bianchini 3, Sirressi (L), Gennari 18, Gibbemeyer 7, Stevanovic 16, Tirozzi 19. Non entrate Quiligotti, Agrifoglio, Klimovich. All. Mazzanti. Igor Gorgonzola Novara: Partenio 1, Klineman 24, Kim, Guiggi 7, Bonifacio, Chirichella 5, Sansonna (L), Alberti, Signorile, Hill 15, Barun 20. Non entrate Masciullo Laura, Zanette. All. Pedullà. ARBITRI : Vagni, Sampaolo. Argomenti volley donne casalmaggiore volley novara volley Leggi i commenti I commenti dei lettori 
TORINO - Campioni d'Europa contro campioni d'Italia, però la differenza mica si è vista. Anzi sì: a lungo sono stati meglio i nostri dei loro, e il Real ha sofferto contro una Juve diventata maggiorenne. Ha preso la patente, esce da sola tutte le sere, fa quasi quello che vuole, non ha più bisogno di mamma e papà. Morata e Tevez, il primo puntualissimo per l'1-0, il secondo magnifico nel conquistare e poi segnare il rigore del raddoppio, sono stati gli stessi marcatori di Juve-Borussia, nella sera in cui in fondo cominciò la rincorsa verso la possibile finale di Berlino. Quasi tutto perfetto, se non fosse per il rilassamento che ha intorpidito la Juventus dopo il primo vantaggio, creando il buco difensivo del quale Cristiano Ronaldo non poteva non approfittare. Senza quell'errore di reparto, Berlino non sarebbe già conquistata, ma quasi. Così, invece, bisognerà comunque abbattere il muro. [[ge:rep-locali:repubblica:113625257]] Si carica di enorme fascino e di ancor più grande attesa la sfida di ritorno, mercoledì prossimo al "Bernabeu". La Juve potrà viverla senza paura, perché nel primo round ha dimostrato di riuscire a colpire e far vacillare un peso massimo. Certo, la sfida è ancora lunga e il 2-1 è punteggio che spesso prelude a una maratona: non ci stupiremmo se al ritorno si andasse ai supplementari, e invece ci sorprenderemmo moltissimo se la Juve in Spagna prendesse un'imbarcata. Il terrore che la paralizzava sotto pelle ogni volta che le toccava giocare in Champions, fosse pure contro danesi o turchi, senza offesa, non si vede più. Segno di una maturità acquisita e piena, di una stabilità nervosa merito anche dell'uomo tranquillo Allegri. Stavolta, il tecnico livornese ha scelto un inedito 4-4-2 iniziale, preferendo a Pereyra il quasi debuttante Stefano Sturaro, uno che aveva solo una manciata di minuti di Champions nel curriculum. Il ragazzo si è battuto come un leone, pareva che l'Europa fosse da sempre casa sua ed è uscito tra l'ovazione dello stadio intero. Ecco, Sturaro è uno dei simboli di crescita e di coraggio della Juventus: ed è così, senza tremare nelle gambe e soprattutto nel cuore, che bisogna andare al "Bernabeu" e giocarsela. Argomenti champions league juventus fc Leggi i commenti I commenti dei lettori 
