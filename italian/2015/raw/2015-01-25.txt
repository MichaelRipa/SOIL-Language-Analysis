FIRENZE - Il pareggio va stretto a Vincenzo Montella che si dice soddisfatto della prestazione della sua Fiorentina contro una buona Roma, ma avrebbe preferito una vittoria. "La squadra ha dato tutto, abbiamo disputato una grandissima partita contro una squadra di livello. Un po' di rammarico c'e', giocando così potevamo portare a casa una vittoria importantissima, ma pareggiare con la Roma ci può stare ". Il tecnico negli spogliatoi si è lamentato dell'arbitraggio. "Non tutte le cose che si dicono sono vere. Sono molto stanco e poco lucido  -  continua scherzando -, ho paura di fare qualche scivolone, quindi non dico niente e per una volta sto in difesa". GOMEZ INSOSTITUIBILE - Fra le note positive il ritorno al gol in campionato di Mario Gomez, che già si era sbloccato in Coppa Italia: "Sta crescendo molto  -  dice il tecnico -, ma può dare ancora di piu', può fare molto meglio. E' importante che stia ritrovando la continuità nell'andare a rete. Se come terminale offensivo preferisco un finalizzatore d'area o un attaccante più tecnico e manovriero? Un attaccante come Mario è fondamentale per il tipo di gioco che facciamo, siamo la squadra che tira di più in porta, che ha più supremazia territoriale insieme alla Juventus e che fa più cross, per cui è necessario avere in area uno come lui". [[ge:rep-locali:repubblica:105773172]] ORGOGLIOSO DEI MIEI GIOCATORI - Se la Fiorentina nel primo tempo fosse stata meno sciupona forse avrebbe portato a casa i tre punti: "Quando vedi tanta abnegazione e tanta volontà puoi solo essere contento, un po' di imprecisione nell'ultimo passaggio o un pizzico di sfortuna ci possono stare, stasera abbiamo abbinato grande quantità a una grande qualita', sono orgoglioso di questi giocatori, non possono rimproverarsi nulla. Per fare il tipo di calcio proposto nel primo tempo, oltre alla forma fisica serve più energia 'mentale'. Anche se il secondo tempo non è stato giocato con pari intensita', abbiamo ugualmente avuto occasioni per portare a casa la vittoria". Il 3-5-2 particolare della Fiorentina, con due esterni come Pasqual, che è più un terzino, e Joaquin, che nasce ala offensiva, sta dando ottimi frutti: "Joaquin mi ha convinto molto in queste ultime partite, oltre alla qualità ci mette corsa e sacrificio. Se vuoi pressare alto è meglio schierare giocatori tecnici. Ovviamente tutto questo deve essere abbinato al sacrificio. Le nostre caratteristiche sono queste, non giochiamo in transizione, dobbiamo restare sempre corti". Argomenti serie a fiorentina vincenzo montella Leggi i commenti I commenti dei lettori 
La Roma ha recuperato per la terza volta il risultato nella ripresa, dopo essere passata in svantaggio con Lazio e Palermo, ma non è andata neanche stavolta oltre il pareggio. Anche a Firenze si è fermata dopo aver rimesso in equilibrio la gara. E per la terza volta, considerando che la Juve vince sempre e non sbaglia un colpo, ha perso due punti. In totale sono diventati sette i punti di svantaggio dalla Juve, che rispetto ai rivali ha un giocatore capace di risolvere la gara più complicata. Straodinarie le prodezze di Pogba che, quando le partite si complicano o sembrano complicarsi, trova sempre la giocata decisiva. Anzi, le giocate decisive. Perché contro il Chievo sono state addirittura due. Il gol, un capolavoro di destrezza e precisione. L'aggancio al volo, preludio alla rete di Lichtesteiner, in cui c'è tutta la grandezza di un campione che rende apparentemente facili anche le cose più difficili. E' questo che manca oggi alla Roma, insieme a una brillantezza che sembra sparita e a un'autorevolezza di calcio che non c'è più. Ecco, la differenza è anche nel momento che attraversano i due allenatori. Diciamolo chiaramente: mentre Allegri sembra pilotare la Juve, chiedendole di passare dalla difesa a quattro a quella a cinque secondo un piano preordinato, la Roma sembra andare avanti a tentativi. E' un tentativo quello di lanciare alcuni giovani, è un tentativo quello di affidarsi a un centrocampo muscolare, è un tentativo quello di giocare tutto su Totti, è un tentativo quello di mettere dentro Destro che finisce per non prenderla mai, è un tentativo quello di mettere Maicon negli ultimi quattro minuti, è insomma tutta una ricerca di soluzioni in corsa. Il campionato non è finito, ci sono ancora diciotto partite da giocare, e di conseguenza cinquantaquattro punti da assegnare, ma la differenza tra Juve e Roma è - oltre al divario in classifica - in una squadra che sa sempre quello che fa e un'altra che sembra alla prima di andata e non alla prima giornata di ritorno. Il campionato non è finito, ma oltre al divario che segna oggi la grandezza di Pogba, se davvero Garcia vuole riprendere il cammino, deve far crescere tutta la Roma. Che nelle ultime sette partite ne ha vinte due e pareggiate cinque: nove punti su ventuno. Non possono far sorridere. Argomenti tackle 
FIRENZE – La Roma scivola a -7 della Juventus, ma Rudi Garcia non fa drammi. Il pareggio di Firenze non preoccupa il tecnico. “La reazione e’ stata importante, abbiamo fatto un ottimo secondo tempo e questa e’ la nota positiva. Era possibile fare meglio nel primo, ma abbiamo trovato una Fiorentina di qualita’. Siamo stati troppo lontani dai nostri avversari, la Roma ambiziosa si e’ rivista nella ripresa. Il problema e’ essere piu’ efficaci in attacco – prosegue il moster giallorosso – Ljajic ha realizzato un bel gol, peccato che Iturbe non abbia trovato il secondo ma ha dimostrato di avere talento, e questo e’ bene per noi e per lui. L’infortunio di Strootman? Sembra non sia grave, speriamo sia solo un colpo al ginocchio, ha gia’ pagato tanto con una lunga assenza”. [[ge:rep-locali:repubblica:105773172]] GARCIA NON SI PREOCCUPA DELLA JUVE - “Con l’ingresso di Pjanic per l’infortunio di Strootman, abbiamo difeso con un modulo differente – continua Garcia -, rimettendo Ljajic dietro le due punte e cosi’ siamo stati meglio in campo. Pjanic e’ entrato bene e abbiamo sfruttato al meglio la sua qualita’ tecnica. Destro? Anche lui e’ entrato bene, anche se per pochi minuti, si e’ mosso con qualita’ e non siamo stati bravi a metterlo nelle migliori condizioni, pero’ l’attacco ha girato bene, con Totti che ha illuminato il gioco, con Iturbe che si e’ distinto e con Ljajic, che giocava una gara per lui particolare, che ha segnato”. Ancora una volta, pero’, la Roma non ha approcciato al meglio il primo tempo: “Bisogna anche riconoscere la bravura della Fiorentina, e’ stata piu’ aggressiva di noi. Rispetto alle altre volte che questo e’ capitato, stasera avevamo anche un problema, che difendevamo troppo ‘bassi’. Quando abbiamo corretto questo atteggiamento, siamo stato meglio in campo e piu’ in grado di attaccare, perche’ per farlo c’e’ bisogno di recuperare palla”. La Juve, pero’, e’ ora a +7: “Ognuno fa la sua strada, stasera eravamo venuti per vincere, anche se sapevamo che qui e’ sempre dura per chiunque. Io, pero’, sono come la mia squadra, motivato e tranquillo”. BUON PAREGGIO PER LJAJIC - A salvare i giallorossi ci ha pensato Adem Ljajic. “Il pareggio che e’ arrivato va bene, perche’ sapevamo che la Fiorentina e’ una ottima squadra. Nel primo tempo loro sono stati sicuramente piu’ bravi di noi, mentre nella seconda frazione di gioco siamo venuti fuori segnando un gol, ma senza riuscire a portare a casa la vittoria. Non sono riuscito ad esultare dopo il gol, perche’ ci sono tante persone ed emozioni che mi legano a Firenze e a questa societa’ – ha poi continuato -, e come avevo gia’ detto in passato sono questi i motivi della mia mancata esultanza dopo la rete del pareggio”. Ljajic poi risponde a chi gli chiede se preferisce giocare da mezza punta o da laterale d’attacco. “Quello di stasera e’ il mio ruolo naturale, ma giocare a destra o sinistra per me non cambia nulla. Oggi ho giocato da mezza punta e va bene cosi’, in futuro si vedra'”. Infine una battuta sul duello per il primato in campionato con la Juventus. “Noi guardiamo a noi stessi e la strada e’ ancora molto lunga. Non molleremo fino alla fine e solo allora si vedra’ dove saremo riusciti ad arrivare”. Argomenti serie a as roma rudi garcia Leggi i commenti I commenti dei lettori 
ATENE - Davide ha battuto Golia, che sia vero o meno poco importa: questa festa la sinistra radicale ellenica la aspettava da sempre, da quando esiste. E fa impressione vedere nella piazza del centro invasa da Syriza, proprio lì in mezzo, l'ufficio del Pasok, il partito socialista; sta dentro un mini container utilizzato durante la campagna elettorale, serrato con il lucchetto. Con un pennarello rosso qualcuno ha scritto, beffardo, "chiuso una volta per tutte". E' una vittoria nella vittoria: interna al grande e piccolo mondo della litigiosa sinistra greca e però incastonata nel ben più importante quadro europeo. "Qualcosa di catartico", dice Pietro, 26 anni, studente del Politecnico. Le parole più gettonate sono state "dignità" e "speranza", Alexis Tsipras le ripeteva da mesi ad ogni comizio, in ogni intervista. Per far diventare Syriza il primo partito bisognava rivolgersi a tutti quanti, non ai soliti irriducibili della sinistra. Missione compiuta, anche se una volta avuta la certezza del primato dentro al tendone del quartier generale è partita la compilation della propria storia: i canti della Resistenza, contro la dittatura dei Colonnelli, di militanza ("Ti vedevo stanco e triste - eri felice solo durante i cortei", recita il testo tradotto di "Niente va perduto" ), "Bella ciao" e "Bandiera Rossa", la versione locale di "Fischia il vento". Conditi da qualche lacrima, soprattutto dei "grandi". A farla da padrone sono stati, manco a dirlo, gli italiani. Sono arrivati in 400 nei giorni scorsi, tanto che il quotidiano Epohi scherzava: "Syriza? Aiuta il turismo". Per un'ora buona il microfono da "vj" è stato in mano loro. Difficile capire cosa ne abbiano pensato i padroni di casa, un po' sbalorditi di fronte a cotanta immedesimazione nei panni altrui. Poi sono arrivati i saluti dei tedeschi della Linke, dei movimenti latinoamericani e, soprattutto, degli spagnoli di Podemos, in testa ai sondaggi nel loro paese. Un altro coro della piazza? "Syriza, Podemos, venceremos!". Se non è una riscoperta del vecchio internazionalismo, poco ci manca. La sbornia identitaria è finita proprio con l'arrivo di Tsipras. Accolto con le bombolette da stadio e una musica in stile di Rocky. "Ci tocca un lavoro duro. La decisione del popolo è di voltare pagina, il popolo ha emesso la propria sentenza sull'austerità. La Troika è il passato", sono state le sue prime parole. Per poi aggiungere, con una prudente mano tesa alla Ue:  "Troveremo con l'Europa una nuova soluzione per far uscire la Grecia dal circolo vizioso dell'austerità e per far tornare a crescere l'Europa. La Grecia presenterà ora nuove proposte, un nuovo piano radicale per i prossimi 4 anni". Alla fine il risultato vero e proprio - vittoria, ok: ma con quale percentuale? Con quanti seggi ottenuti? - è passato in secondo piano. Dovevano arrivare primi, ce l'hanno fatta. Al domani ci si penserà, domani appunto. 
None Leggi i commenti I commenti dei lettori 
Gomez chiama, Ljajic risponde. Tra Fiorentina e Roma finisce in parità una gara dai ritmi alti e dalle emozioni che di certo non sono mancate. Un pareggio che promuove i viola, reduci da due vittorie consecutive e a -3 dalla zona Champions occupata momentaneamente dalla Lazio a quota 34 punti. Un pari che invece non accontenta la Roma, a -7 dalla Juventus vincente col Chievo e che adesso prova una piccola fuga verso lo scudetto. Primo tempo di marca viola, con Gomez-gol. Il tedesco segna il terzo gol al Franchi in pochi giorni (dopo la doppietta in coppa Italia) e devia il tiro di Pizarro dalla distanza al 19', con esultanza annessa sotto la Fiesole. E' il secondo centro in campionato, il quarto stagionale per un Gomez sempre più in crescita. I viola potrebbero addirittura raddoppiare ma non riescono a concretizzare le occasioni create specie nella prima frazione. E così al 49' arriva il pari giallorossi col gol dell'ex di Ljajic, abile a girarsi in area e trafiggere Tatarusanu dopo una grande giocata di Iturbe su Basanta. Entrambe le squadre provano a vincere fino all'ultimo istante, con i capovolgimenti di gioco che rendono affascinante la gara fino allo scadere. Da segnalare il giallo a Pizarro diffidato, che così salterà la prossima sfida di sabato alle 18 in trasferta col Genoa. Ma la Fiorentina passa l'esame Roma. E mette fine alla serie di sconfitte rifilate dai giallorossi ai viola di Montella. Un tabù, così l'aveva chiamato il tecnico. Continuità e grande intensità. La Fiorentina continua il viaggio verso l'Europa che conta. Ed il 3 febbraio si rinnova la sfida. Stavolta a Roma, quarti di finale di coppa Italia. PRIMO TEMPO: VIOLA AVANTI CON GOMEZ - Dopo la doppietta rifilata all'Atalanta in settimana (coppa Italia), Mario Gomez segna ancora. E lo fa in una gara che vale più di un test. Al 19' il tedesco sblocca la partita con una deviazione vincente sotto porta su tiro di Pizarro dalla distanza. Secondo gol in campionato dopo quello del 30 novembre scorso contro il Cagliari. Ma soprattutto terzo gol al Franchi in pochi giorni. Gomez c'è. Ed i viola legittimano così il predominio nel primo tempo: intensità, pressing alto e tante occasioni per il raddoppio. Come quella che ha Basanta al 23': l'argentino, in area, prova la spaccata dopo un rimpallo con la sfera che termina di poco a lato. La Roma reagisce e trova il momento migliore al 31', quando Tatarusanu devia in angolo un colpo di testa di Nainggolan da distanza ravvicinata. Poco dopo uscirà Strootman (colpo al collaterale del ginocchio operato) per far posto a Pjanic. Ljajic al 43' da fuori area prova a sorprendere Tatarusanu, che però blocca senza problemi. Nel finale di primo tempo ci provano ancora Tomovic (girata a lato) e Mati Fernandez, che in area si fa rimpallare il tiro quasi a botta sicura. Si va al riposo sull'1-0, con una grande prova dei viola di fronte ad un Franchi gremito. [[ge:rep-locali:rep-firenze:105772321]] SECONDO TEMPO: PAREGGIO DI LJAJIC - La ripresa vede in campo una Roma decisamente diversa. Che dopo soli quattro minuti aggancia il pari, col gol dell'ex: grande giocata di Iturbe sulla destra, saltato Basanta ed appoggio per Ljajic che si gira e segna l'1-1. Senza esultare, come promesso prima del match. I giallorossi, come spesso accade in questa stagione, giocano meglio il secondo tempo e ci provano al 56' con Iturbe: è bravo però Tatarusanu ad anticipare e respingere il tiro. La gara cala nel ritmo rispetto alla prima frazione ma entrambe le squadre, complici i cambi, provano a vincerla. Montella manda in campo Kurtic, Alonso e Babacar al posto di Mati Fernandez, Pasqual e Gomez. Con i contropiedi che diventano la regola. Così al 66' ci provano i viola, con Cuadrado che lancia sulla sinistra Pasqual: l'esterno però non serve Gomez centrale e l'azione sfuma col tiro di Kurtic rimpallato. All'88 c'è tempo anche per un tiro di Tomovic che impegna De Sanctis alla deviazione sul primo palo. Così come al 90' è Florenzi a tentare la fortuna da posizione defilata. Ma non accade niente e la partita termina in parità. Roma a -7 dalla Juventus che azzarda una piccola fuga, viola a -3 dalla Champions. [[ge:rep-locali:rep-firenze:105774609]] FIORENTINA (3-5-1-1): Tatarusanu, Tomovic, Gonzalo, Basanta, Pasqual, Borja Valero, Mati Fernandez, Pizarro, Joaquin, Cuadrado, Gomez. A disp: Lezzerini, Rosati, Richards, Alonso, Hegazy, Diamanti, Kurtic, Vargas, Ilicic, Babacar. Allenatore: Vincenzo Montella. ROMA (4-3-3): De Sanctis, Holebas, Yanga-Mbiwa, Manolas, Strootman, Florenzi, De Rossi, Nainggolan, Iturbe, Ljajic, Totti. A disp: Skorupski, Somma, Cole, Maicon, Astori, Calabresi, Paredes, Ucan, Pjanic, Borriello, Destro, Verde. Allenatore: Rudi Garcia. ARBITRO: Sig. Banti di Livorno. Argomenti fiorentina roma mario gomez 
FIRENZE – La Roma è affetta da pareggite e la Juve va in fuga. Quinto pareggio nelle ultime sette giornate per la squadra di Garcia che non va oltre l’1-1 al Franchi di Firenze contro un’ottima Fiorentina. I giallorossi nella ripresa rimontano il vantaggio iniziale di Gomez con l’ex Ljajic che non esulta per rispetto dei suoi vecchi compagni di squadra. Sarebbe anche un buon pareggio se non fosse per la corsa inarrestabile della Juventus che con la vittoria sul Chievo ha portato a +7 il vantaggio in classifica sui capitolini. I viola, invece, perdono terreno nei confronti della Lazio, momentaneamente terza in attesa che scenda in campo il Napoli, ma navigano a vista e, con tutti gli scontri diretti ancora da giocare, il discorso Champions è tutt’altro che compromesso. [[ge:rep-locali:repubblica:105773172]] PARI GIUSTO - Garcia si aspettava delle risposte questa sera dai suoi. I troppi pareggi stanno compromettendo seriamente il sogno tricolore. Ora il calendario metterà di fronte alla squadra giallorossa una serie di partite sulla carta agevoli prima dello scontro diretto con la Juventus di Allegri che sembra non volerne sapere di rallentare. La Fiorentina, dal canto suo, non può rimproverarsi nulla. La formazione toscana ha giocato a testa alta contro una squadra in serie positiva da 10 giornate dimostrando di avere ritrovato quella grinta e quel carattere che sembravano essersi persi per strada a inizio campionato. Questa sera i viola sono andati più volte vicini al colpaccio, ma la frenesia sotto porta e un ottimo De Sanctis nel finale hanno evitato che questo accadesse. IL MATCH - Gara vibrante al Franchi con i viola che passano in vantaggio al 19′ quando Gomez, sul filo del fuorigioco, devia col piattone sinistro un tiro destinato sul fondo da parte di Pizarro. La Roma accusa il colpo e rischia di subire il raddoppio quando Basanta con una bella semirovesciata da dentro l’area sfiora il palo alla destra di De Sanctis. La risposta giallorossa arriva con i tiri da fuori dei suoi centrocampisti, ma è sugli sviluppi di un corner che la squadra di Garcia va a un passo dal pareggio: la parata di Tatarusanu sul colpo di testa di Nainggolan è decisiva. A inizio ripresa la formazione capitolina sfonda sopratutto dalla parte di Basanta dove Iturbe fa venire il mal di testa al connazionale. Non è un caso che al 4′ la Roma pareggi proprio su un traversone proveniente dalla zona dell’argentino, l’ex Ljajic lo raccoglie e di destro infila Tatarusanu. L’estremo rumeno si riscatta poco dopo sempre su un attivissimo Iturbe che sfonda nuovamente dalla parte di Basanta. Col passare dei minuti, però, i viola riprendono le misure ai giallorossi che provano a pungere sopratutto da fuori, mentre gli uomini di Montella insistono particolarmente con i cross dalle fasce con Gomez in area che viene letteralmente neutralizzato dai due centrali. Nel finale bell’affondo in area di Tomovic che chiama alla deviazione in angolo De Sanctis. E’ l’ultima azione di una partita divertente, a tratti spettacolare. FIORENTINA-LAZIO 1-1 (1-0) FIORENTINA (3-5-1-1): Tatarusanu 6.5; Tomovic 6.5, Gonzalo Rodriguez 6, Basanta 5.5; Joaquin 6.5, Mati Fernandez 6 (19’st Kurtic 6), Pizarro 6, Borja Valero 6, Pasqual 6.5 (25’st Alonso 5.5); Cuadrado 6; Gomez 6.5 (33’st Babacar sv) In panchina: Rosati, Lezzerini, Hegazy, Richards, Vargas, Ilicic, Diamanti. Allenatore: Montella ROMA (4-3-3): De Sanctis 6.5; Florenzi 6, Manolas 5.5, Yanga-Mbiwa 6.5, Cholevas 6; Nainggolan 6.5, De Rossi 6, Strootman 5.5 (34’pt Pjanic 6); Iturbe 6, Totti 6 (34’st Destro sv), Ljajic 6.5 (42’st Maicon sv) In panchina: Skorupski, Somma, Astori, Cole, Paredes, Calabresi, Ucan, Verde, Borriello Allenatore: Garcia ARBITRO : Banti di Livorno RETI : 19’pt Gomez; 4’st Ljajic NOTE : serata fredda, terreno in buone condizioni. Espulsi: Ammoniti: Holebas, Yanga Mbiwa, Pizarro. Angoli: 5-5. Recupero: 2′; 3′ Argomenti serie a fiorentina as roma Leggi i commenti I commenti dei lettori 
Scoppiano i pronto soccorso degli ospedali toscani, il picco dell’influenza spinge soprattutto gli anziani a cercare assistenza nelle ore e nei giorni in cui i medici di famiglia non lavorano, le attese sono spesso lunghissime, i nervi di pazienti e operatori sanitari sempre più fragili. Nel dipartimento di emergenza e accettazione di Santa Maria Nuova il livello di guardia è stato superato, raccontano i 19 dottori in servizio. Che proprio questa mattina invieranno per raccomandata al direttore generale della Asl Paolo Morello una lettera che suona qualcosa di più di una semplice protesta. Il testo, di una sola pagina, firmato dai medici del Dea è un grido collettivo di esasperazione, scritto in prima persona singolare, come se la voce di uno fosse la voce di tutti. «Mi sono stancato di dover inventare scuse ai parenti dei pazienti per spiegare come mai il loro caro attende il ricovero da più di 36 ore», attacca la lettera centrando subito la questione più calda di questi giorni drammatici. «Mi sono stancato di rappresentare un’azienda che non ha il coraggio di mettere la faccia davanti all’utenza ma utilizza me per farlo e solo quando le cose vanno male», va avanti il testo. «Mi sono stancato di dover elemosinare terapia per i pazienti per la mancanza di farmaci essenziali nei nostri magazzini ormai da più di 30 giorni», continua. «Mi sono stancato di un sistema di 118 che non filtra sul territorio diventando semplice servizio di taxi. E mi sono stancato di strutture paraospedaliere (tra cui molte case di cura convenzionate e accreditate) che non sono capaci di eseguire i loro compiti e di fronte alla minima difficoltà utilizzano il nostro ospedale per risolvere i loro problemi. Mi sono stancato di essere giudicato in base a fantomatici budget che riducono il mio operato». Un attacco durissimo, che arriva — come spiega uno dei medici del pronto soccorso — «dopo che il primario Pratesi ha girato a noi tre email di protesta da parte dell’utenza da lui ricevute. Come se fosse colpa nostra se abbiamo un organico insufficiente e un sistema che complessivamente non regge più. Qualcuno prima o poi dovrà assumersi qualche responsabilità, invece di scaricarle sempre addosso a chi lavora in prima linea». I medici lamentano una «gestione burocratica sempre più pesante che sottrae risorse ed energie all’attività sanitaria» e «difficoltà ad assistere in tempi rapidi l’affluenza al pronto soccorso». Il piano per smaltire le ferie arretrate, raccontano, «è stato spalmato su 5 anni, altrimenti non ce la potremmo mai fare». Intanto l’assalto ai Dea continua. La direzione generale della Asl fa sapere che nei primi dodici giorni di gennaio rispetto allo stesso periodo del 2014 l’accesso a Torregalli è aumentato del 19,4% (1600 persone in totale), a Ponte a Niccheri del 9,8 (1309 accessi) e a Santa Maria Nuova del 6,8 (1168 accessi). I codici rossi sono passati da 1,9 a 3 per cento, i gialli da 17,7 a 24,9 e gli ultra65enni sono stati il 10 per cento in più. Sono cresciute del 50% le diagnosi di infezioni alle vie respiratorie, bronchiti e broncopolmoniti. Anche per questo l’assessore toscano alla Salute Luigi Marroni lancia nuovamente l’appello a vaccinarsi contro l’influenza: «I vaccini ci sono», dice l’assessore, «e invito in particolare ai soggetti a rischio a valutare l’opportunità di vaccinarsi, visto che il picco dell’influenza arriverà nelle prossime settimane». Argomenti medici pronto soccorso 
È morto a Bologna Giuseppe Nobili, a capo per 10 anni della redazione dell'Ansa dell'Emilia-Romagna. Reggiano, aveva 84 anni ed era ricoverato da alcuni giorni all'ospedale Malpighi. Diventato giornalista professionista nel 1963, si è occupato nel corso degli anni per l'Ansa di vari argomenti: dal cinema, alla politica - seguendo tra l'altro fin dalla nascita l'attività della Regione Emilia-Romagna - all'economia, allo sport. In particolare era esperto di pugilato, che aveva praticato da giovane come amatore. Nel giugno 1986 era diventato capo della redazione dell'Emilia-Romagna, incarico che aveva ricoperto sino al dicembre 1995, quando era andato in pensione. Lascia la moglie e due figli. 
