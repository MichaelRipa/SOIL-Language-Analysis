None Leggi i commenti I commenti dei lettori 
None Leggi i commenti I commenti dei lettori 
Ben Stiller adora il tennis. Con Rafael Nadal ha organizzato un paio d'anni fa una esilarante esibizione al Madison Square Garden. Per beneficienza, s'intende, e con la complicità di Juan Martin Del Potro. Stasera è sul Centrale del Foro a sostenere l'amico a corto di risultati e si gode così, con altri diecimila, il match più tirato e incerto della giornata dei quarti di finale degli Internazionali BNL d'Italia. Il merito va in buona parte a Stan Wawrinka, che nel corso del torneo è andato via via rinfrancandosi, fino a raggiungere un accettabile stato di forma psicofisica. Lo svizzero, reduce dalla separazione dalla moglie via comunicato stampa, tiene testa a Rafa per tutto il primo set, costellato di suoi serve-and-volley e discese a rete dal fascino antico eppure efficaci. Rafa risponde con un gioco difensivo da fondo campo di altissima qualità. Ma sta troppo lontano dalla linea di fondo, così diventa una facile preda. Al tie break è Stan a rincorrere, a riprendere e a staccare Rafa. Il pubblico lo spinge a gran voce, gli chiede di vincere. Dopo quel che è successo nelle partite del pomeriggio, non mi stupisco più di nulla: a mia insaputa, pare che lo star system che ruotava intorno ai soliti quattro non funzioni più. Wawrinka, che il popolo del Centrale sembra avere ormai adottato, continua a guadagnare centimetri, spingendo sempre più indietro Rafael. Alla fine, alle 23.44, il maiorchino perde la chance (6-7 2-6) di vincere il suo ottavo titolo agli Internazionali. C'è chi scriverà: i re di Roma sono sette, mica otto. Ma a interessarmi, ora, è tutt'altro: chi è oggi il più amato del Foro Italico? Nel primo pomeriggio s'appollaiano nella fila dietro la mia quattro signori in età che con poca fantasia urlano a intervalli regolari "Roger, mandalo a casa". D'accordo con loro pare sia tutto il Centrale, che vorrebbe Tomas Berdich a terra, bocconi, a implorare pietà per la colpa d'aver eliminato ieri Fabio Fognini. La folla gradirebbe disporre anche del diritto di vita o morte, magari soltanto mostrando il pollice alzato o verso. Diritto da esercitare per finire ogni avversario degli italiani (in torneo non ce ne sono più, persino Flavia Pennetta è uscita dal tabellone di doppio dov'era al fianco di una taiwanese) oppure chiunque sia d'ostacolo a Federer. Non è cattiveria né crudeltà. È la legge dell'arena, dello scontro uno contro uno, dell'eroe che fa sognare e che scegli perché è del tuo sangue o il più forte. Nella fila davanti siede un dirigente della Federazione Serba di Tennis venuto a controllare il livello di gioco dello svizzero, il più accreditato a sfidare domenica - a meno di sorprese domani - Novak Djokovic. Si chiama Ceda ed è anche un discreto tennista. Dice, compassato: "Roger sta benissimo". So, perché me l'ha detto più volte in passato, che considera il numero 2 al mondo il migliore di sempre. Anche lui, dunque, applaude vigorosamente le prodezze di Roger e annuisce appena a quelle di Tomas, meschino. Peraltro, come spesso accade, Federer in campo incanta. Fa tutto con grande semplicitá. Mi sono annotato le fasi di uno scambio-tipo: servizio potente da destra, centrale, che costringe Berdych a rispondere di rovescio, in difesa, alla sua sinistra a filo di rete; con quattro passi corti, Roger arriva e colpisce di diritto incrociando verso l'angolo opposto; il ceco corre veloce, raccoglie la palla d'istinto e la fa cadere appena sotto rete; quasi lo sapesse, Federer è già lí, la colpisce dall'alto in basso, le fa sorvolare millimetricamente il nastro a sinistra mentre l'avversario corre ridicolmente in direzione opposta. Il Centrale esplode in una standing ovation. Il match (6-3 6-3) dura 67 minuti: "Due palle per giustificare la doccia", si direbbe negli spogliatoi di un circolo. La superiorità di Federer s'è dispiegata senza tentennamenti in entrambi i set. Credo però che Berdych si stia interrogando soprattutto sulle ragioni per le quali nessuno, né a Roma né altrove, lo ami tanto passionalmente. Nel quarto di finale successivo, il tifo è più contenuto di altre occasioni con Novak Djokovic in campo sul Centrale. Il serbo ha legioni di fan a Roma, dove ha vinto tre volte (Federer, mai), e sa scaldare i cuori. Ma Kei Nishikori piace perché, in assenza di Milos Raonic, è l'unico della nouvelle vague con teoriche chance di centrare la finale (in tarda mattinata era uscito di scena il giovane David Goffin, sconfitto da David Ferrer al terzo set). Il giapponese entra in partita più di quanto sia riuscito a Tomas di Ghiaccio con Federer. Nel primo set - vinto da Nole 6-3 - non approfitta delle occasioni per restare attaccato all'avversario, concreto ma un po' distratto. Il numero 1 mondiale forse si rende conto che nel confronto di decibel a distanza è Federer a prevalere, e ne patisce. Forse - come mi suggerisce accigliato Ceda - gli hanno fatto male le due settimane di sosta prima di Roma. Forse deve ancora riprendersi dallo shock della semifinale agli UsOpen dello scorso anno, quando il giapponese lo sconfisse a sorpresa per 4-6 6-1 6-7 3-6. Di sicuro soffre l'aggressivitá di Kei, che si prende oltre un metro di campo prima di piazzare il frequente diritto vincente. Il secondo set finisce 3-6. La partita si chiude di fatto tre game più tardi, quando Nole strappa il break e il più popolare sportivo nipponico alza bandiera bianca, contrariamente ai suoi bisnonni dimenticati sulle isole del Pacifico dall'esercito imperiale in rotta. Poi per il serbo, che ha alzato di mezzo grado attenzione e potenza, è tutto in discesa fino al 6-1 finale. Stanotte dormirà tranquillo: tra lui e Ferrer, il popolo del tennis avrà pochi dubbi su chi scegliere, domani. Twitter @claudiogiua Argomenti monday's net rafael nadal 

None Leggi i commenti I commenti dei lettori 
La Fortitudo fa fuori Bergamo anche a domicilio grazie ancora una volta a un grande ultimo quarto, e chiude al primo colpo la serie coi lombardi. Ora per gli uomini di Boniciolli si aprono le porte per la finale playoff, che giocheranno con Montichiari (3-0 su Lecco), ancora col fattore campo a favore: appuntamento il 28 e 30 maggio al PalaDozza e il 2 giugno in Lombardia. Poi saranno, eventualmente, final four a Forlì. Il 64-72 evidenzia in parte le difficoltà della Fortitudo ad avere la meglio di Bergamo, avanti fino alla fine della terza frazione. In parte perché si sfora per la prima volta in questi playoff il tetto dei 60 punti subiti, ma il 64 finale dei gialloneri è un buono score se si considerano i 39 punti a referto all’intervallo. E soprattutto se si considera che a metà del secondo quarto la Fortitudo era crollata a -16, preda di nervosismo e confusione e mancante in uomini chiave come Samoggia e Montano. Salvo poi che saranno loro a segnare i punti decisivi nel finale: prima Sorrentino sul 56-56 indovina la tripla del vantaggio, poi Montano, a secco per 35’, pesca il primo canestro a 5’ dalla fine. Ed è pesantissimo: tiro da tre e fallo, con libero indovinato, che portano a +7 i suoi. Non basta, perché venti secondi dopo azzecca un altro tiro da lontano: 58-66 e massimo vantaggio Fortitudo, che poi aumenterà ancora. Ma di fatto sono le giocate che chiudono il match. Che i biancoblù avevano visto sfuggire di mano in un secondo quarto a tratti disastroso, graziati da una Bergamo che sbaglia a ripetizione i colpi del ko, e tenuti a galla da Italiano, uno dei pochi costanti per tutta la gara. Poi, colpisce ancora una volta la legge dell’ultimo quarto, letale anche per Bergamo. Le rotazioni di Boniciolli premiano ancora la Fortitudo, e la corsa continua. Ora due settimane di riposo per preparare la serie con la Montichiari di Marconato. Bergamo: Bona 15 – Cortesi 7 – Mercante 13 – Magini 4 – Chiarello 6 – Deleidi 0 – Guffante 6 – Azzolla 2 – Zanelli 7 – Masper 4 Fortitudo: Valentini 8 – Iannilli 11 – Samoggia 7 – Sorrentino 6 – Carraretto 8 – Candi 2 – Lamma 7 – Montano 7 – Raucci 2 – Italiano 14 Parziali: 19-15; 39-35; 52-52; 64-72 Argomenti fortitudo 

None Leggi i commenti I commenti dei lettori 
PERUGIA – Una vittoria per i playoff. Il Perugia supera 2-0 al Renato Curi il Carpi già promosso in serie A e ipoteca la qualificazione alla fase finale del campionato cadetto. Giochi fatti dopo 13′ per gli umbri grazie ai gol di Ardemagni e Falcinelli, che valgono il sorpasso sullo Spezia e il quinto posto in classifica. AVVIO IN QUINTA – L’enorme differenza di motivazioni si è sentita a Perugia. I ragazzi di Camplone, infatti, sono in piena lotta playoff, mentre il Carpi ha già la certezza della promozione e del primo posto. L’avvio, infatti, è tutto a favore dei biancorossi, che sbloccano la gara già al 7′ grazie ad Ardegmagni, bravo a concludere un grande contropiede partito da Verre e proseguito da Falcinelli. Dopo pochi minuti arriva il raddoppio degli umbri: cross di Fabinho che serve in mezzo per Falcinelli, il bomber biancorosso è bravo ad anticipare l’intervento di Gagliolo e infilare centralmente Gabriel per il 2-0. FATTORE CURI – I padroni di casa gestiscono il vantaggio senza correre particolari pericoli. Da notare al 24′ della ripresa la grande occasione per il Carpi con Inglese che entra in area e prova a superare il portiere, ma Koprivec riusce a chiudere tutta la porta all’attaccante carpigiano. Gli ospiti spingono ma non riescono a trovare la via della porta del Perugia che così porta a casa la vittoria e tre punti importantissimi in chiave playoff, andando al quinto posto in classifica. Gli umbri si dimostrano ancora una volta quasi insuperabili in casa: è infatti il dodicesimo risultato utile consecutivo, con una striscia di addirittura 16 partite senza sconfitte in casa. PERUGIA (4-3-3): Koprivec; Faraoni, Giacomazzi, Hegazy 6, Crescenzi; Rizzo, Fossati, Verre (40′ s.t. Nielsen s.v.); Ardemagni (33′ s.t. Fazzi 6) Falcinelli, Fabinho (29′ s.t. Parigini). In panchina Amelia, Baldan, Mantovani, Nicco, Taddei, Lanzafame. Allenatore: Camplone. CARPI (4-2-3-1): Gabriel; Struna, Romagnoli, Gagliolo, Letizia; Porcari (18′ s.t. Mbaye) Bianco; Torelli (1′ s.t. Inglese), Sabbione, Di Gaudio (32′ s.t. Pugliese); Lasagna. In panchina Brunelli, Pasini, Sarsi Puttini, Gatto, Palmieri, Loi. Allenatore: Castori. ARBITRO: Saia di Palermo. RETI: Ardemagni al 7′ e Falcinelli al 13′. AMMONITI: Falcinelli, Struna, Gagliolo, Porcari, Verre, Sabbione e Fazzi. ANGOLI: 5-3 per il Carpi. RECUPERO: 1′ e 4′. Argomenti serie b perugia calcio carpi calcio Leggi i commenti I commenti dei lettori 
