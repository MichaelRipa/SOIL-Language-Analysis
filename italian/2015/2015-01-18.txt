ROMA - Finiscono in pareggio le due partite del gruppo B dell'edizione 2015 della Coppa d'Africa in corso di svolgimento in Guinea Equatoriale. Ad Ebebiyin, Zambia e Repubblica Democratica del Congo 1-1 ('Chipolopolo' in vantaggio dopo appena 2' con Singuluma, pareggio dei congolesi al 66' con Bolasie). Stesso risultato per la Tunisia, che all'esordio si fa sorprendere e raggiungere da Capo Verde (70' Ali Moncer, 77' rigore Heldon). Argomenti coppa d'africa 2015 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
CREMONA - Un militante 49enne del centro sociale antagonista Dordoni di Cremona è ricoverato in prognosi riservata all'ospedale Maggiore, dove è tenuto sotto stretta osservazione per le ferite riportate dopo gli scontri con militanti di Casapound. L'uomo è stato colpito ripetutamente alla testa e al volto con spranghe e calci. All'arrivo dell'ambulanza era incosciente. Il medico ha dovuto intubarlo prima di accompagnarlo all'ospedale di Cremona. Gli incidenti sono iniziati davanti allo stadio dove era appena finito il derby di calcio di Lega Pro fra Cremonese e Mantova. Le forze dell'ordine temevano scontri tra i tifosi delle due squadre, storicamente avversari. Protagonisti dei tafferugli sono stati invece tutti tifosi della Cremonese, divisi anche all'interno dello stadio Zini in due settori, uno occupato dai militanti del centro sociale Dordoni e l'altro da militanti di Casapound che in città ha una sede. Al termine della partita, verso le 18.30, i due gruppi si sono affrontati con spranghe e bastoni e il bilancio finale è stato di cinque feriti. Tra loro, appunto, il 49enne cremonese, ora in gravi condizioni. A quanto pare, gli scontri hanno avuto due fasi. Prima, nel parcheggio dello stadio. Poi, davanti alla vicina sede del centro sociale. Argomenti cremona provincia di cremona casapound 
TORINO - Soddisfatto Massimiliano Allegri per la vittoria sul Verona che permette ai bianconeri di andare a +5 sulla Roma. "Il merito di essere rimasti concentrati è dei ragazzi. Non era una partita semplice, ma io ho la fortuna di avere a disposizione un gruppo di professionisti seri. Devo fare i complimenti alla squadra. Era importante non prendere gol, era questo un altro obiettivo, ma stasera abbiamo difesa molto bene. Sono contento, ma lo ero anche prima, questa squadra ha margini di miglioramento. Quando chiudiamo gli spazi, per gli altri è difficile  -  ha aggiunto il tecnico  -  purtroppo abbiamo dei momenti in cui ci addormentiamo: questo non deve succedere. L'unica cosa che non è andata è la sconfitta ai rigori a Doha, ma finora abbiamo centrato tutti gli obiettivi". STAGIONE E' LUNGA - "E' stato un week-end buono - continua Allegri pensando a una Roma più distante -, da martedì pensiamo alla partita contro il Chievo. Ancora la stagione è lunga e ci sono tante sfide. Stiamo discretamente bene e di questo sono contento". Questione mercato: "Un centrocampista in più ci servirebbe, anche se abbiamo un paio di ragazzotti da far giocare". Una battuta su Morata: "Ha qualità tecniche straordinarie, giocava poco in una grandissima squadra (il Real Madrid, ndr) e ora le risponsabilità sono diverse. Spesso gioca per il gol, stasera è diventato rifinitore: deve essere più equilibrato e meno frenetico, deve rimanere nel match per tutta la sua durata". Infine su Pogba: "Lo trattiamo come un veterano ma è molto giovane e ha qualità straordinarie. Deve imparare in quali zone del campo si possono fare delle cose e dove no, alle volte si piace molto, sa di essere molto forte ed esagera un po'. Stasera invece ha capito che può faticare un quarto se non lotta con tutti. Se può vincere il Pallone d'Oro? Penso che prima debba passare dalla Champions o da qualche successo internazionale  -  ha concluso  -  penso ne abbia le potenzialita'". [[ge:rep-locali:repubblica:105239240]] TEVEZ CONFERMA: "POTREI NON RINNOVARE MA IL PENSIERO PUO' CAMBIARE" - Autore di una doppietta, Carlos Tevez esalta il lavoro di squadra. "La migliore notizia della serata è che si è vista una squadra in campo con i valori giusti ed è molto importante per noi, siamo una squadra di 23 giocatori che lottano insieme per lo stesso obiettivo. Pogba ha questi colpi da fenomeno che ti sorprende ogni giorno e dipende solo da lui dove arrivera'. E' già super adesso, ma ha tempo per dimostrare, ancora tanto". Ora la Juve può coltivare sogni di gloria anche in Champions. "Abbiamo una grande chance, ma ora stiamo concentrati sul campionato  -  risponde Tevez -, poi quando torna la Champions penseremo alla Champions. Tutti sognano la Coppa, tifosi e giocatori, e non è un sogno lontano con la gente che abbiamo in questa squadra". Sulla questione rinnovo Tevez non si nasconde: "Mi hanno chiesto se avevo idea di rinnovare il contratto e io ho detto di no  -  ammette Tevez -, ma è un pensiero, e io non voglio mentire alla gente. Per me sarebbe facile dire che firmerò per altri cinque anni, ma io non voglio mentire ai tifosi. Il mio è un pensiero che chiaramente può cambiare, anche perché sto in un club in cui mi sento a casa e sono felice. Intanto mi godo questo momento". POGBA: "IO VALGO ZERO EURO, PENSO SOLO A LAVORARE" - Paul Pogba fa sfoggio di umiltà: "Io valgo zero euro. Penso a lavorare sul campo e a dare tutto per la squadra". Ancora una volta il francese è stato grande protagonista nel successo dei bianconeri: "Sono contento perché giochiamo molto bene. Oggi non abbiamo preso gol e questa è la cosa più importante. Personalmente, sono contento, voglio continuare così e andare avanti per dare tutto per questa squadra". "I cinque punti sulla Roma? Sappiamo che è dietro, ma noi pensiamo a noi, pensiamo a vincere e basta", chiarisce Pogba. "Devo fare di più perché voglio essere un campione come Pirlo, Buffon, Chiellini. Voglio essere uno dei più forti del mondo e devo lavorare per questo. Voglio fare di tutto per arrivare a questo livello". "Il Pallone d'Oro? E' un sogno, però devo lavorare per essere uno dei campioni", aggiunge il francese. Argomenti serie a juventus fc massimiliano allegri carlos tevez Leggi i commenti I commenti dei lettori 
TORINO – Il remake non subisce nessun tipo di adattamento. Tre giorni dopo il pesante 6-1 con cui la Juventus ha liquidato il Verona negli ottavi di Coppa Italia, la squadra bianconera si ripete in goleada battendo gli scaligeri, questa volta in formazione tipo, per 4-0. Un successo che permette a Buffon e compagni di allungare a +5 sulla Roma al termine del girone d’andata. LE SCELTE DEI TECNICI - Cambiano i protagonisti, ma l’esito è sempre lo stesso. Troppo forte e troppo motivata questa Juve per un Verona senza testa né coda. La formazione di Mandorlini è apparsa molle, priva di idee, senza un giocatore capace di impostare e il solo Toni lì davanti non ha potuto far nulla accerchiato dalle maglie bianconere. Incomprensibile la scelta di mandare Lazaros davanti al fianco dell’ex attaccante della nazionale e tenere in panchina Saviola che, dopo il suo ingresso, ha dato maggiore movimento all’attacco scaligero dando il là a un paio di azioni interessanti. Allegri, invece, non ha problemi di scelte. Chiunque entri dà il 100% per la causa. Lo stesso Pereyra, titolare al posto dell’influenzato Vidal, ha saputo dare consistenza alla manovra bianconera. Sono finiti, invece, i complimenti per Pogba: il francese è il vero gioiellino di questa squadra e Marotta dovrà lavorare duro per difendersi dall’assalto delle big europee. Ottima anche la prova di Morata, preferito a Llorente. L’ex Real ha giocato a tutto campo mostrando non solo doti offensive, ma anche difensive, gli è mancato solo il gol. [[ge:rep-locali:repubblica:105239240]] IL MATCH - Inizio da manuale della Juventus e Mandorlini dopo appena 7′ rivive già i fantasmi del 6-1 rimediato in coppa Italia solo tre giorni prima. Al 3′, infatti, i bianconeri passano in vantaggio con un gran destro di Pogba dai 20 metri, al 7′ Tevez raddoppia con una girata di prima intenzione dagli 11 metri su cross dalla destra di Morata. Il passivo sarebbe superiore se Rafael non volasse a deviare prima su una punizione di Pirlo, poi su un tiro a giro dal limite di un attivissimo Pogba. Il Verona non riesce a pungere e per i campioni d’Italia è facile gestire il doppio vantaggio fino all’intervallo. Nella ripresa la musica resta la stessa così gli uomini di Allegri, dopo essere andati più volte vicino al terzo gol, lo trovano al 21′ con Pereyra che raccoglie un’ottima verticalizzazione di Morata e buca Rafael per la terza volta. 8′ più tardi Tevez cala il poker infilando sotto le gambe l’estremo difensore gialloblu. Nel finale entra Giovinco che si fa notare con una conclusione insidiosa da fuori, per la Formica Atomica potrebbe essere l’ultima partita in bianconero. Per lui si aprono le porte della Mls canadese: ci sarebbe, infatti, l’accordo col Toronto che porterebbe nelle tasche del giocatore 7 milioni di dollari più ricchi bonus e premi nei prossimi cinque anni. JUVENTUS-VERONA 4-0 (2-0) JUVENTUS (4-3-1-2): Buffon 6; Caceres 6, Bonucci 6.5, Chiellini 6.5, Evra 6; Marchisio 6 (33’st Padoin sv), Pirlo 6.5, Pogba 7; Pereyra 6.5 (30’st Pepe sv); Tevez 7.5 (39’st Giovinco sv), Morata 7 In panchina: Storari, Rubinho, Lichtsteiner, Mattiello, Vitale, Coman, Llorente Allenatore: Allegri VERONA (3-5-1-1): Rafael 5; Marques 5.5, Marquez 5, Rodriguez 5; Martic 5, Sala 5 (18’st Saviola 5.5), Tachtsidis 5.5 (30’st Hallfredsson sv), Christodulopoulos 5 (42’st Valoti sv), Brivio 5; Greco 5; Toni 5 In panchina: Gollini, Benussi, Agostini, Fares, Sorensen, Campanharo, Nico Lopez, Nene’. Allenatore: Mandorlini ARBITRO: Irrati di Pistoia RETI: 3’pt Pogba, 7’pt Tevez; 21’st Pereyra, 29’st Tevez NOTE: serata fredda, terreno in discrete condizioni. Ammoniti: Greco, Rodriguez. Angoli: 6-0 per la Juventus. Recupero: 0′; 2′. Argomenti serie a hellas verona juventus fc Leggi i commenti I commenti dei lettori 
TORINO – Dieci gol in tre giorni non sono pochi. La panchina di Andrea Mandorlini ora è in bilico. La società ha confermato il tecnico al termine di un lungo colloquio nello spogliatoio a fine gara, ma gli ha dato un ultimatum: decisiva sarà la sfida con l’Atalanta. Il tecnico, però, prova a guardare avanti dopo il doppio confronto da incubo con la Juventus . “Pensavamo di fare un’altra partita rispetto a quella fatta giovedì in coppa Italia, è un peccato in una settimana in cui venivamo da una bellissima partita col Parma. In questo momento, per noi, la Juventus e’ una montagna insormontabile. Siamo caduti, ci rialzeremo”. [[ge:rep-locali:repubblica:105239240]] FARE MEGLIO NEL GIRONE DI RITORNO - “Domenica sara’ la prima del girone di ritorno – continua Mandorlini -, ripartiamo da li’. Negli spogliatoi ci siamo confrontati, fa male prendere cosi’ tanti gol, fra giovedi’ e domenica, adesso dobbiamo ricaricarci – ha aggiunto -. Abbiamo gia’ la partita contro l’Atalanta in testa. Con la societa’ ho un bellissimo rapporto, da domenica deve cominciare un campionato diverso”. Argomenti serie a hellas verona andrea mandorlini Leggi i commenti I commenti dei lettori 
La Juve ha chiuso la sua settimana trionfale - vittoria a Napoli, vittoria larga in Coppa Italia e di nuovo in campionato col Verona - e soprattutto ha chiuso il girone d'andata con il massimo vantaggio conquistato finora. Già, perché non erano mai riusciti a andare oltre i tre punti i Campioni d'Italia, che invece adesso si ritrovano a più cinque sulla Roma. Merito di Allegri, che ha saputo fin qui smentire anche le preoccupazioni di Conte, che aveva palato di una squadra se non spremuta comunque piuttosto svuotata dai tre scudetti consecutivi conseguiti sotto la sua gestione. Merito della società che ha saputo comunque rinforzare l'organico - ad esempio con Pereyra - e adesso vuole migliorarlo ancora. Merito dei giocatori che rappresentano l'esperienza e sono certezze assolute, come Buffon, Pirlo e Tevez solo per citare tutti i reparti. Ma merito anche o soprattutto di quel giocatore fantastico che è Pogba, sempre più a suo agio nel ruolo di leader e di match winner. E' toccato a lui il compito di 'aprire' la partita del San Paolo, con un gol fantastico al volo. E' toccato ancora a lui il compito di spianare la strada alla Juve con un gran tiro da 25 metri. Due minuti e la partita era già nelle mani della Juve. Ne abbiamo dette tante e ne diciamo ancora tante sul cacio italiano e sulla sua incapacità di tenere il passo di altri Paesi. Ma, diciamolo, in questo caso la Juve di Agnelli di Marotta ha dimostrato un intuito pazzesco. Pensate cosa avremmo detto se un club italiano si fosse fatto scappare un talento del genere, lasciandolo partire a parametro zero. Invece è stato un club italiano, è stata la Juve, a  investire su questo ragazzo che adesso vale cento milioni. Un campione fantastico che a fine partita, e a fine girone d'andata, si limita  dire: "Io devo e voglio migliorare, per diventare forte come Buffon, Chiellini, Pirlo". Uno che ha le idee chiare e ancora una gran voglia di migliorare. Uno che ha tutto, anche la modestia, per diventare un Pallone d'oro. Come palloni d'oro, bellissimi, sono i suoi gol. Argomenti tackle 
None Leggi i commenti I commenti dei lettori 
