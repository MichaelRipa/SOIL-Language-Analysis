None Leggi i commenti I commenti dei lettori 
VERONA – Al Bentegodi finisce con un nulla di fatto l'anticipo della 25/a giornata di serie A tra il Chievo Verona e il Milan. Il Diavolo che negli ultimi 16 scontri diretti contro la formazione clivense aveva incassato 15 vittorie e un solo pareggio questa volta fa davvero poco per portare a casa i tre punti. La squadra di Inzaghi mostra, quindi, i limiti di gioco evidenziati nell'ultimo periodo, in particolare contro Empoli e Cesena (nonostante la vittoria). Paradossalmente il pari va più stretto ai padroni di casa che hanno il merito di averci provato sbattendo più volte contro un ottimo Diego Lopez. MILAN SENZA NE' TESTA NE' CODA - Continua, quindi, a navigare in acque agitate Inzaghi. Il suo Milan sembra non avere più un'identità e i singoli, che fin qui avevano salvato il tecnico, non sono bastati. A Verona i suoi uomini hanno giocato un primo tempo anonimo e privo di pathos, nella ripresa è uscito fuori un po' di carattere, ma si è visto troppo a sprazzi per mettere in difficoltà un Chievo ben messo in campo e, probabilmente, con più voglia di vincere. Restano da valutare le condizioni di Montolivo e De Jong usciti entrambi per un problema muscolare. [[ge:rep-locali:repubblica:108435793]] APPLAUSI PER IL CHIEVO  - I fischi uditi al triplice fischio di Calvarese erano probabilmente dei tifosi del Milan e, ovviamente, indirizzati alla propria squadra, perché il Chievo di questa sera può uscire dal Bentegodi a testa alta. In fase difensiva è stato praticamente perfetto e in quella offensiva si è messo in mostra in diverse occasioni e con più protagonisti. Resta, dunque, un po' di amaro in bocca per un risultato che forse va un po' stretto, ma classifica alla mano quello di oggi è un punto che vale oro. IL MATCH - Primo tempo incolore al Bentegodi con gli uomini di Inzaghi lenti, prevedibili e facili prede della trappola clivense. L'undici di Maran gioca, infatti, una gara perfetta in fase difensiva e di fatto crea più occasioni da gol degli ospiti. Quella più ghiotta capita sui piedi di Pellissier che si libera con una giocata della marcatura di Bocchetti, ma si lascia chiudere lo specchio da un attentissimo Diego Lopez bravo a leggere l'azione e ad uscire tempestivamente sull'attaccante gialloblu. Nel finale di tempo Destro avrebbe sulla testa l'occasione del possibile vantaggio, ma spreca tutto schiacciando sulla propria spalla favorendo così la parata di Bizzarri. Nella ripresa Inzaghi toglie Montolivo per infortunio e inserisce Honda e il giapponese si presenta subito al pubblico del Bentegodi con un gran sinistro da fuori che supera Bizzarri, ma centra in pieno la traversa. La reazione dei padroni di casa è lenta, ma arriva: Diego Lopez deve deviare in angolo prima su un tiro dal limite di Schelotto, poi su un gran destro dagli 11 metri del neo-entrato Paloschi. Il finale a trazione anteriore del diavolo non basta a Inzaghi per portare a casa il secondo successo consecutivo. CHIEVO-MILAN 0-0 CHIEVO (4-4-2): Bizzarri 6; Mattiello 7, Dainelli 6.5, Cesar 6.5, Zukanovic 6; Schelotto 6.5, Izco 6.5, Birsa 5.5 (36′ st Radovanovic sv), Hetemaj 6.5; Meggiorini 6 (30′ st Fetfatzidis 6), Pellissier 6 (23′ st Paloschi 6). In panchina: Bardi, Seculin, Sardo, Gamberini, Cofie, Biraghi, Christiansen, Pozzi. Allenatore: Maran MILAN (4-3-1-2): Diego Lopez 6.5; Bonera 6, Bocchetti 6, Alex 5.5, Antonelli 6; Montolivo 5 (1′ st Honda 5.5), De Jong 6.5 (32′ st' Cerci 5.5), Poli 5; Bonaventura 6.5; Menez 5, Destro 5.5 (19′ st Pazzini 5). In panchina: Abbiti, Gori, Essien, Calabria, Mexes, Paletta, Muntari, Van Ginkel, Suso, Pazzini. Allenatore: Inzaghi ARBITRO : Calvarese (Teramo) NOTE : Serata fredda. Terreno in buone condizioni. Ammoniti: Menez, Meggiorini, Alex, Antonelli. Calci d'angolo: 6-4 per il Chievo. Recupero tempo: 0′, 4′. Argomenti chievo milan ac serie a Leggi i commenti I commenti dei lettori 
None Leggi i commenti I commenti dei lettori 
ANKARA - Con la minaccia dello Stato islamico alle porte, potrebbe materializzarsi una svolta nel sanguinoso conflitto del Kurdistan turco, che ha provocato 40 mila morti in 30 anni: il leader storico del Pkk Abdullah Ocalan ha lanciato dall'isola-carcere di Imrali, dove sconta un condanna all'ergastolo per alto tradimento, un appello ai ribelli curdi affinché depongano le armi e aprano un negoziato di pace diretto con il governo di Ankara. "E' in corso un processo per metter fine a 30 anni di conflitto, con  una pace perpetua, il nostro principale obiettivo è ottenere una  soluzione democratica. Mi rivolgo al Pkk perché organizzi un congresso straordinario in  primavera per prendere la decisione storica e strategica di metter fine  alla lotta armata sulla base di principi mutuamente concordati. Questo  appello è una storica dichiarazione d'intenti per sostituire la politica  democratica alla lotta armata", ha scritto Ocalan in un messaggio letto a Istanbul dal leader del partito legale curdo Hdp, Sirri Sureyya Onder, in una conferenza stampa congiunta con esponenti del governo. Accanto a lui il vicepremier Yalcin Akdogan, molto vicino al presidente Recep Tayyip Erdogan, e il ministro degli Interni Efkan Ala. Onder ha chiesto a "tutti i partiti democratici di appoggiare questa soluzione politica": la Turchia, ha detto, "è più vicina che mai alla pace". L'appello di Ocalan, in carcere dal 1999, arriva dopo mesi di incertezza nei colloqui segreti - in corso da fine 2012 - fra 'Apo' e il capo dell'intelligence di Ankara Hakan Fidan, con la mediazione dell'Hdp. Nel 2013 si era arrivati a una fragile tregua armata. Ma l'anno scorso la direzione militare del Pkk in esilio nell'Iraq settentrionale, accusando Erdogan di non mantenere gli impegni, aveva sospeso il ritiro dei suoi armati dal territorio turco e minacciato di riprendere le ostilità. Il recente rilancio dei colloqui fra Ocalan e Fidan si è inceppato dopo la presentazione in Parlamento di una legge che conferisce poteri senza precedenti a polizia e governatori. L'opposizione ne esige il ritiro sostenendo che le nuove norme trasformerebbero il Paese in uno 'stato di polizia'. Il governo turco ora sembra pronto a trattative dirette con la direzione militare del Pkk sulla base della piattaforma in dieci punti proposta da Ocalan, che prevede una larga autonomia per le regioni curde, ma non l'indipendenza. Ankara esige però che il Pkk prima deponga le armi e sostituisca, come ha detto Onder, "la lotta armata con la lotta democratica". La mossa di Ocalan si colloca in un quadro regionale profondamente modificato dalla guerra in Siria e dall'emergenza lungo il confine turco del "califfato" dei jihadisti dell'Is, che minaccia le autonomie curde in Siria e Iraq. I miliziani curdi turchi, siriani e iracheni si sono uniti per combattere lo Stato islamico, già sconfitto a Kobane, con l'appoggio della coalizione a guida Usa. I curdi si aspettano un riconoscimento internazionale delle loro autonomie nei tre Paesi in cambio del ruolo cruciale che stanno giocando nella guerra all'Is. Dietro l'angolo c'è il sogno del Grande Kurdistan. Anche il momento particolare della politica interna turca sembra spingere verso un accordo di pace. Erdogan vuole ottenere alle politiche di giugno una maggioranza che gli consenta di cambiare la Costituzione, istituendo un regime presidenziale forte. La pace nel Kurdistan darebbe le ali al suo partito islamico Akp e renderebbe forse possibile un accordo con l'Hdp, che i sondaggi danno per ora attorno al 10 per cento. Argomenti turchia pkk curdi abdullah ocalan recep tayyip erdogan 
VERONA – Terzo risultato utile consecutivo e seconda partita senza incassare reti, ma Filippo Inzaghi non può essere particolarmente soddisfatto del pareggio del Bentegodi contro il Chievo Verona. "Nel primo tempo abbiamo fatto molto possesso, ma ci muovevamo poco davanti. Abbiamo fatto meglio nel secondo tempo, quando abbiamo avuto più occasioni. Dovevamo essere più cinici nell'ultimo passaggio. Venire su questo campo e dominare è dura per tutti. Forse avremmo meritato anche di trovare il gol, non aver segnato è la pecca della giornata, ma pensiamo al bicchiere mezzo pieno, perché sono due partite che non prendiamo gol". GLI INFORTUNI DI MONTOLIVO E DE JONG - Poi una battuta sugli infortuni capitati a Montolivo nel primo tempo e a De Jong nella ripresa: "Sono spiaciuto, perché forse abbiamo perso due giocatori importanti". Sulla gestione dei suoi attaccanti Inzaghi ha spiegato: "Avevo pensato di mettere Pazzini e Cerci ad una mezzora dalla fine, ma purtroppo con l'infortunio di Montolivo e De Jong non l'ho potuto fare prima. Mi spiace penalizzare giocatori come loro. Cercheremo di valorizzare soprattutto Cerci, piano piano facendolo crescere di condizione, anche perché l'ho voluto io". POLI: "ORA 13 FINALI" - "Ci sono 13 partite e per noi sono 13 finali e sono sicuro che con l'impegno e con la voglia riusciremo a risalire la classifica", è il commento di Andrea Poli. "L'Europa la guardiamo, certamente la guardiamo. Ci sono ancora tante partite, abbiamo voglia di fare bene e di risalire la classifica. Io penso che ce la possiamo fare, perché abbiamo un gruppo importante, un gruppo di persone che ha voglia di fare bene e, quindi, ce la metteremo sicuramente tutta fino alla fine". Argomenti milan ac serie a filippo inzaghi Leggi i commenti I commenti dei lettori 
None Leggi i commenti I commenti dei lettori 
ROMA – L’onda lunga della vittoria di Sassari in Coppa Italia travolge Cantù. La Dinamo, reduce dal successo nella Final Eight di Desio , conferma il suo momento di straordinaria forma superando l’Acqua Vitasnella per 86-69, in una sfida di fatto già chiusa nel primo quarto. Ad arricchire l’antipasto della 20esima giornata, però, contribuisce molto il successo di Pesaro che, nell’altro anticipo, espugna il PalaTiziano 80-76 e infiamma la lotta per non retrocedere, risucchiando in piena zona calda Roma. SASSARI SPAZZA VIA CANTU’ – Il Banco di Sardegna riceve al PalaSerradimigni l’abbraccio del proprio pubblico dopo la conquista della Coppa Italia e, sulle ali dell’entusiasmo, incenerisce Cantù con un avvio devastante. Gli uomini di Sacchetti piazzano subito un parziale di 11-0, trascinati da due triple di un Logan sugli scudi. L’Acqua Vitasnella accusa il colpo e a nulla serve la grinta di coach Sacripanti, incontenibile a bordo campo, che prova a scuotere senza successo i suoi. Al termine del primo quarto il Banco di Sardegna ha già preso il largo (25-8) e nel secondo i padroni di casa si limitano ad amministrare. Nel terzo periodo la Dinamo, grazie al canestro di Logan e alla schiacciata di Sacchetti, vola sul +21 (63-41) e continua a giocare sul velluto. L’ultimo quarto inizia con il Banco di Sardegna avanti 67-46 e con le sorti della gara ormai ampiamente segnate. Finisce 86-69, con Sassari che aggancia provvisoriamente al secondo posto Venezia e Reggio Emilia. In casa sassarese brilla la stella di Logan, autore di 19 punti e miglior realizzatore della sfida. PESARO SBANCA ROMA – Alla Virtus non basta il tentativo di rimonta nell’ultimo quarto per riprendere Pesaro, che centra un colpo importantissimo in chiave salvezza e aggrava sempre di più la crisi di Roma, adesso davvero costretta a guardarsi le spalle. La Victoria Libertas parte subito forte e vola sul + 11 (9-20), con la tripla messa a segno dall’ex Lorant. Ci pensano però capitan D’Ercole e De Zeeuw dalla distanza a riportare la Virtus in partita (20-22), quando si è giocato il primo quarto di gara. Nel secondo periodo Freeman fa il suo esordio con la maglia dell’Acea ed è proprio la guardia statunitense, che aveva cominciato la stagione a Capo d’Orlando, a regalare ai suoi il momentaneo pareggio (22-22). E’ però ancora la Consultinvest a chiudere avanti (41-44). Nel terzo quarto Pesaro imprime una nuova accelerazione e allunga con Ross sul +10 (49-59). Roma si presenta all’ultimo periodo sotto di nove (53-62) e determinata a rientrare in gara. L’Acea domina sotto canestro e piazza un parziale di 14-2 (67-64) che illude il pubblico di casa. La Victoria Libertas, reduce dalla tiratissima affermazione interna contro Reggio Emilia, però non si scompone e torna avanti, portando a casa il successo con una partita caparbia e attenta, trascinata da Myles, miglior realizzatore della sfida con 22 punti. Sull’esito finale pesano molto le percentuali da tre: la Victoria Libertas chiude con il 47.1%, la Virtus appena con il 24%. Pesaro sale a quota 12 punti in classifica, appena due in meno di Roma. Acea Roma-Consultinvest Pesaro 76-80 (20-22, 41-44, 53-62) Roma : Freeman 9, Ejim 11, Jones 4, D’Ercole 8, Sandri, De Zeeuw 10, Kushchev ne, Reali ne, Romeo 5, Stipcevic 17, Morgan 2, Ebi 10. Allenatore: Dalmonte. Pesaro : Ross 14, Myles 22, Basile, Musso 10, Raspino, Wright 13, Judge 8, Crow ne, Tortù ne, Lorant 13. Allenatore: Paolini. Arbitri : Mazzoni, Bartoli, Filippini. Note – Tiri liberi:Acea 18/22, Consultinvest 20/24. Usciti per 5 falli: Jones. Banco di Sardegna Sassari-Acqua Vitasnella Cantù 86-69 (25-8, 40-21, 67-46) Sassari : Logan 19,  Formenti 2, Sanders 11, Devecchi 7, Lawal 4, Chessa, Dyson 15, Sacchetti 4, Mbodj 2, Vanuzzo, Brooks 11, Kadji 11. All. Meo Sacchetti. Cantù : Johnson-Odom 13, Feldeine 12, Awudu Abass 10, Bloise, Laganà, Maspero, Jones 14, Shermandini 2, Hollis 6, Buva 2, Gentile 2, Williams 8. All. Stefano Sacripanti. Arbitri : Mattioli, Sardella e Aronne. Note – Tiri da due: Sassari 22/45 Cantù 21/41, Tiri da tre: Sassari 10/30, Cantù 8/19. Totale tiri: Sassari 32/75 Cantù 29/60. Tiri liberi Sassari 12/16 Cantù 3/6. Rimbalzi: Sassari 35 – Cantù 38. Usciti per falli: nessuno. Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
