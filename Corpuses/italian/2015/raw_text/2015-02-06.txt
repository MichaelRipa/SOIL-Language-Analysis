MARIO Cotellessa dirige la Asl 1 di Imperia, è un medico specializzato in pediatria; la sua è una delle aree liguri dove il problema delle fughe è più alto. "Il problema della libera professione su certe specialità è cogente - dice - anche i giovani preferiscono non impegnarsi nelle strutture pubbliche". E' d'accordo con il provvedimento della Regione che dà il via libera alla professione privata anche per i primari degli ospedali pubblici? "Nel merito non entro perché è in corso un dibattito politico e siamo sotto elezioni. Dico però che il problema da affrontare in termini generali è che il pubblico deve essere attrattivo e su certe specialità come ortopedia ed oculistica questo non accade". Perché non accade? "Faccio l'esempio degli ortopedici: neppure quelli giovani vengono a fare i concorsi, non parliamo poi di incarichi come primari. Anche i giovani preferiscono mettersi sul mercato privato perché è più redditizio ". Come se ne esce? Autorizzando la libera professione anche per i dirigenti degli ospedali? "Che questa possa essere la formula giusta è da vedere. Il fatto è che la politica o la programmazione sanitaria devono mettere il pubblico in grado di essere competitivo. In sanità non è un problema di organizzazione ma di valore delle persone: se sto male non vado dal medico per l'organizzazione ma perché è il più bravo. Il principio che conta è il valore delle persone, quindi bisogna fare in modo che sia riconosciuto questo valore anche sotto il profilo economico". Questione di soldi, dunque? "E' così, è anche una questione di mercato, anche se va detto che il problema dei medici che non vogliono lavorare con il pubblico non riguarda tutte le specialità". Ma il discorso di pagare per riconoscere il valore di un professionista? "Penso che sia giusto pagare una persona per quello che merita, ma in cambio pretendo che questa persona abbia una capacità di presa in carico complessiva del lavoro che lo aspetta. Il pubblico deve mettere queste persone in condizioni di poterlo fare". Altrimenti vince il privato? "Altrimenti i medici anche giovani preferiscono lavorare nel privato. Il pubblico deve essere messo in grado di essere competitivo". Argomenti interviste genova 
None Leggi i commenti I commenti dei lettori 
TOMASO Montanari è un ibrido contemporaneo, un intellettuale cyborg come pochi se ne vedono nel panorama nazionale: "normalista", professore associato di Storia dell'arte moderna all'Università di Napoli Federico II, collaboratore dell'ex ministro Massimo Bray, ha molto poco dell'accademico, tiene un blog su questo giornale e parla da vero rivoluzionario, di una rivoluzione democratica che parte dal patrimonio culturale: "Il patrimonio dei beni culturali serve alla crescita della cultura, non del Pil", dice anticipando una delle tesi affrontate nel suo ultimo libro "Privati del patrimonio" in uscita il 24 febbraio per Einaudi. Montanari sarà, oggi pomeriggio alle 17,30 al Teatro Massimo, ospite d'onore de "La festa degli auguri" che celebra il trentennale della Fondazione Salvare Palermo. Il suo intervento oggi prenderà le mosse dal suo ultimo libro: qual è il nucleo centrale? "Oggi pomeriggio vorrei proprio partire da una frase usata dal neo eletto presidente della Repubblica Sergio Mattarella, un palermitano: "Nell'applicare la Costituzione non dobbiamo dimenticare l'articolo 9 ("La Repubblica promuove lo sviluppo della cultura e la ricerca scientifica e tecnica. Tutela il paesaggio e il patrimonio storico e artistico della Nazione", ndr) e amare i nostri tesori artistici e monumentali". Nessun presidente prima di lui ha usato il verbo amare, che non è sinonimo di tutelare né tantomeno di sfruttare, ma è quasi una citazione del vangelo di Matteo "Dov'è il tuo tesoro, là sarà anche il tuo cuore". Se faccio cultura faccio economia, non finanza e invece da trenta anni a questa parte si è guardato solo ai privati come ai salvatori, dando i tesori in mano all'industria dei gradi mostri e all'universo opaco delle fondazioni". Quindi niente privati nella gestione del patrimonio artistico? "Io penso che abbiamo fatto ammalare la medicina. Il progetto deve essere quello di puntare sull'educazione, fare storia dell'arte a scuola come non si è mai fatta, aumentare i finanziamenti alla cultura adeguandoci alla media europea, all'Inghilterra, alla Spagna che investe tre volte tanto quello che investiamo noi. Lo Stato deve fare la sua parte, non può sottrarsi. I modi per farlo ci sono, vanno usate le cooperative di archeologici e storici dell'arte per la gestione dei siti, come è avvenuto per le catacombe di San Gennaro a Napoli, dando lavoro a gente competente. Oppure con un azionariato diffuso e il crowdfunding, con il mecenatismo popolare, come ha fatto la Coop con il Battistero di Firenze. Ci vuole una politica a km zero, slow food e non i McDonald come Civita, che vuol dire Gianni Letta, non marchiare il territorio con operazioni commerciali con le sponsorizzazioni, come ha fatto Della Valle con il Colosseo: queste sono operazioni di marketing, metto dieci e guadagno duecento". Ma in Sicilia non ci sono solo problemi di tutela e valorizzazione, ma proprio di fruibilità e gli unici siti che sembrano dare risultati sono quelli gestiti da privati. Qual è la soluzione? "Il modello siciliano purtroppo è fallimentare e paga il prezzo di un'autonomia alla quale bisognerebbe avere il coraggio di rinunciare. È l'unico caso in Italia nel quale le Soprintendenze sono sotto la politica e quando la tutela è troppo vicina alla politica si finisce in episodi sgradevoli come il caso di Beatrice Basile a Siracusa, un episodio che dimostra che non bisogna accettare ingiustizie ma bisogna lottare con tutti i mezzi. La Sicilia poi è un luogo emblematico di un sistema esasperato e agonizzante in tutta Italia. Bisogna davvero partire da una rivoluzione di base, i beni culturali sono i luoghi della vita democratica, non solo spazi del bello e dell'evasione e quindi quando si deve fare a meno di qualcosa si fa a meno della cultura ". Ma in Sicilia per esempio è stata abolita la tabella H, dimezzati i finanziamenti pubblici e a chi si è lamentato si è dato dell'incapace di far soldi con la cultura. Come replicare? "Non è che manchino i soldi, è che non sappiamo dove metterli. La cultura non serve a fare soldi, serve a farci evolvere come esseri umani e i musei non sono luoghi dove si custodisce il passato, ma dove si costruisce il futuro e per questo bisogna abolire i biglietti d'ingresso. Non dobbiamo rassegnarci a uno Stato che non funziona, ma anzi dobbiamo pretendere che sia giusto. I guadagni della cultura si misurano in conoscenza". Qual è il bene che le sembra meglio funzionare in Sicilia? "Una riserva ambientale, quella dello Zingaro per la quale i cittadini si sono battuti per evitare che ci passasse l'autostrada ed è un posto che viene visitato sempre e nel quale si fa ricerca. E non è vero che i cittadini sono meno sovrani lì dove non si può costruire". A Palermo cosa andrà a visitare? "Sono a Palermo con i miei figli che non l'hanno mai vista e vorrei che la girassero come hanno fatto con le altre città perché è un pezzo della loro identità di italiani. Sicuramente voglio fare una visita al Museo delle marionette, voglio che vedano "vivi" i paladini". Argomenti interviste cultura interviste palermo tomaso montanari 
UN PREMIO Pulitzer molla tutto, compresa la sua lingua principale, l'inglese, e si trasferisce da Brooklyn a Roma con il marito e due bambini per ritrovare se stessa. Non è la trama di un romanzo, ma la storia vera di Jhumpa Lahiri, autrice di quattro libri tradotti in tutto in mondo  -  da L'interprete dei malan-ni a La moglie -, diventata nel 2012 un'italiana di "seconda generazione". "Quando siamo arrivati, Roma era deserta. Non sapevo dell'abitudine degli italiani di partire in massa per Ferragosto ". Studia la nostra lingua da quando, venticinquenne, ha passato una settimana a Firenze. Adesso c'è una svolta. Un saggio/diario scritto in italiano, In altre parole (Guanda), in cui racconta il grande amore per la nostra cultura, la difficoltà di farla propria e, in senso più ampio, di cambiare pelle. In altre parole saràpresentatodomani al festival Writers (via Piranesi 10, ore 19, ingresso libero). Signora Lahiri, quale lingua parlate in famiglia? "Abbiamo una vita linguistica complicata. Sono nata a Londra da genitori bengalesi, sono cresciuta negli Stati Uniti. In famiglia parlavo bengalese, ma a scuola usavo l'inglese, sentendomi una traditrice ogni volta che passavo da una lingua all'altra. Mio marito è bilingue: inglese e spagnolo. I miei figli hanno l'inglese come lingua madre, a Roma studiano in una scuola internazionale, ma sono in grado di giocare e fare amicizie in italiano". Scrive che con l'Italia è stato un colpo di fulmine. Cosa le piace di noi, che ci lamentiamo sempre del nostro paese? "All'inizio il mio rapporto con l'Italia è stato uditivo, ma non capivo niente, e visuale, i palazzi, le chiese, i ponti di Venezia. Siete un teatro a cielo aperto. Ho sentito una vicinanza insieme a una lontananza. Qualcosa di fisico, inspiegabile. Una tensione squisita. La mia relazione con l'italiano si è svolta a lungo in esilio come Dante, che ha aspettato nove anni prima di parlare con Beatrice, o come Ovidio, bandito da Roma, autore del mio libro preferito, Le metamorfosi ". Ha trovato quello che cercava con il passaggio alla nostra lingua? "In epigrafe cito Antonio Tabucchi: "Avevo bisogno di una lingua che fosse un luogo di affetto e di riflessione". Quando ho vinto il Pulitzer credevo di non meritarlo. Sono passata troppo presto dallo status di scrittrice a quello di scrittrice famosa. Come scrittrice italiana mi sento una bambina che s'intrufola nell'armadio della madre e mette le scarpe con i tacchi. L'italiano mi ha dato una libertà totale, mi sono affrancata dal passato, ma è stata una lotta. Scrivo le nuove parole su un taccuino, sia quelle oscure (sciagura, spigliatezza) sia quelle che vorrei conoscere meglio (inviperito, stralunato). Raccolgo quelle che non esistono in inglese (formicolare, chiarore) e una valanga di aggettivi (malmesso, plumbeo, impiastricciate)". Tra poco lei e la sua famiglia dovrete lasciare l'Italia. Che ne sarà del suo progetto? "A settembre ci trasferiamo a Princeton, dove insegnerò scrittura creativa e traduzione. Mi spiace andarmene, mi sento italiana, sognavo in italiano già da prima di vivere qui. Ma bisogna fare i conti con la realtà. Ho due figli da crescere. Manterrò l'italiano portando i vostri autori in America, traducendoli e introducendoli, a partire da una scrittrice che a Milano conoscete bene: Lalla Romano, ingiustamente ignorata all'estero". Argomenti interviste cultura interviste milano jhumpa lahiri 
L'ONNIPRESENZA dei bambini. L'infiltrazione "fantastica" nel racconto del vissuto. I rapporti tra le culture in cui si è mossa e si muove: svizzera, tedesca, italiana. I temi sono tutti lì, pronti per essere oggetto di un confronto con Fleur Jaeggy: temi che si rincorrono anche nelle pagine di Mio fratel-lo X-X, raccolta di racconti e frammenti di memoria edita come sempre da Adelphi, e che l'autrice presenta oggi alle Oblate alle 17.30 ospite di "Leggere per non dimenticare" insieme a Pietro Gelli. E invece ogni progetto d'intervista con Fleur Jaeggy è vano per stessa ammissione della scrittrice: "Il mio problema è che non so mai cosa dire". Bisogna affidarsi a lei. Lasciarsi dirigere dal suo estro del momento. Allora Fleur Jaeggy dice tanto. Dice tutto. Rompiamo dunque il ghiaccio cominciando proprio da qui. Dal disamore per le domande dei giornalisti. Perché? "Potrei fare io una domanda? A cosa mai dovrei rispondere? E come se, dovendo parlare, tutto quello che ho scritto scomparisse. C'è un libro che mi fa compagnia, Il silenzio felice di Angelus Tilesius: ecco, il mio silenzio e così. Amo i mistici, di cui ho tanti libri qui davanti a me, con le pagine consumate e segnalibri improvvisati". Uno dei personaggi di Sono il fratello di X-Xè la Beata Angela da Foligno. "E' un omaggio a Giovanni Pozzi, che ne fu grande studioso. Un uomo straordinario: aveva occhi bellissimi, chiari, un po' gelidi. Possedeva un lato leggero, come spesso i mistici hanno. Era anche una persona severa, ma lo nascondeva bene. Mi addolora che si parli poco di lui, che nessuno lo nomini. Forse perché è morto non molto tempo fa, troppo poco per un Italia disattenta nei confronti del presente". Nel libro ci sono anche Josif Brodski, Oliver Sacks, Ingeborg Bachmann. Persone che ha conosciuto, frequentato. "Con Ingeborg c'era un legame letterario e d'affetto. Ho cercato di starle più vicina possibile, anche nei momenti di grande dolore. I suoi libri fanno parte della mia esistenza, so- no fra quelli che consulto ogni tanto". Insieme a quali altri? "Diario di un dolore di Lewis. Melville. La nave morta di Traven, Martin Eden di London. Marai. E mi interessa molto la vita di Alan Turing. Un genio sfortunato". A queste opere, questi autori chiede soccorso quando la sua scrittura incontra nodi difficili da sciogliere? "No. Il rumore dei tasti copre tutto". Ciò che scrive parla per lei. Le risposte sono tutte lì. "Forse anche no. Vede, una volta pubblicato un libro, io non lo apro più. E' una cosa che se n'è andata, non so neppure cosa posso aver scritto. Però prima di questo colloquio, horisfogliato Sono il fratello di X-X... ". E cosa si è detta? "Non ho provato niente, ho solo constato che poteva essere ancora più breve. Non mi sono detta "avrei potuto questo, o questo": sarebbe stato un inutile sguardo, ormai questo libro è andato via". L'asciuttezza dello stile, la ricerca della parola luminosa e illuminante rimanda alla poesia. "In tutto io sono spinta verso la brevità. Per me è importante il ritmo: quando rileggo ciò che ho appena scritto, lo faccio a voce alta. E se il ritmo s'inceppa, vuol dire che qualcosa non va. Quando scrivo, ascolto moltissima musica. Lieder soprattutto: Das knaben wunderhorn di Mahler, e poi Schumann, Wolf. La mia macchina da scrivere è circondata di compact. E' una Hermes, bellissima anche nel nome. Mi accompagna da così tanto tempo, e sono preoccupata perché i nastri non si trovano più. Ne ho una scorta, e mi piace pensare che bastino per gli anni di scrittura che ancora mi rimangono. Che finirò di scrivere quando l'ultimo nastro avrà l'inchiostro consumato". Quanto conta il mezzo con cui scrive? "Una volta pensavo che fossero i tasti a suggerire le parole. Nella mia vita ci sono quelli della macchina da scrivere. E quelli del pianoforte. L'ho studiato da bambina, obbligata dalla monache: andavo a lezione ma non mi esercitavo. Suono soprattutto la sera, è come meditare. Il pensiero se ne va". Molti critici definiscono la sua scrittura cupa, nera. "Ma perché? Io adoro il bianco. In questo momento a Milano sta nevicando, e io sono felice. Qualche anno fa ero nel nord della Germania, dove facevo lunghe passeggiate immersa in boschi candidi dove non si distingueva niente. Non ci andare Fleur, ci sono i cinghiali, mi dicevano. Non ne ho mai incontrato uno. Peccato". Gli animali, la sua grande passione. "Sì, persino le iene. Ma non quelle umane". Argomenti interviste firenze interviste cultura 
MILANO – Lotta, resta aggrappata alla gara con tutte le sue forze, prova anche ad allungare sia nel primo tempo che nella ripresa, anche nell’ultimo quarto, ma non basta. Arriva solo ad un passo dalla prima vittoria casalinga in questa Top 16 di Eurolega l’Olimpia Milano, nonostante l’incitamento dei 10.050 spettatori del Forum di Assago, dove s’impone l’Efes (71-73 il punteggio finale). Le Final Four sono sempre più lontane per i campioni d’Italia, a cui le compagini turche non portano bene: dopo tre sconfitte stagionali contro il Fenerbahce, si aggiunge quella di stasera contro l’Efes. INIZIO IN SALITA PER MILANO SENZA CAPITAN GENTILE – Capitan Gentile resta fuori, fermato da un lieve risentimento muscolare, Ragland, Melli e Moss partono in quintetto ma con loro la squadra gira poco in attacco, e così fa il pallone (17-20 Efes alla fine del primo quarto, con 6 punti di Brooks). A riscattare i biancorossi ci pensa il solito Hackett, pagando la cauzione per tutti nel secondo quarto con 4 canestri consecutivi e un parziale da 9-0 che porta l’Olimpia dal -4 al più 5 e costringe Ivanovic a fermare il cronometro. Daniel è protagonista del quarto (12 punti sui 18 finali, migliore dei suoi insieme a Brooks), l’Efes però ha tante armi a disposizione e anche se fatica da sotto resta a contatto col tiro da tre, grazie alla precisione di Heurtel e alla bidimensionalità di Bjelica (36-34 Olimpia all’intervallo lungo). [[ge:rep-locali:repubblica:106773922]] HA CKETT MANDA SUL FERRO LA TRIPLA DEL SUCCESSO – La ripresa si gioca gomito a gomito, col risveglio di Brooks e Samuels, fino ad allora in difficoltà, che rispondono colpo su colpo al cecchino Perperoglou (14 punti solo nel terzo quarto su 18 totali). E’ lui che realizza due tiri liberi allo scadere su incredibile chiamata arbitrale, per fallo di Moss a 1 decimo dalla fine del terzo (54-54). Fischietti che nel periodo conclusivo puniscono poi con un ‘tecnico’ coach Banchi (tiro libero di Osman, 61-58 Olimpia a 7’18” alla fine). La svolta decisiva arriva a 4 secondi dalla fine, quando Hackett, dopo aver firmato anche l’ultimo vantaggio con un gioco da tre punti, manca la tripla del sorpasso (respinta dal ferro) dalla stessa posizione da cui aveva punito il Bayern Monaco, e l’EA7 Emporio Armani manda Perperoglou in lunetta per il 71-73 finale. OLIMPIA: QUATTRO IN DOPPIA CIFRA, MA MALE NEL TIRO DA 3 – L’Olimpia ha ripartito le responsabilità offensive: 18 punti di Hackett e Brooks, 16 di Samuels e 14 di Ragland, ma è stata tradita dal tiro da tre: 5/23 contro il 10/21 avversario. Milano è ora attesa da due trasferte consecutive: quella in campionato a Venezia contro l’Umana (lunedì 9) e quella in coppa a Mosca, sul proibitivo campo del Cska, in calendario venerdì prossimo. EA7 MILANO – EFES ISTANBUL 71-73 (20-17, 34-36, 54-54) EA7 MILANO: Ragland 14, Brooks 18, Gigli, Cerella 2, Melli, Meacham 3, Kleiza, James ne, Hackett 18, Samuels 16, Moss. All.: Banchi. EFES ISTANBUL : Balbay, Osman 5, Perperoglou 18, Saric 5, Draper 5, Kristic 8, Lasme 2, Korkmaz ne, Janning 5, Heurtel 10, Kilicli ne, Bjelica 15. All.: Ivkovic. ARBITRI: Hierrezuelo, Koromilas, Zashchuk. NOTE – Tiri liberi: EA7 14/17, Efes 19/29. Tiri da 3 punti: EA7 5/23, Efes 10/21. Rimbalzi: EA7 38, Efes 34. Usciti per 5 falli: nessuno. Falli tecnici: Banchi a 31′ 54”. Falli antisportivi: Samuels a 20′ 31”. Spettatori: 10050. Argomenti basket basket eurolega olimpia milano Leggi i commenti I commenti dei lettori 
"ABBIAMO perso tre anni, da febbraio 2012 a febbraio 2015, ma questo percorso era inevitabile", ripete Giuseppe Romano, l'ex prefetto di Genova ed ex commissario straordinario per i lavori sul Bisagno. Inevitabile? "Per arrivare a queste conclusioni era inevitabile. La procedura è legittima, i ricorrenti ai fini delle difesa hanno il diritto di fare ricorso. Giustamente". Eppure, il premier Matteo Renzi, all'indomani dell'ultima alluvione che ha provocato un morto, ha bacchettato i burocrati che bloccano le opere... "Per burocrati si possono intendere tante cose. Sarò pure un burocrate, ma quello che dovevo fare, l'ho fatto. Le decisioni dei giudici vanno rispettate". Quindi non ha rimpiabnti dopo il disastro che ha squarciato Brignole e la Foce? "Ho seguito una procedura, forte anche della mia esperienza. Ripeto, la giurisdizione è sovrana ". Però, per 3 anni, i lavori sono rimasti bloccati. "Quando mi sono insediato io, per la parte dell'opera compresa tra la questura e via Santa Zita, ho nominato la commissione, composta dall'ingegner La Torre della Provincia, dall'architetto Gian Poggi della Regione e da un ingegnere del Gaslini. Con il compito di scegliere le società partecipanti alla gara, fra le 15 presentate. La commissione disse che alcune avevano redatto varianti al progetto non incluse nel bando. Abbiamo fatto la graduatoria, poi l'aggiudicazione definitiva, ma 2 ditte escluse hanno fatto ricorso". E dopo? "Il Tar Liguria non accoglie la sospensiva e va al giudizio di merito il 30 marzo 2012. Siostiene che non ha la competenza a decidere e nomina un collegio di periti che ad ottobre deposita la relazione. A gennaio 2013 sostiene che non ci sono varianti al progetto e che 2 componenti della commissione non hanno i requisiti. L'avvocatura dello Stato fa ricorso al Consiglio di Stato". Dopodiché, lei si dimette. "Sì, e potrei dire che qui mi fermo. Ma tutti sappiamo cosa è successo dopo: in prima istanza il Consiglio di Stato dice che il Tar Liguria è incompetente. Sappiamo che la Pamoter ha fatto ricorso al Tar Lazio e questo a luglio 2014 afferma che la procedura seguita dalla commissione era legittima. Il resto è dell'altro ieri: l'appello presentato al Consiglio di Stato è stato respinto ". Il secondo grado di giudizio le ha dato ragione? "Il progetto di copertura ed ampliamento dell'alveo non l'avevo fatto io, ma il Comune di Genova ed era stato approvato dal Consiglio Superiore dei Lavori Pubblici". Ma se sapeva di essere nel giusto, perché non ha affidato comunque i lavori alla ditta vincitrice? "Dopo la tragedia dello scorso 9 ottobre, si disse che il Tar non aveva concesso la sospensiva e il commissario straordinario avrebbe potuto affidarli. Avrei potuto astrattamente, ma se il giudice si era riservato di pronunciarsi nel merito, non potevo avventurarmi. Se l'avessi fatto e se il Tar avesse dichiarato illegittima la procedura, nei miei riguardi sarebbe scattata la procedura risarcitoria: perché avevo consegnato l'appalto ad una impresa non avente diritto". Argomenti interviste genova giuseppe romano 
GIULIO Cecchini è il segretario regionale della Cimo Asmd, il sindacato dei medici che lavorano in Asl e ospedali pubblici. La norma che svincola i primari dall'esclusività, racconta, l'avevano chiesta loro. Perché? "Quasi tutte le Regioni hanno consentito ai primari di poter lavorare senza esclusiva. Per avere questa libertà i primari rinunciano all'indennità di esclusiva che è pesante, perché sono più di mille euro lordi al mese. La Regione conta adesso di risparmiare una somma considerevole con cui restaurare il fondo di indennità dei giovani medici che in 5 anni non è mai stata pagata. Quanto dipenderà dal numero di primarie che faranno questa scelta". Non basta l'attività privata intramoenia? "Se le cose funzionassero bene come in Toscana, i primari sarebbero disposti a lavorare solo in azienda. Il problema sono i meccanismi vessatori per medici e pazienti: con l'intramoenia i medici non possono prendere appuntamenti con i pazienti che invece devono passare dal Cup con tutto quello che significa ad esempio per gli anziani abituati a chiamare direttamente il medico. E poi la burocrazia: volevano che non prendessimo denaro contante, neppure per le visite da 80 euro. Siamo riusciti a farla saltare. Per un finto principio di tracciabilità pretendevano di gestire tutto in Asl quando sappiamo che sono disorganizzati ". E dunque avete chiesto di svincolarvi dall'esclusiva "Ci impongono di riempire scartoffie, ci minacciano di sanzioni se sbagliamo un indirizzo, allora abbiamo chiesto: lasciateci liberi, almeno sbagliamo da soli. Condividiamo le intenzioni dell'assessore Montaldo che dice "miglioriamo il servizio" ma lo diciamo da 10 anni. Allora adesso lasciateci liberi, poi quando il pubblico sarà in grado di gestire tutta la parte amministrativa e burocratica e noi potremo occuparci solo del paziente, rientreremo". Ma fatta adesso, a tre mesi dalle elezioni, non sembra una captatio benevolentiae elettorale? "Noi ci lavoriamo da più di un anno, il problema è che l'assessore era contrario e ora finalmente sembra che si possa arrivare a un risultato" Ed è per il vincolo di esclusiva che i medici non vogliono venire in Liguria? "Non ne vengono e ce ne sono parecchi che se ne sono andati. Chi lavora fuori può venire in Liguria a fare studio mentre noi non possiamo andare in altre Regioni. Se va via il vincolo ci aspettiamo un ritorno di pazienti". Argomenti interviste torino 
None Leggi i commenti I commenti dei lettori 

