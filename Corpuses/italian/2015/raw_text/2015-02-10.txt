SANREMO - Lunedì il direttore di RaiUno Giancarlo Leone aveva ironizzato, nella prima conferenza stampa, su quanto fosse strano un festival senza polemiche, annunciate o prevedibili. Non poteva immaginare che la bulimia di Alessandro Siani, in cerca d'applausi da quando sale sul palco dell'Ariston, ospite "comico" della prima serata , avrebbe scatenato un casino sui social. La sua satira ha sbagliato bersaglio, la rete non gliel'ha fatta passare liscia. Ha sfottuto un bambino sovrappeso seduto in platea, e i social l'hanno massacrato. Passi per le battute da dopolavoro su Salvini, l'abbronzatura di Carlo Conti che così scuro gli ricorda un immigrato, il ritratto dell'italiano medio e dell'Italia di oggi. Ma quel "ce la fai a entrare nella poltrona? Pensavo fosse una comitiva invece sta da solo" è proprio uno scivolone. Tenta il recupero: dopo l'esibizione si fa fotografare nel backstage con il ragazzino e la foto viene rilanciata dal profilo ufficiale del Festival. E un po' dopo, Conti esce sul palco e annuncia che Siani devolverà il compenso della serata a due ospedali. [[ge:rep-locali:repubblica:107027058]] IL FOTORACCONTO DELLA SERATA "Carlo, se ti vede Salvini ti chiede il permesso di soggiorno. Comunque complimenti, è la prima volta che Salvini non sta in un programma come ospite", esordisce l'attore e regista. "Se ci fosse stato Salvini a condurre, io e te non saremmo stati qui - dice rivolto al conduttore - io so' napoletano, tu sembri un immigrato, Obama in confronto a te è una mozzarella di Mondragone. E anche Emma non l'avrebbe chiamata, perché è marrone, Emma Marrone. E neanche Charlize, perché di cognome fa 'Terron'". Parla della crisi economica e del bonus da 80 euro voluto dal premier: "Scattava dal primo gennaio, immagino le mamme che dovevano partorire il 31 dicembre, scene di panico, si trattenevano. 'Signora si sono rotte le acque', ha detto il medico a una donna. E lei ha risposto. 'Chiamate l'idraulico'". Poi l'attenzione si sposta sull'Expo: "Turismo e cibo sono l'oro di questo paese, è un'occasione che non dobbiamo perdere. Con il cibo siamo numeri uno, ne capiamo. Piuttosto abbiamo problemi con la dieta, odiamo il nutrizionista, che ti dice di non mangiare e lo devi pure pagare. L'Italia non è a forma di stivale, ma di scarpetta".     La conclusione è con il ricordo di Pino Daniele, che scatena come prevedibile l'emozione della platea. Sul web, però, fioccano le critiche per la battuta al ragazzino, fra chi dice che "peggio di Siani c'è solo l'autore di Siani", chi scrive che "si può vergognare", chi parla di battuta "pessima" e di "orribile scivolone". Più tardi, arriva una nota dell'attore. "Non entro nel merito di una battuta che può piacere o meno: questo nella mia carriera l'ha sempre deciso il pubblico ed è giusto che ognuno dica la sua. Una battuta può essere giudicata sopra le righe, un'altra può essere divertente, un'altra più o meno efficace, e ho sempre accettato suggerimenti e commenti da parte di tutti". Quanto alla decisione di devolvere il cachet in beneficenza, aggiunge: "Ci tengo a dire una cosa, per evitare notizie false e tendenziose che stanno girando con insistenza: quando Carlo Conti mi ha chiamato per partecipare a Sanremo, ho espresso subito a lui e alla Rai il desiderio di devolvere il mio cachet in beneficenza. Ci siamo attivati subito con gli ospedali Santo Bono e Gaslini, per capire su quali progetti potevamo intervenire e abbiamo deciso nei giorni scorsi come destinare effettivamente la somma". Argomenti festival di sanremo 2015 alessandro siani 
NEW YORK - Giornata storica per la Borsa di New York grazie a Apple che al termine delle contrattazioni odierne è la prima società nella storia americana a chiudere con una capitalizzazione di mercato superiore ai 700 miliardi di dollari, quasi quanto il pil dell'Olanda e sopra quello del Belgio. Nel dettaglio, il valore della casa di Cupertino è salito a 710.70 miliardi di dollari, dopo che il suo numero uno, Tim Cook, ha annunciato l'alleanza con First Solar, azienda nel settore dell' energia rinnovabile. Cook ha definito l'accordo "il più grande e coraggioso progetto di sempre": un investimento di 850 milioni di dollari per costruire un impianto per la produzione di energia solare a Monterey, in California. Adesso il valore di Apple è quasi il doppio rispetto a quello delle altre tre più grandi società al mondo: Exxon Mobile (385 miliardi di dollari), Berkshire Hathaway ((370 miliardi) e Microsoft (349 miliardi). Da quando Cook è diventato il numero uno il valore del colosso californiano è più che raddoppiato. E dallo sbarco in Borsa, nel lontano dicembre 1980, la capitalizzazione di mercato di Apple è cresciuta del 50.600%. Alla chiusura delle contrattazioni di martedì il titolo dell'azienda che produce iPhone e iPad valeva 122,02 dollari, per un valore di mercato pari a 710,70 miliardi di dollari. Mai nessuno così al mondo. E un balzo in avanti notevole rispetto agli oltre 647 mila dollari con cui Apple aveva chiuso il terzo trimestre del 2014. E la corsa di Apple, secondo molti analisti, non è finita qui, con le azioni del gigante hi-tech che potrebbero presto raggiungere i 150 dollari. E dire che quando Steve Jobs presentò il primo iPhone, il valore di Apple si attestava sui 76 miliardi di dollari. Argomenti wall street apple tim cook 
None Leggi i commenti I commenti dei lettori 

Si chiama Annamaria Pisone ed è di San Severo (FG) la vincitrice con 93 punti della 22a fantagiornata. A lei la consueta Play Station 4 in palio anche per questo turno, grazie alla doppietta di Icardi ed alle reti singole di Zappacosta, Diamanti, Mertens, Perotti, Eder e Quagliarella . Intanto permane il dominio “r0sa” della classifica assoluta, dove comanda con 1730.5 punti la capitolina Cristina Ginestrini , inseguita ad otto lunghezze e mezza di distanza dalla concittadina Mariapia Giustiniani . Resta accanita comunque la concorrenza: a 16 tornate dal termine più di centomila tecnici virtuali inseguono le capolista alla ricerca del super premio finale destinato al campione italiano (o sarà una campionessa?) di Fantacalcio: un bellissimo Scooter Piaggio MP3 500 Business . > I premi del concorso > Campionato Nazionale Fantacalcio > Tornei a Leghe Leggi i commenti I commenti dei lettori 
Mezzo milione di euro di riduzioni sulla tassa dei rifiuti per le imprese danneggiate dai lavori delle linee 2 e 3 della tramvia. Un tesoretto che inizialmente doveva essere più alto ma che per ora è stato ritenuto congruo per venire incontro ai negozi più colpiti dai cali d'incasso e sarà inserito nel prossimo bilancio di previsione. "Per ora partiamo così. Sulla linea 1 furono previsti 70 mila euro, noi mettiamo mezzo milione". Lo annuncia il sindaco Dario Nardella a Rtv38. Un'intervista a tutto campo in cui Nardella parla anche dello stadio nuovo della Fiorentina alla Mercafir su cui Andrea Della Valle solo domenica scorsa ha detto che "ci sono delle difficoltà": "Partiamo dalle cose fatte. C'è una corsia speciale per gli stadi d'Italia prevista dalla legge e noi siamo i primi in Italia ad usarla. La norma è pensata per accelerare le procedure burocratiche usando anche terreni pubblici. Dopo la variante del 2012 voluta dalla giunta Renzi ora noi abbiamo dato il via libera alla Fiorentina sullo stadio. E anche la Fiorentina non è solo alle parole, al vedremo e faremo, ha presentato un progetto, un piano di investimento", rivendica. "Certo, il percorso è complesso tecnicamente, non è una passeggiata, ci sono i mercati generali da spostare. La Fiorentina ha tempo fino ai primi di marzo per dire se segue la strada dei tre mesi o dei dodici mesi per accogliere le nostre prescrizioni. Sullo spostamento della Mercafir, noi abiamo individuato la possibilità per sciogliere il nodo. La Fiorentina ha offerto una cifra importante, 10 milioni. Il Comune ha fatto una stima, siamo sotto i 20 milioni, ma si troverà un punto di caduta. E noi siamo pronti a un bando per trovare un nuovo terreno per il mercato. Faremo un aviso pubblico, ci vogliono i tempi necessari". Sui terreni ex Fondiaria, oggi Unipol, a Castello: "I vecchi permessi a costruire restano intatti". Ci potrebbe andare la Mercafir in trasloco da Novoli, dove si prevede il nuovo stadio? "Noi faremo un bando, ci sono tante aree". Sul bilancio: aumenterà la tassa di soggiorno? "Sì. ma non tocchiamo la fiscalità generale dei fiorentini". Sull'affitto del Salone dei Cinquecento alla Luxury Conference per 120 mila euro il prossimo aprile? "Non chiudiamo al pubblico". Argomenti firenze stadio tramvia della valle dario nardella 
None Leggi i commenti I commenti dei lettori 
