Che peccato. La Fiorentina butta via una vittoria conquistata con cuore e fatica e soprattutto con un'invenzione di Salah. Dopo il pareggio di Londra contro il Tottenham arriva un altro pari, stavolta però decisamente doloroso. Si, perché complice la vittoria della Lazio, i viola scivolano al quinto posto in classifica: a quota 39, a tre punti dal terzo posto occupato dal Napoli che domani proverà ad allungare sulle concorrenti. Eppure il largo turnover adoperato da Montella aveva comunque creato occasioni ed impensierito (non poco) la retroguardia granata. Otto titolari nuovi rispetto alla gara contro gli inglesi. La Fiorentina c'era. Specie nel primo tempo, quando un Badelj finalmente in versione brillante si era procurato il rigore che poi, Babacar, aveva spedito nelle braccia di Padelli dopo soli dieci minuti. Un errore pesante, al quale però i viola avevano provato in tutti i modi a rimediare. Il Toro si difende, la Fiorentina ha il pallino del gioco ma non affonda. E così Montella, nel secondo tempo, manda in campo Joaquin, Salah e Gilardino al posto di Rosi, Diamanti e Babacar. E la scossa arriva. All'85' è proprio l'egiziano a duettare col Gila: uno-due e diagonale vincente che fa esplodere la Fiesole per l'1-0 momentaneo. Secondo gol consecutivo per Salah, che però non basterà ai viola. Già, perché all'87 (su una ripartenza), Molinaro inventa il cross sul quale arriva il pareggio definitivo: prima Tatarusanu compie un mezzo miracolo su Maxi Lopez da distanza ravvicinata, poi Vives lo trafigge in un Franchi che di colpo si spegne. Finisce così, con i viola che gettano un'occasione d'oro. E col Torino che raccoglie il massimo, salendo a quota 33. D'altronde queste erano due tra le squadre più in forma del campionato. E Montella aveva ragione: tra tutte le sfide in questo tour de force (tra campionato e coppa), quella coi granata era davvero la sfida più temibile. Già. Ma giovedì arriva il Tottenham. E sarà tutta un'altra serata. Così ameno Firenze si attende. [[ge:rep-locali:rep-firenze:107957435]] PRIMO TEMPO: BABACAR FALLISCE RIGORE - Montella pensa alla gara di ritorno col Tottenham, in programma giovedì prossimo al Franchi. E così cambia ben otto giocatori rispetto alla sfida di Londra. I viola nel primo tempo attuano un pressing che durerà per tutta la frazione, concedendo una sola occasione al Torino. Al 2' la Fiorentina reclama per un tocco di mano di Moretti in area ma l'arbitro Guida sorvola. Ma pochi minuti dopo, al 9', il direttore di gara stavolta indica il dischetto: Benassi tocca da dietro Badelj. Batte Babacar, che però si fa parare il rigore da Padelli: inutile anche la respinta del senegalese, che finisce sempre nella mani del numero uno granata. A questo punto il Torino riordina le idee e spaventa i viola al 25': tacco volante in area di Quagliarella a liberare Maxi Lopez. L'attaccante controlla e calcia ma Tatarusanu si oppone con una respinta di piede. Il possesso palla è tutto dalla parte della Fiorentina ma manca il guizzo finale nei pressi dell'area di rigore. Così sia Babacar che Rosi provano a creare qualche difficoltà alla retroguardia granata, che però respinge le offensive in maniera composta. Termina 0-0 la prima frazione. SECONDO TEMPO: SALAH E VIVES IN GOL - Termina in parità ma succede tutto nel finale di partita. Montella inserisce Joaquin, Salah e Gilardino per Rosi, Diamanti e Babacar. Il Torino si difende molto bene fino all'85', quando i viola riescono a sbloccare una partita davvero complicata. Salah chiede ed ottiene l'uno-due con Gilardino che, spalle alla porta, lo serve in area: l'egiziano conclude in diagonale e trafigge Padelli per l'1-0 che gli vale anche il secondo gol consecutivo in campionato dopo quello rifilato al Sassuolo una settimana fa. Neanche il tempo di esultare, però, perché il Torino trova all'87' il gol del definitivo 1-1. Su una ripartenza Molinaro, dalla sinistra, trova in area Maxi Lopez: tiro e miracolo di Tatarusanu, che non può nulla però sulla ribattuta a rete di Vives in diagonale (lasciato tutto solo in area). E cos' gli ultimi sforzi si riveleranno vani, con i viola che scivolano al quinto posto a quota 39 punti. Scavalcati dalla Lazio a 40 punti e col Napoli, domani, che proverà a consolidare il terzo posto. [[ge:rep-locali:rep-firenze:107957435]] FIORENTINA (3-4-2-1): Tatarusanu, Basanta, Gonzalo, Tomovic, Rosi, Badelj, Aquilani, Vargas, Ilicic, Diamanti, Babacar. A disp: Rosati, Lazzari, Kurtic, Savic, Pasqual, Pizarro, Joaquin, Salah, Richards. Fernandez, Gilardino, Gomez. Allenatore: Vincenzo Montella. TORINO (3-5-2): Padelli, Maksimovic, Moretti, Jannson, Bruno Peres, Benassi, Vives, Farnerud, Molinaro, Quagliarella, Maxi Lopez. A disp: Castellazzi, Ichazo, Darmian, Silva, Glik, Masiello, Gazzi, Martinez, Amauri, Basha. Allenatore: Giampiero Ventura. ARBITRO: Sig. Guida di Torre Annunziata. 
ROMA - Il miglior modo di festeggiare la 100esima panchina di Carlo Ancelotti alla guida dei Blancos. Il Real Madrid vince in casa dell'Elche per 2-0 e allunga sul Barcellona, ora distante quattro lunghezze dopo lo scivolone interno contro il Malaga. Non una partita facile comunque per i campioni d'Europa, che devono aspettare la ripresa per sbloccare la situazione: poi ci pensano Benzema e Ronaldo. RISULTATI 24^ GIORNATA VENERDI' Getafe          - Espanyol             2-1 SABATO Barcellona      - Malaga               0-1 Cordoba         - Valencia             1-2 Atletico Madrid - Almeria              3-0 Dep.La Coruna   - Celta Vigo           0-2 DOMENICA Real Sociedad   - Siviglia             4-3 Athletic Bilbao - Rayo Vallecano       1-0 Villarreal      - Eibar                1-0 Elche           - Real Madrid          0-2 LUNEDI ' Levante         - Granada            ore 20.45 Argomenti liga calcio spagnolo real madrid Leggi i commenti I commenti dei lettori 
FIRENZE – Giampiero Ventura si gode l'undicesimo risultato utile consecutivo conquistato dal suo Torino con il pari del Franchi : "Fare risultato a Firenze contro una squadra di qualità' e in salute è una cosa buona. Abbiamo pareggiato con merito. Certo, ci può essere rammarico, ma abbiamo concesso poco perché Padelli, a parte il rigore e il tiro del gol, non ha fatto grandi parate  -  ha commentato il tecnico granata ai microfoni di Sky  -  Noi, invece, al di là del gol  -  ha continuato -, abbiamo avuto quattro o cinque occasioni che con un po' di lucidità in più potevamo sfruttare meglio. Questo aumenta i meriti di questi giocatori, alcuni dei quali acciaccati dopo la partita di giovedì. Il problema non è dove possiamo arrivare ma continuare a lavorare, a crescere. Ho già ripetuto più volte che, avendo perso due giocatori da 40 gol impossibili da sostituire, abbiamo scelto di puntare sui giovani. Penso a Jansson, che ha ben sostituito Glik, o a Martinez. Glik e Darmian non erano stanchi  -  ha aggiunto il tecnico granata  -  ma se vogliamo fare un discorso di gruppo dobbiamo coinvolgere tutti altrimenti uno come Jansson come fa a crescere? Glik, quando gli ho detto che avrebbe giocato il suo compagno, mi ha risposto che è giusto così. E' questo lo spirito del Torino, che ci ha portato a raggiungere certi risultati sportivi ed economici [[ge:rep-locali:repubblica:107957847]] "ORGOGLIOSO DI ALLENARE QUESTA SQUADRA"  - "Per puntare in alto bisogna migliorare la qualità della rosa  -  ha sottolineato Ventura  -  ma questo avverrà piano piano col tempo, in base alla nostra dimensione. Dire che dobbiamo arrivare più in alto giusto per dirlo non va bene, prima dobbiamo creare i presupposti per farlo". Dopo aver fatto i complimenti a Salah ("ha fatto un gran gol, complimenti alla Fiorentina, è un grande acquisto"), Ventura si è soffermato sul suo futuro: "Non penso a una grande, in passato ho solo risposto alle domande dei giornalisti in merito. Sono orgoglioso di essere a Torino e di aver allenato in una società che ha fatto la storia del calcio. Magari fra dieci anni, se mi capita una panchina con la quale praticare il mio calcio, potrei pensarci. Una Nazionale? Anche quella del San Marino, perché no", ha concluso scherzando. VIVES: "NOSTRA FORZA QUELLA DI NON MOLLARE MAI"  - Giuseppe Vives si gode il gol che ha regalato al Torino un punto preziosissimo: "Il risultato positivo di questa sera dimostra che siamo una squadra che non molla mai. Siamo andati in svantaggio negli ultimi minuti della partita contro un'ottima squadra che ti fa correre, ma abbiamo trovato la forza per reagire e portare a casa questo punto importante  -  spiega il centrocampista ai microfoni di 'Sky Sport'  -  Il nostro inizio di campionato non è stato dei migliori. Poi pian pianino abbiamo acquisito fiducia in noi stessi e condizione fisica e le cose sono andate a migliorare  -  ha poi continuato  -  Adesso andremo a giocare su un campo difficile come quello di Bilbao. In casa sono sicuramente molto forti, ma noi non abbiamo nulla da perder e andremo a giocarci la partita". Infine, il centrocampista granata ha una dedica speciale per il gol messo a segno: "Volevo segnare da un po' di tempo per dedicare la rete a degli amici che non ci sono più". Argomenti torino fc serie a gian piero ventura Leggi i commenti I commenti dei lettori 
FIRENZE – Vincenzo Montella non nasconde la delusione per una vittoria sfumata nel finale che poteva lanciare la sua Fiorentina sempre più in alto in classifica: “C’è un po’ di amarezza quando fai una prestazione del genere, anche se a livello di fluidità di gioco non è stata delle migliori. La squadra ha provato a vincere con molta più convinzione dell’avversario, quando fai gol all’85’ e prendi gol tre minuti dopo c’è rammarico. Dispiace, i ragazzi ci tenevano particolarmente, ma non era facile perché il Torino fa un gioco ostruzionistico, perde tempo, e mette in pratica il contropiede. Quando prendi gol al 90′ o giù di lì è un peccato, anche se ci sono anche i meriti del Torino. Per noi sarebbe stata una vittoria sensazionale”. “BABACAR E’ IL NOSTRO RIGORISTA” – Il tecnico della Fiorentina, in vista del Tottenham, ha cambiato otto undicesimi della squadra del White Hart Lane: “Lo rifarei – assicura ai microfoni di Sky Sport -. Pensavo che fosse la scelta più conveniente e in tanti hanno dimostrato di poter far parte di questo gruppo. Le trame di gioco sono più difficili da trovare, la squadra meritava di vincere però abbiamo concesso troppi contropiede al Torino. Babacar? Ha pagato troppo il rigore che ha sbagliato, ma ci sta. E’ lui il rigorista, tira benissimo i rigori, a parte oggi. Poi era stanco e l’ho tolto”. Quanto a Ilicic, lo sloveno ha disputato, secondo Montella, “la sua miglior partita a livello di quantità, ma ci ha messo anche qualità. Lui, Diamanti e Salah prediligono quella parte di campo, ma meglio avere abbondanza”. [[ge:rep-locali:repubblica:107957847]] “NON SIAMO STATI LUCIDI NEL FINALE” – “Noi – insiste Montella – non siamo fulmini di guerra a tornare indietro, quando incontriamo gente veloce possiamo soffrire, ma c’è stato un errore generale sul gol. A quel punto la partita dovevi gestirla. C’era tanta gente che non aveva i 90′ come Vargas, Aquilani, Tomovic, Ilicic, non siamo stati lucidi nel finale. Facciamo tesoro, accettiamo questo pareggio con rammarico, è il calcio”. Ora testa al Tottenham, visto che giovedì al Franchi ci sono in palio gli ottavi di Europa League dopo il prezioso 1-1 in terra londinese: “Si può sempre migliorare, le squadre in trasferta ci aspettano meno basse di quanto accada in casa. Non mi aspetto questo dal Tottenham, sarà una partita aperta a ogni tipo di risultato – spiega -. Noi dobbiamo giocare su tutti i fronti e non scegliere, perché poi magari opti per la via sbagliata. E’ impossibile sostenere due partite a ritmi alti in pochi giorni e secondo me era necessario alternare i giocatori”. Argomenti fiorentina serie a vincenzo montella Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
FIRENZE – Il Torino frena la rincorsa al terzo posto della Fiorentina. Nella serata in cui Ventura e Montella raggiungono le 100 presenze sulla panchina delle loro attuali squadre a festeggiare è solo il tecnico granata. I viola si mangiano le mani per un rigore di Babacar parato da Padelli nel primo tempo, ma ancora di più per non aver saputo gestire il vantaggio, maturato nel finale di gara e durato appena due minuti. Con il senno di poi, in casa gigliata molti si chiederanno se le scelte del tecnico napoletano, che ha schierato tante seconde linee, non siano state un po' troppo azzardate. Il Torino, dal canto suo, si gode un punto prezioso e anche meritato, frutto di una prova attenta ed ordinata, eccezion fatta per le sbandate fatte registrare nei primi 15 minuti di gara. TURNOVER PER I DUE TECNICI  - Le tossine della gara d'andata di Europa League ancora da smaltire e le energie da preservare in vista del ritorno spingono i due allenatori fare ampio ricorso al turnover. Montella cambia ben otto undicesimi rispetto alla sfida di White Hart Lane e presenta il doppio trequartista (Ilicic e Diamanti) a supporto di Babacar, facendo esordire dal primo minuto Rosi sulla destra. Ventura si concede qualche rotazione in meno e non rinuncia al rodato 3-5-2, con Quagliarella che torna titolare in avanti. [[ge:rep-locali:repubblica:107957847]] BABACAR FALLISCE DAL DISCHETTO  - La Fiorentina parte subito forte e schiaccia i granata nella propria metà campo. Il risultato potrebbe già sbloccarsi in avvio, quando Benassi interviene con troppa foga in area su Badelj: Guida non ha dubbi e indica il dischetto del rigore. Dagli undici metri, però, Babacar si lascia ipnotizzare da Padelli che intuisce l'angolo e respinge la conclusione del senegalese. Appena un minuto dopo, all'11', la retroguardia del Torino sbanda di nuovo e Vives è costretto ad atterrare al limite dell'area Ilicic lanciato a rete. Il centrocampista di Ventura se la cava con un giallo, ma la Fiorentina invoca la chiara occasione da rete e recrimina per la mancata espulsione. CRESCE IL TORO  - I viola continuano a fare la partita ma, a differenza dei minuti iniziali, nella fase centrale del primo tempo il Toro è attento e imbastisce anche qualche buona ripartenza. L'occasione più nitida di marca granata è propiziata al 25' da un sontuoso tacco di Quagliarella che libera Maxi Lopez in area. L'argentino, solo a tu per tu con Tatarusanu, si vede chiudere lo specchio della porta dall'estremo difensore romeno. Dopo le conclusioni imprecise dal limite di Babacar da una parte e di Peres dall'altra, è Rosi che si trova sul destro la palla del vantaggio su una respinta in area di Maksimovic. L'esterno ex Genoa, però, calcia fuori. RIPRESA CON RITMI LENTI  - Nel secondo tempo i ritmi di gioco sono molto più bassi e nessuna delle due squadre riesce a prendere il sopravvento. La migliore occasione capita al Torino con Martinez che, al 67', approfitta di un'uscita a vuoto di Tatarusanu per scavalcarlo con un morbido pallonetto e cercare la conclusione diretta verso la porta. Solo il provvidenziale salvataggio sulla linea di Rodriguez evita il peggio alla Fiorentina. I cambi di Montella, che manda in campo Salah e Gilardino, si rivelano però azzeccati e proprio da una bella triangolazione tra i due nasce l'azione finalizzata dall'egiziano con la rete del vantaggio all'85'. BOTTA E RISPOSTA NEL FINALE  - Salah, che si conferma innesto di assoluto valore, fa esplodere il Franchi, ma la gioia viola dura poco. All'87' la Fiorentina viene sorpresa da una ripartenza del Torino: Molinaro mette in mezzo dalla sinistra e Maxi Lopez trova sulla sua strada uno strepitoso Tatarusanu. Sul tap-in di Vives, però, il portiere romeno non può nulla. Il Torino allunga così a undici la sua serie di risultati utili consecutivi, la Fiorentina a sette, ma per come si era incanalata la sfida è un pari che per gli uomini di Montella ha quasi il sapore della sconfitta. In classifica, adesso, i viola subiscono il sorpasso della Lazio e domani il Napoli potrebbe portarsi a +6. FIORENTINA-TORINO 1-1 (0-0) FIORENTINA (3-4-2-1) : Tatarusanu 6; Tomovic 6, Gonzalo Rodriguez 6.5, Basanta 6; Rosi 6 (11'st Joaquin 6), Aquilani 5.5, Badelj 6.5, Vargas 5.5; Ilicic 6.5, Diamanti 5.5 (21'st Salah 7), Babacar 5.5 (33'st Gilardino 6.5) In panchina: Rosati, Lazzari, Kurtic, Savic, Pasqual, Pizarro, Richards. Mati Fernandez, Gomez. Allenatore: Montella. TORINO (3-5-2): Padelli 7; Maksimovic 6.5, Jansson 6, Moretti 6; Bruno Peres 6.5, Benassi 6 (30'st Gazzi 6), Vives 6.5, Farnerud 6 (41'st Amauri sv), Molinaro 6; Quagliarella 6 (21'st Martinez 6.5), Maxi Lopez 6. In panchina: Castellazzi, Ichazo, Darmian, Gaston Silva, Glik, Masiello, Basha. Allenatore: Ventura. ARBITRO: Guida di Torre Annunziata RETI: 40'st Salah, 43'st Vives. NOTE : serata gradevole, terreno in discrete condizioni. Al 10'pt Padelli ha parato un calcio di rigore a Babacar. Ammoniti: Vives, Diamanti, Bruno Peres, Benassi, Moretti. Angoli: 8-1 per la Fiorentina. Recupero: 1′; 4′. Leggi i commenti I commenti dei lettori 
Sono bastati 180 secondi al Toro per mantenere anche a Firenze l'imbattibilità che dura da 11 giornate. Al 40' della ripresa Salah va in rete e dopo tre minuti ecco la reazione d'orgoglio granata  con il gol del meritato pareggio messo a  segno da Vives, uno dei più precisi tra gli uomini di Ventura. L'altro protagonista della gara del Franchi è stato il porteire Padelli che al 10' del primo tempo para il rigore, fischiato per un'ingenuità di Benassi, a Babacar. Il Toro ha fatto ancora una volta una partita attenta, ha cercato di contenere gli attacchi viola e Tatarusanu è stato decisivo in due occasioni su Maxi Lopez e con un salvataggio sulla linea di Rodriguez su Martinez. L'1-1 alla fine è il risultato più giusto. Soddisfatto alla fine Ventuta: "Risultato più che meritato, grazie ad una buona prestazione di tutti" Argomenti toro fiorentina pareggio 
None Leggi i commenti I commenti dei lettori 
