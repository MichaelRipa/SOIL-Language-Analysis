None Leggi i commenti I commenti dei lettori 
None Leggi i commenti I commenti dei lettori 
DESIO - Stavolta niente brividi, ma neanche una passeggiata di salute. Se con Avellino si era rischiata la catastrofe (sportiva), evitata solo grazie alla giocata sulla sirena di Brooks, contro Brindisi Milano fa valere la legge del più forte, vince (76-65) e vola per la settima volta (quattro successi) in finale di Coppa Italia. Domenica (ore 19) la sfida (molto attesa) con Sassari , secondo confronto stagionale che vale un trofeo dopo la Supercoppa vinta ad ottobre dalla Dinamo. L'EA7 deve spremersi comunque fino alla fine per avere ragione di Brindisi, lo fa prendendo un po' del talento di tutti i suoi giocatori. Moss (12 punti e 5 assist) è l'uomo chiave attorno a cui girano i vari Brooks (superlativo nella prima parte) e Hackett (12 punti e 7 assist), ma mattoncini importanti li portano anche il solito Samuels (13) e un Kleiza da 10 punti nell'ultimo quarto, quello che chiude il match. L'Enel, alla terza partita in cinque giorni, ci prova fino alla fine (nonostante tiri appena sei liberi contro i 20 di Milano) onorando al meglio la sua terza volta di fila alla Final Eight. Con Pullen francobollato da Moss, sono stati Denmon (17) e Harper (10) a rendere la vita difficile all'Olimpia e a tenere aperta la semifinale almeno per 37'. GUARDA IL VIDEO DI MILANO-BRINDISI L'inizio di Milano ricalca quello con Avellino, neanche due minuti e Banchi è costretto a chiamare time out con il tabellone che dice 7-0 Brindisi. La sfuriata del coach ha i suoi frutti, si accende soprattutto Brooks, l'uomo vittoria contro Avellino, che segna 8 punti nel 14-2 con cui l'Olimpia rientra e sorpassa (19-13) toccando poi il +13 (26-13, 21-2 il parziale) con cinque punti in fila di Moss. La strada sembra in discesa per l'EA7, ma nel secondo quarto la lampadina torna a spegnersi. Sul +12 Olimpia firmato Samuels inizia la rimonta di Brindisi. Con Pullen tenuto a 2 punti (1/5) e quasi cancellato da Moss sono Harper e soprattutto Denmon a riportare pienamente in partita la squadra di Bucchi, che piazza un 15-2 e sorpassa sul 33-32. Milano si ferma in attacco (5/16 dal campo), colleziona perse (5), va senza fortuna da capitan Gentile (0/4 nei primi 20') ma trova da Ragland e Moss i canestri che la tengono avanti alla pausa lunga (36-33). Nel secondo tempo è ancora Moss il protagonista. Quando un indemoniato Denmon infila la tripla che pareggia a quota 43 (parziale di 10-3), l'ex Siena mette un trepunti e poi manda Brooks a schiacciare il +5 (48-43). L'Olimpia arriva anche a +7 con la prima giocata di Gentile, ma Brindisi è sempre lì attaccata alla partita pur continuando a non avere nulla o quasi da Pullen. Che si sblocca con una tripla ad inizio ultimo quarto, imitato subito dopo da Bulleri. E' il 6-0 che ridà speranze a Brindisi. Ma il time out fa bene a Milano, un 5-0 di Kleiza vale il nuovo vantaggio in doppia cifra (63-53 a -7'30"). L'orgoglio dell'Enel è senza fine, Harper e Pullen confezionano il -4, Milano non si fa prendere dal panico, alza il livello della difesa e con i recuperi confeziona il nuovo allungo (71-61). E' la spallata che stende definitivamente Brindisi e riporta l'Olimpia in finale dopo 19 anni. BROOKS RIMONTA BRINDISI - Il primo canestro è di Brindisi, lo firma Eric, ferro di Hackett da tre, segna Turner, sbaglia Brooks, tripla di Denmon e dopo neanche due minuti Banchi è costretto al time out con l'Enel avanti 7-0. Altro errore di Brooks, persa di Pullen, Hackett da sotto, primi due punti Milano. Eric nel traffico, liberi di Samuels, errore di Eric, Hackett mette un solo libero, Brindisi fa circolare bene il pallone e trova Eric, Brooks dall'angolo con la tripla del -3 Milano (11-8). Sbaglia Denmon da tre, Samuels schiaccia, Pullen mette il turbo e segna in sottomano, Brooks in entrata pareggia a quota 13 con 4'40" da giocare. Dentro Cournooh, altra tripla di Brooks (già a quota 8) e Milano mette la testa avanti, infrazione di 24'' per Brindisi, entra Mays, assist di Hackett e Samuels segna col fallo mettendo anche il libero. Altro errore Enel, Ragland per Hackett, Brooks va in doppia cifra con due liberi (21-13) e poi esce tra gli applausi, al suo posto Gentile. Brindisi continua a sbagliare, Milano punisce dall'angolo con la tripla di Moss che sull'azione successiva recupera palla e schiaccia il +13 (26-13) che allunga il parziale a 21-2. Bulleri da tre, l'Enel torna a segnare dopo quasi 5', alla prima sirena Milano avanti 26-16. Harper apre il secondo periodo, Bucchi si prende un tecnico per le proteste, Gentile senza fortuna, Samuels cancella Harper e poi schiaccia sul recupero di Hackett. Due punti di Turner, tripla di Harper e Enel a -7 (30-23). Altro errore di Gentile, Mays sull'assit di Denmon fa -6 (32-26), rientra Moss per Gentile, sbaglia Hackett, terzo fallo di James, torna Samuels, EA7 in bonus. Un libero di Mays, Bulleri sbaglia la tripla del possibile -2, Milano non capitalizza ma resta a +5 (32-27). Errore di Hakett, sbaglia anche Pullen, torna Brooks ma Denmon in contropiede fa -3 (32-29) e costringe Banchi al time out a 2'43'' dalla pausa lunga. Brooks non va, Denmon è in ritmo e Brindisi accorcia ancora. Sfonda Hackett, Denmon non si ferma e sorpassa (15-2 il parziale Enel) ma Ragland risponde e poi sul recupero lancia in contropiede Moss. Bucchi va col time out, persa di Eric, il primo tempo si chiude con l'Olimpia in vantaggio 36-33. CUORE BRINDISI, KLEIZA LA CHIUDE - La ripresa si apre con un errore di Hackett, Brooks stoppa Harper poi sbaglia da tre, Moss segna sull'assist di Hackett, torna a segnare anche Brooks e si sblocca Pullen. Ferro di Brooks da tre, Denmon infila la tripla e Brindisi torna a -2 (40-38) con 7'10" sul cronometro. Un libero di Hackett, Moss costringe Pullen alla persa, Hackett ne mette due, Denmon prende il ferro da tre, errore di Melli, Eric corregge a rimbalzo d'attacco, Moss sbaglia, Denom pareggia da tre (43-43) a -4'38". Milano va da Moss, tripla dall'angolo e assist che manda Brooks a schiacciare costringendo Bucchi al minuto. Torna Gentile per Moss, Melli fa 0/2 dalla lunetta, Mays accorcia, Gentile si sblocca e segna col fallo. Altro passaggio in lunetta per Melli, stavolta ne mette uno, sbaglia Harper, Samuels non riesce a tirare, Harper con una magia, risponde Hackett, Mays butta via il pallone, Samuels fa 2/2 dalla lunetta e dopo 30' Milano è avanti 56-47. Pullen apre l'ultimo quarto con una tripla, passi di Gentile, altra tripla Enel con Bulleri (56-53) e time out Banchi dopo neanche un minuto. Samuels segna col rimbalzo offensivo, Pullen ci riprova ma prende il ferro, primi punti di Kleiza che poi mette dall'angolo il trepunti del +10 (63-53). Harper non ci sta, Pullen neanche e Brindisi torna a -4. Gentile fa 2/2 ai liberi, stesso bottino per Pullen, ancora Gentile con i liberi, Melli stoppa la tripla di Pullen, Ragland trova due punti d'oro e Melli fa di nuovo +10 (71-61). Centro di Denmon, tabellata di Melli, ferro di Harper e tripla di Kleiza che vale il +11 Olimpia (74-63 a -1'40"). Segna Mays, Kleiza fa 2/2, Hackett si tuffa per recuperare un pallone, Milano vince e vola in finale. EA7 MILANO-ENEL BRINDISI 76-65 (26-16, 36-33; 56-47) Milano : Ragland 4 (2/3, 0/2), Brooks 14 (3/9, 2/6), Gentile 7 (1/5), Melli 4 (1/4, 0/2), Kleiza 10 (1/1, 2/2), James, Hackett 12 (4/9, 0/3), Samuels 13 (4/11), Moss 12 (3/4, 2/2). N. E. Gigli, Cerella e Meacham  All. Banchi Brindisi : Pullen 12 (2/5, 2/8), Harper 10 (2/5, 2/4), James 1 (0/1, 0/5), Bulleri 6 (0/2, 2/4), Cournooh, Denmon 17 (4/6, 3/8), Zerini (0/1 da tre), Turner 4 (2/4, 0/1), Mays 7 (3/6), Eric 8 (4/6). N. E. De Gennaro, Morciano. All. Bucchi Arbitri : Taurini, Bettini e Chiari Note - Tiri liberi: Milano 20/27, Brindisi 4/6. Rimbalzi: Milano 38 (quattro con 5), Brindisi 44 (James 9). Assist: Milano 16 (Hackett 7), Brindisi 12 (James 5). Argomenti basket basket coppa italia 2015 olimpia milano brindisi basket Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO - "Bisogna combattere contro il doping e devono fare il loro lavoro. Ma io combatterò fino alla fine e spero al più presto di poter prendere la decisione di ritornare a gareggiare". Così Carolina Kostner, ospite di 'Notti sul Ghiaccio' su Rai1, ha risposto ai tanti messaggi d'affetto del pubblico che considera non giusta la decisione di squalificarla per 16 mesi con sentenza di primo grado, per la vicenda di doping riguardante il suo ex fidanzato, il marciatore Alex Schwazer. "Io ho seguito il mio sogno olimpico per più di 20 anni, gareggiando per 12 anni ad alto livello e mi sono sempore detta 'se un giorno raggiungo una medaglia olimpica per me il mondo sara' sempre perfettò, ora invece ho capito che non conta il risultato ma la strada che percorri per raggiungerli - aggiunge la Kostner -. Io ho dedicato la mia gioventù a questo sport che merita e sono veramente orgogliosa nel vedere che l'interesse per questo sport stia crescendo in Italia" ha concluso la campionessa azzurra che proclamando la propria innocenza ha già annunciato che farà ricorso al Tribunale Arbitrale dello Sport (TAS) contro la squalifica. Argomenti pattinaggio artistico doping caso schwazer carolina kostner Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
