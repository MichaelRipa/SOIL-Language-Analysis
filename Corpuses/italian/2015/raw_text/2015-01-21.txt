FUNZIONA con tutti gli smartphone, tranne, per ora, l'iPhone. E' sufficiente inquadrare lo schermo del pc per una volta con il telefono ed ecco che WhatsApp, la popolarissima app di chat di proprietà di Facebook, si può usare anche sul computer. Proprio come accade per iMessage sul Mac, le conversazioni di WhatsApp saranno accessibili anche fuori dal proprio smartphone. Per ora però, oltre che solo con dispositivi Android, Windows Phone e Blackberry, anche solo con il browser di Google, Chrome. Niente Firefox e Explorer insomma. All’indirizzo web.whatsapp.com ci si collega per attivare e usare il servizio. Una volta che il sistema ha effettuato il "pairing", l'accoppiamento unico tra il vostro numero telefonico e il browser, l'esperienza di WhatsApp si trasferisce sul computer. Lo smartphone rimane comunque il cuore del sistema, l'archivio delle conversazioni rimane lì. Però si può (finalmente) comunicare attraverso un computer con i propri contatti, in maniera sicura e soprattutto funzionante. Al contrario di quello che accadeva con fantomatiche applicazioni "Whatsapp su Pc" non esattamente trasparenti. Argomenti Smartphone e Tablet 
BATA – E’ costata due giornate a Gervinho la manata al volto di Keita . La Commissione Disciplinare della Caf, intanto è stata piuttosto severa con l’attaccante della Roma che, espulso durante la sfida con la Guinea (terminata 1-1), sarà costretto a saltare le prossime due partite della fase a gironi che vedranno la Costa d’Avorio impegnata contro Mali e Camerun. Gervinho, quindi, rientrerà, sempre che gli Elefanti riescano a rispettare i pronostici nei quarti. LE SCUSE DI GERVINHO – A nulla sono valse le scuse pubblicate dallo stesso giocatore su Twitter in cui, prima della sentenza aveva scritto: ”Ci tengo a presentare a tutti le mie scuse, in particolare a tutta la Costa d’Avorio, ai miei compagni di squadra, ai tifosi e agli organizzatori della Coppa d’Africa. Il mio e’ stato un gesto di rabbia che non mi appartiene e che non deve trovare spazio in un campo di calcio. [[ge:rep-locali:repubblica:105477154]] IL CONGO IPOTECA LA QUALIFICAZIONE – Il Burkina Faso,  ora ultimo in classifica con un punto, si giochera’ tutto nell’ultima  giornata col Congo che, nell’altro match della giornata, ha battuto il  Gabon per 1-0 scavalcandolo in vetta alla classifica. La rete decisiva  e’ stata realizzata da Oniangue al 3′ della ripresa. Il Gabon, nella  terza e ultima gara del girone, dovrà resistere all’assalto della Guinea  Equatoriale che avrà un solo risultato a disposizione, la vittoria, per  andare avanti. [[ge:rep-locali:repubblica:105476986]] GUINEA EQUATORIALE, ALTRO PARI – Nel frattempo la Guinea Equatoriale, Paese ospitante, ha fatto registrare un nuovo pari nelle gare odierne. Contro il Burkina Faso, finalista della passata edizione, non è andata oltre lo 0-0. I padroni di casa devono pero’ ringraziare il portiere Felipe Ovono, decisivo in piu’ di un’occasione contro gli Stalloni che recriminano per le diverse occasioni non sfruttate, un po’ come gia’ accaduto nella gara d’esordio persa col Gabon. Ad aumentare i rimpianti anche la traversa che ha negato ad Alain Traore’ la gioia del gol. Argomenti coppa d'africa 2015 gervinho Leggi i commenti I commenti dei lettori 
MILANO – Un passo avanti nel processo di crescita della sua Inter. Roberto Mancini festeggia il passaggio ai quarti di finale di Coppa Italia facendo i complimenti all’amico-rivale Sinisa Mihajlovic: la Sampdoria, in 10 per quasi tutto il match, ha saputo imbrigliare per larghi brani di gara i nerazzurri. “Non credo si giochi meglio in 10, con tutto il rispetto per Liedholm. Si sta meglio in 11, la Sampdoria è una squadra molto organizzata e si è visto oggi nonostante l’inferiorità numerica e i tanti cambi: si sono messi benissimo in difesa, devo fare i complimenti a Sinisa. Io voglio vedere una squadra che gioca così, imponendo il proprio gioco. Ovviamente possiamo alternare gare buone e meno buone, c’è molto da migliorare”. [[ge:rep-locali:repubblica:105475549]] IL SACRIFICIO DELLE PUNTE – Mancini chiede grande sacrificio alle punte: solo così è possibile sostenere il 4-2-3-1. “Se siamo compatti e corti possiamo sostenere quattro giocatori offensivi, che sanno sacrificarsi e hanno grande volontà. Sono sicuro che riusciranno a rendere bene anche in futuro. In fase difensiva c’è molto da fare, avere una buona consapevolezza della propria forza in difesa può togliere pensieri a tutta la squadra. Non possiamo essere già molto veloci nel palleggio, lo stiamo migliorando piano piano, oggi l’uomo in più ci ha agevolato da quel punto di vista”. Il gol decisivo è stato confezionato dai due nuovi acquisti. “C’è stata una buona combinazione tra Podolski e Shaqiri in occasione del gol, sono entrambi un po’ indietro fisicamente ma hanno fatto una buona prestazione”. Con Osvaldo ormai desaparecido, Mancini esclude un ritorno sul mercato in quel reparto. “Abbiamo tre attaccanti che possono fare la prima punta, numericamente ci siamo e non abbiamo bisogno di rinforzi. Spero che i giovani – afferma riferendosi a Bonazzoli e Puscas, in campo nel finale – possano avere spazio, se continuano a lavorare bene come stanno facendo avranno possibilità di giocare”. A centrocampo, però, c’è ancora qualcosa da fare. “Stiamo lavorando ancora sul mercato, quello che conta è che i giocatori che sono qui migliorino e vedo la massima volontà e disponibilità da parte della squadra. Un’altra telefonata dopo quelle fatte a Shaqiri e Podolski? Devo trovare i gettoni…” scherza Mancini, che chiude con parole al miele per Mateo Kovacic. “E’ un ragazzo giovane, non è ancora maturo al punto di non sbagliare mai. Il talento che ha è straordinario, potrà essere ondivago ma alla fine sarà un grande campione”. ICARDI: AVANTI CON SHAQIRI E PODOLSKI – Un rigore sbagliato e un gol nel finale: bilancio agrodolce per Mauro Icardi, che a fine Inter-Sampdoria ha potuto mostrare la maglia di dedica per la figlia Francesca, nata in settimana. “Sono stato contento dopo la delusione del rigore. E’ stato un cambio di decisione all’ultimo momento, Romero me l’ha preso perché mi conosce, sa che di solito tiro lì. La Samp si è chiusa molto, per loro in 10 non è stata una partita facile: siamo stati un po’ molli nel primo tempo, fortunatamente il gol di Shaqiri ha sbloccato lo stallo. Shaqiri e Podolski sono grandi campioni, con loro speriamo di andare avanti il meglio possibile. Dobbiamo continuare gara dopo gara e alla fine tireremo le somme”. Argomenti inter coppa italia roberto mancini Leggi i commenti I commenti dei lettori 
MILANO – Roberto Mancini può sorridere, i due nuovi arrivati sono già parte integrante della sua Inter. I nerazzurri impiegano però oltre un’ora per sbloccare una sfida che si era messa su binari favorevoli dopo soli 11 minuti. Il gol qualificazione lo confezionano Lukas Podolski, con uno straordinario lavoro di preparazione spalle alla porta, e Xherdan Shaqiri, un treno in corsa che trafigge l’incolpevole Romero e lancia i suoi ai quarti di finale di Coppa Italia contro la vincente di Napoli-Udinese. Nel finale c’è gloria anche per Mauro Icardi, contro una Sampdoria fiaccata nello spirito e negli uomini: doriani ridotti in 9 al triplice fischio di Tagliavento. [[ge:rep-locali:repubblica:105475549]] UN ROSSO ECCESSIVO – Mancini deve mettere minuti nelle gambe dell’ex Bayern e provare ad aumentarne il feeling con Kovacic e Podolski: in avanti non c’è turnover. In difesa si rivede Dodò, a centrocampo tocca a Kuzmanovic con Medel. Diversi invece i cambi nella formazione di Mihajlovic. Il tecnico, squalificato – al suo posto in panchina c’è Sakic – per aver lanciato una bottiglietta verso il direttore di gara nella sfida con il Brescia, lancia Djordjevic vicino al “perdonato” Okaka e adatta Wszolek terzino destro. I primi minuti non sono semplici per la Sampdoria, che rischia in occasione di un retropassaggio di Romagnoli e si ritrova in 10 uomini già all’11’. Contropiede Inter, Icardi viene lanciato da Shaqiri ed è in vantaggio rispetto ai difensori che lo inseguono. Lo stop dell’ex di giornata è impreciso, il pallone si allunga parecchio, Krsticic in rimonta disperata sgambetta l’argentino. Per Tagliavento è chiara occasione da gol e rosso diretto, la sensazione è che la sfera fosse già fuori dalla portata del centravanti, espulsione eccessiva. Samp frastornata, Kovacic ruba palla a Rizzo e può involarsi in un 2 contro 1 gestito malissimo: il croato ignora Icardi e calcia debolmente su Romero, il vero protagonista del primo tempo. ANCHE LA FIORENTINA AVANTI: 3-1 ALL'ATALANTA IL SOLITO PARARIGORI – Non ci sono cambi nella formazione blucerchiata, che si ridisegna tatticamente con una sorta di 4-4-1 senza mutare negli uomini. Wszolek non è un terzino e si vede al 36′, quando si fa aggirare in area da Dodò per poi franargli addosso. Tagliavento, dopo aver gestito malissimo i cartellini, stavolta non sbaglia. Rigore e giallo ai danni del polacco, Icardi si presenta sul dischetto con la testa già alla dedica per la neonata figlia Francesca e si fa ipnotizzare dal “Chiquito” Romero, portiere dal rendimento ondivago ma dall’indubbia e meritata fama di pararigori. Il vicecampione del mondo è strepitoso anche su un colpo di testa beffardo di Podolski, ispirato da un bel cross di Shaqiri. La Sampdoria perde i pezzi, Cacciatore viene toccato duro da D’Ambrosio e lascia il campo in chiusura di tempo per Silvestre, a inizio ripresa Duncan rileva Soriano. L’Inter alza i ritmi, Shaqiri prima e Kovacic poi vanno a un passo dal vantaggio: sinistro da fuori dello svizzero che non inquadra i pali per pochissimo, scambio stretto in area tra Icardi – bel colpo di tacco – e il croato, il cui destro a colpo sicuro viene deviato a lato. LE DUE RETI – Mihajlovic deve rinunciare anche a Rizzo, al suo posto entra De Silvestri, con Marchionni costretto a rimanere in campo dolorante: i cambi sono finiti, il gol nerazzurro è maturo. Podolski riceve nel cuore dell’area di rigore, si appoggia con il corpo a Gastaldello, lavora alla grande il pallone spalle alla porta e di tacco premia l’inserimento di Shaqiri: mancino secco, Romero deve arrendersi, 1-0. Alla Samp saltano i nervi, il già ammonito Wszolek travolge ingenuamente Kuzmanovic e può azionare la doccia con un quarto d’ora d’anticipo rispetto ai compagni. Mancini fa entrare il giovane Bonazzoli per regalare la standing ovation a Shaqiri, al 43′ Icardi può finalmente mostrare la maglia di benvenuto per la figlia. L’assist, però, gli arriva da un avversario: retropassaggio suicida di De Silvestri, il centravanti anticipa l’uscita disperata di Romero e insacca a porta vuota. Non un’Inter particolarmente brillante, ma il segno di Podolski e Shaqiri inizia a vedersi. [[ge:rep-locali:repubblica:105478950]] INTER-SAMPDORIA 2-0 (0-0) Inter (4-2-3-1): Carrizo; D’Ambrosio, Andreolli, Juan Jesus, Dodò (44′ st Obi); Kuzmanovic, Medel; Shaqiri (34′ st Bonazzoli), Kovacic, Podolski; Icardi (44′ st Puscas). (Berni, Handanovic, Campagnaro, Donkor, Vidic, Guarin, Hernanes, Krhin, Palacio). All.: Mancini Sampdoria (4-3-1-2): Romero; Wszolek, Gastaldello, Romagnoli, Cacciatore (46′ pt Silvestre); Rizzo (23′ st De Silvestri), Marchionni, Krsticic; Soriano (1′ st Duncan); Okaka, Djordjevic. (Massolo, Viviano, Fornasier, Correa, Ivan, Obiang, Palombo, Bergessio, Eder). All.: Mihajlovic (squalificato, in panchina Sakic) Arbitro : Tagliavento Ammoniti : Podolski, Andreolli, Gastaldello, Romagnoli e Shaqiri Espulsi : Krsticic e Wszolek Note : al 37′ pt Romero para un rigore a Icardi Recupero : 2′ e 0 Argomenti inter sampdoria coppa italia Leggi i commenti I commenti dei lettori 
None Leggi i commenti I commenti dei lettori 

