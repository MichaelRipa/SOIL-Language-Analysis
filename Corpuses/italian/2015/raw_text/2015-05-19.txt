ROMA – Venezia e Reggio Emilia rispettano i pronostici in gara 1 dei quarti di finale play-off piegando, rispettivamente Cantù (79-70) e Brindisi (78-76). Gli emiliani, però, hanno davvero tremato: sono stati costretti a risalire da -23 e hanno agganciato i rivali solo a 2’ dal termine. Gara 2, sempre a Venezia e a Reggio, è in programma giovedì sera. VENEZIA-CANTU' 79-70 Cantù resiste un tempo a Venezia prima di cederle il passo in gara 1 dei quarti. I brianzoli partono forte (10-18 al 7′, 18-27 al 13′) grazie alla supremazia al rimbalzo e alla buona serata di Johnson-Odom (22 punti alla fine), che sopperisce ampiamente alla brutta prova della stella Metta World Peace. Venezia reagisce con carattere e, trascinata da Aradori, piazza un break di 16-3 in 3’30” che la rimette in carreggiata. La svolta in avvio di ripresa. Grazie alla precisione al tiro (53% finale, con il 50% nel tiro da 3), la squadra di Recalcati mette le mani sulla partita, volando fino a +16 (61-45 al 26′). Sacripanti prova ad alternare le soluzioni per arginare la buona vena dei veneti ma con scarso risultato. Venezia sfrutta le numerose alternative offerte dalla panchina lunga e sigilla, in pratica, il successo con Nelson che, al 34’ chiude i giochi siglando la tripla del 76-59. Umana Venezia-Acqua Vitasnella Cantù 79-70 (18-21; 40-40; 65-55) Venezia: Stone 7, Peric 14, Goss 13, Jackson 7, Ruzzier, Ress, Ortner 4, Nelson 13, Aradori 10, Viggiano 11, Ceron ne, Dulkys. All. Recalcati. Cantù: Johnson-Odom 22, Feldeine 11, Abass 7, Bloise, Zugno ne, Maspero ne, Jones 2, Shermadini 8, Buva 6, Gentile 6, Williams 2, World Peace 6. All. Sacripanti. Arbitri: Mattioli, Sardella, Chiari. Note – Tiri da 3: Umana Reyer 13/26; Acqua Vitasnella 7/27. Tiri Liberi: Umana Reyer 6/10; Acqua Vitasnella 11/15. Rimbalzi: Umana Reyer 29; Acqua Vitasnella 38. Spettatori: 3.509. [[ge:rep-locali:repubblica:114846114]] REGGIO EMILIA-BRINDISI 78-76 Reggio Emilia soffre le pene dell’inferno per rispettare i pronostici in gara 1 dei quarti contro Brindisi. I pugliesi dominano a lungo, ma si fanno superare proprio in vista del traguardo. Match-winner della gara un costante e solidissimo Lavrinovic aiutato da Della Valle, orribile per tre quarti e semplicemente straordinario nel finale. I pugliesi partono determinati e al 6′ guidano 11-4 con Pullen e Mays in evidenza. Ai padroni di casa manca la grinta e l’Enel ne approfitta per salire fino al 30-7 al 10’. Reggio dà cenni di risveglio solo in avvio di secondo quarto (parziale di 7-2), ma a Brindisi riesce tutto a meraviglia e al 15’ è ancora sul +23 (37-14). La squadra di Menetti tiene (-18 all’intervallo) e al rientro dagli spogliatoi torna in campo trasformata: in 90” piazza un 9-0 e riaccende il PalaBigi. L’onda biancorossa prosegue e dopo 3′ la Grissin Bon rientra di fatto in partita riducendo il margine a -6. E’ l’inizio di una nuova partita con Cinciarini che veste i panni del leader segnando due “bombe” consecutive che rimandano Reggio a -4. Sulla sponda brindisina c’è pero un Pullen implacabile che permette ai suoi di chiudere il terzo quarto con 10 lunghezze di margine. Sono due magie di Della Valle dalla lunga, più un tiro libero ad aprire gli ultimi 10’. Reggio impatta (65-65) e da quel momento si lotta punto a punto. Grazie al suo giovane con l’aiuto di Kaukenas, i biancorossi infilano un parziale di 9-2 che li porta per la prima volta a condurre a 2′ dalla sirena. La gara si decide dalla lunetta nello stillicidio dei falli sistematici. Reggio è più precisa di quel tanto che basta e Pullen fallisce il tiro della vittoria all’ultimo secondo. Grissin Bon Reggio Emilia-Enel Brindisi 78-76 (7-30, 32-50, 55-65) Reggio Emilia: Mussini, Chikoko 4, Polonara 9, Lavrinovic 18, Della Valle 13, Kaukenas 10, Cervi 6, Silins 2, Diener 5, Cinciarini 11.N.e: Pini All.: Menetti. Brindisi: Pullen 16, Harper 2, James 12, Bulleri, Cournooh 18, Denmon 4, Zerini 5, Turner 5, Mays 10, Eric 4. N.e.: Pacifico e Di Salvatore. All.: Bucchi. Arbitri: Lanzarini, Vicino, Quarta. Note – Tiri da 3: Reggio Emilia 12/31, Brindisi 10/29; tiri liberi: Grissin Bon 16/19, Enel 16/19. Uscito per 5 falli: Mays: falli tecnici a Kaukenas, Cournooh, Cinciarini, Eric e Della Valle. Spettatori 3.500. [[ge:rep-locali:repubblica:114846113]] Argomenti venezia basket cantù basket basket serie a basket play off 2015 reggio emilia basket brindisi basket Leggi i commenti I commenti dei lettori 

Sono stati interrogati per più di sei ore negli uffici della Procura di Bari gli ormai ex inviati baresi del tg satirico di Mediaset Striscia la notizia . Domenico De Pasquale, in arte Mingo, sua moglie Corinne Martino e Fabio De Nunzio hanno risposto alle domande del pm Isabella Ginefra, che conduce le indagini sulla presunta simulazione di reato di cui i tre rispondono, con riferimento a un servizio andato in onda due anni fa su un presunto falso avvocato, risultato essere una messa in scena. "La Procura della Repubblica presso il tribunale di Bari - dichiara il difensore degli indagati, l'avvocato Francesco Maria Colonna - ha accolto l'istanza presentata affinché gli stessi venissero ascoltati relativamente alla questione per la quale si sono interessati i quotidiani, attinente il programma Striscia la notizia . I miei assistiti hanno risposto ampiamente a ogni domanda. Premesso che non possono e non devono essere pubblicate e comunicate a terzi notizie afferenti gli atti istruttori, nella fase delle indagini preliminari, i miei assistiti indiranno una conferenza stampa aperta a tutti i giornalisti che riceveranno una comunicazione in tal senso. Nella corso della stessa non potranno essere formulate domande interne agli atti istruttori perché coperti da segreto". La vicenda parte nel 2013, quando Striscia manda in onda un servizio su un finto avvocato che esercita abusivamente la professione. Smascherato da Fabio e Mingo, con il volto pixellato (così come prevedono le nuove norme della trasmissione), scappa a bordo di una potente auto inseguito dai due dalla targa nascosta. Poco dopo la messa in onda del servizio, parte l'inchiesta della magistratura barese. Quello raccontato da Striscia è un reato: falso, truffa, esercizio abusivo del titolo. Viene così chiesto dai carabinieri della sezione di polizia giudiziaria alla società barese di proprietà della moglie di Mingo, Corinne Martino, la copia integrale del filmato. L'obiettivo è risalire all'esatta identità del truffatore. Ma la donna racconta che il filmato è stato trafugato e quindi non è più nella loro disposizione. Gli inquirenti bussano così a Milano alla sede di Rti, che fornisce loro il filmato. A quel punto nulla si sa per un anno. Fin quando qualche settimana fa a Milano tornano i carabinieri e prendono a verbale il direttore esecutivo del programma, Alberto Salaroli. Poche domande ma precise: il dirigente capisce che c'è qualcosa che non va. Gli investigatori vogliono capire quali sono le dinamiche interne a Striscia per raccontare una storia, se i servizi sono verità e finzione e se loro, dalla redazione centrale, conoscono la vera identità del finto avvocato. Soprattutto a Striscia capiscono il reato per il quale si indaga, l'articolo 367 del Codice penale, la simulazione di reato. Antonio Ricci salta sulla sedia, anche perché da febbraio del 2015 aveva messo sotto osservazione i suoi due collaboratori pugliesi, che lavorano con la trasmissione da 19 anni. Una ex collaboratrice dei due aveva raccontato di falsi servizi, tre almeno. E Striscia aveva aperto una sorta di inchiesta interna. In ogni caso, Ricci manda i suoi avvocati a capire cosa sta accadendo. Viene fatta una richiesta di accesso agli atti che però viene vietata per "motivi di segretezza dell'indagine" dalla Procura, che comunque conferma i timori: quel servizio andato in onda era un falso. Striscia sospende così immediatamente Fabio e Mingo, mentre la Procura dà un'accelerata alle indagini: viene fuori, per esempio, che la macchina usata dal finto avvocato per scappare fosse stata presa a noleggio (la rintracciano dalla targa in chiaro). E quel noleggio pagato con una carta di credito della società dei due inviati, carta tra l'altro che poi sarebbe andata anche persa o rubata. Insomma, un pasticcio. Che spinge Ricci a depositare querela per truffa e per diffamazione. Argomenti striscia la notizia fabio e mingo domenico de pasquale fabio de nunzio corinne martino 
Si è sentito male improvvisamente, mentre giocava a calcio a Piazza Mercato. Si è accasciato con una smorfia di dolore Luca Giordano, ventidue anni, residente ai Decumani, e i suoi amici e compagni di gioco hanno subito capito che era una cosa grave. Ma non c'è stato nulla da fare. Inutile anche la corsa al Loreto Mare. Probabile un infarto. Anche se bisognerà attendere l'autopsia per averne certezza. Incontenibile il dolore degli amici che, quando hanno saputo della morte del loro compagno, una volta giunti in ospedale hanno rovesciato sedie e creato trambusto. Il "campo" utilizzato è l'area che solitamente viene destinata, durante il giorno, a sosta, anche abusiva, per auto. Secondo quanto è stato accertato dalla polizia che indaga sulla vicenda, la tragedia si è consumata attorno alle diciannove. 
ROMA - L'Aula della Camera ha approvato in serata l'articolo 10 del ddl scuola, che prevede uno piano straordinario di assunzioni a tempo indeterminato di precari a partire dall'1 settembre prossimo. I voti a favore sono stati 263 (i gruppi di maggioranza), i no 122 (M5s e Fi, Lega e Fdi), 25 gli astenuti (Sel). Il voto era stato rinviato in mattinata, mentre maggioranza e opposizione cercavano e trovavano la mediazione che ha portato allo stralcio della questione del 5Xmille. Il piano straordinario di assunzioni a tempo indeterminato riguarda i vincitori del concorso del 2012 e gli iscritti nelle graduatorie ad esaurimento, che per il prossimo anno scolastico avranno un incarico annuale. Si tratta di circa 100.000 precari. Il numero delle assunzioni (che riguardano solo la scuola primaria e secondaria) deve essere determinato dal Ministero entro 15 giorni dalla data di entrata in vigore della legge, sulla base delle indicazioni dei Dirigenti scolastici. Per il personale docente della scuola dell'infanzia e primaria continua invece ad applicarsi, fino a totale scorrimento delle relative graduatorie ad esaurimento, la disposizione secondo cui l'accesso ha luogo per il 50% mediante concorsi per titoli ed esami e per il restante 50% attingendo a queste graduatorie citate. A questi concorsi potranno accedere solo i candidati in possesso di abilitazione all'insegnamento. Il numero degli idonei non vincitori del concorso non potrà superare il 10% del numero dei posti banditi e le graduatorie avranno validità al massimo triennale. In base agli emendamenti approvati in commissione e poi in aula, tutti i vincitori del concorso del 2012 che non rientreranno nel piano straordinario di quest'anno, lo saranno comunque negli anni successivi. "100.000 docenti precari in ruolo dal 2015, nel 2016 concorso per 60 mila. Così vera autonomia. Ok Montecitorio art10 #labuonascuola". Lo scrive in un tweet il sottosegretario all'Istruzione, Davide Faraone. "Con piano straordinario oltre 100 mila assunzioni per realizzare autonomia e potenziare offerta, ok art.10 #labuonascuola". Così invece il tweeet del ministro dell'Istruzione, Stefania Giannini. Un anno di prova per i neoassunti - La Camera ha approvato anche l'articolo 11 del ddl scuola che prevede un periodo di prova di un anno per i circa 100.000 precari che verranno assunti da settembre. Dopo il periodo di prova otterranno l'effettiva immissione in ruolo. Il periodo di prova consiste nello svolgimento del servizio di almeno 180 giorni, dei quali almeno 120 per le attività didattiche. La valutazione è affidata al dirigente scolastico, dopo aver sentito il Comitato per la valutazione dei docenti. Questo è costituito da dirigente scolastico; da due docenti della scuola stessa; da due genitori nelle scuole primarie e alle medie o da un genitore e da uno studente, alle superiori. Le scuole innovative 'regionali' - Approvati anche gli articoli 20 e 21. Il primo mira a costruire delle nuove scuole (almeno una in ogni Regione) "altamente innovative dal punto di vista architettonico, impiantistico, tecnologico, dell'incremento dell'efficienza energetica, della sicurezza strutturale e antisismica e caratterizzate da nuovi ambienti di apprendimento anche per favorire l'uso continuo e costante delle moderne tecnologie nell'attività didattica". L'articolo definisce le procedure per emanare il bando e per selezionare i progetti. Osservatorio per l'edilizia scolastica -  Il secondo, il 21, prevede il rafforzamento delle funzioni dell'Osservatorio per l'edilizia scolastica, al quale d'ora in poi potranno prendere parte le associazioni civiche. I sì sono stati 289, i no 85 (tutte le opposizioni presenti). All'Osservatorio saranno affidati compiti di indirizzo e di programmazione degli interventi e la redazione di un piano del fabbisogno nazionale 2015-2017, al quale sono destinate risorse già stanziate e non utilizzate. L'articolo prevede ancora la riduzione delle sanzioni per gli enti locali che non hanno rispettato gli obiettivi del patto di stabilità 2014 e hanno sostenuto spese per l'edilizia scolastica. 40 milioni per solai e controsoffitti - La Camera ha dato il via libera poi all'articolo 21 che prevede misure di sicurezza nuove per le scuole e l'articolo 22 che prevede uno stanziamento di 40 milioni di Euro per il 2015 per il finanziamento di indagini diagnostiche dei solai e dei controsoffitti degli edifici scolastici. Argomenti scuola Leggi i commenti I commenti dei lettori 
None Leggi i commenti I commenti dei lettori 
Un 48enne, nato e cresciuto a Porlezza, in provincia di Como, è stato ucciso a colpi di pistola nella notte tra domenica e lunedì in Kenya. Paolo Rusconi, capomastro, da due anni in Africa dell'est, è stato trovato senza vita a Mlolongo, a una ventina di km da Nairobi. La polizia keniota sta indagando: al momento non vi sono certezze sul movente. Pare esclusa l'ipotesi, inizialmente prevalente della rapina. Rusconi sarebbe stato raggiunto da due colpi di pistola al petto. Avrebbe riportato anche una profonda ferita alla testa. Il comasco viveva da solo e sarebbe stato aggredito intorno alle tre del mattino. Argomenti omicidi 
None Leggi i commenti I commenti dei lettori 
None Leggi i commenti I commenti dei lettori 
Furti notturni all'università La Sapienza, a rubare è il figlio del custode che ora è sotto processo, il pm è Mario Pesci, per aver scassinato macchinette del caffè ed essersi intascato centinaia di euro in monete. C'è la foto scattata, in automatico, dal distributore di bevande subito dopo averlo forzato. Giovanni N. immortalato, a ottobre del 2014, in un bel primo piano con una sigaretta stretta tra i denti e il ghigno sicuro di chi sa di aver pensato nei minimi dettagli al colpaccio. Non lo sa il ragazzo che il distributore ha una telecamera che si accende e riprende tutto in caso di manomissione. Anche perché il 35enne, fino a quel momento, aveva agito con la massima cautela. Era certo di poterla fare sotto i baffi al custode, suo padre, perché era al corrente degli orari. Senza contare quella discreta conoscenza del territorio, vive dentro l'ateneo, risulta infatti risiedere in piazzale Aldo Moro 5. E così le telecamere piazzate dentro l'università non lo spaventano, sa dove sono e quindi viene ripreso con il viso coperto da sciarpa e cappellino, irriconoscibile. Infine arriva nell'atrio della facoltà di Scienze politiche dove sono sistemati i distributori automatici, qui non ci sono più telecamere. Ecco allora che si sveste, via il cappellino e via la sciarpa dalla faccia. Si arrotola le maniche e inizia a rompere lucchetti e a forzare serrature, si accende pure una sigaretta e inizia a riempirsi di monetine: 200 euro da un distributore, 160 da un altro e ancora 150 e 90 euro dagli ultimi due. "Il lavoro" è stato fatto si ricopre il viso e con le tasche piene di spiccioli se ne rientra a casa. E' talmente sicuro, che qualche giorno dopo cambia alcuni spiccioli della refurtiva nel bar dell'Università. Infine le forze dell'ordine che gli presentano la foto che lo incastra. Argomenti la sapienza 
