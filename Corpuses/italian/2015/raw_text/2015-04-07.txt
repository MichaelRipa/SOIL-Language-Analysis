WASHINGTON -  "Hacker russi, dopo essere riusciti entrare nella rete del dipartimento di Stato negli scorsi mesi, sono riusciti a violare la rete di computer della Casa Bianca arrivando a dati sensibili grazie ad un punto di ingresso nella griglia di Foggy Bottom". E' l'allarme lanciato dalla Cnn citando fonti dell'amministrazione informate su indagini già in corso. Subito dopo, il consigliere per la sicurezza Ben Rhodes precisa: "Non crediamo che gli hacker russi siano riusciti a violare la rete di computer della Casa Bianca dove sono conservati dati classificati compromettendone la sicurezza e la tenuta". Dopo le precisazioni di Ben Rhodes, arriva un'ulteriore frenata. La stessa Presidenza americana riferisce che la storia raccontata stasera dalla rete di Atlanta "non riferisce di un nuovo incidente" ma si tratta solo di libere congetture su "attività preoccupanti" ma già rese note lo scorso ottobre. Argomenti casa bianca russia 
FIRENZE – "Le stagioni si decidono in questo momento, la squadra sta bene a livello atletico ed è merito del mio staff di preparatori. Siamo migliorati sotto l’aspetto del gioco e della velocità della palla. L’impresa stasera non era semplice contro una Fiorentina che gioca un ottimo calcio, abbiamo fatto molto bene la fase offensiva, la gestione della palla, specialmente la fase difensiva". Massimiliano Allegri commenta con soddisfazione, ai microfoni di ‘Rai Sport’, il netto 3-0 rifilato alla Fiorentina che consente alla Juventus di centrare la finale di Coppa Italia. Neppure il rosso a Morata fa arrabbiare il tecnico bianconero: "Recupereremo Pogba, c’è Matri che ha fatto molto bene, c’è Llorente, poi Coman…- aggiunge -. L’espulsione di Morata? Rincorreva Diamanti, doveva tirargli la maglia al limite ma lui è un istintivo. Certe cose deve impararle. Il rosso mi sembra un po' eccessivo, ma non ci possiamo fare niente. I giocatori li abbiamo". Nonostante le assenze (mancavano Tevez, Pirlo, Pogba, Lichtsteiner, Buffon), in effetti, la Juventus ha giocato con grande autorità: "Avevamo tante assenze e continuiamo ad averle. Il gruppo ha valori importanti e quando c’è da giocare le partite ognuno mette a disposizione le proprie caratteristiche in un contesto di gioco importante". [[ge:rep-locali:repubblica:111404202]] "NON MOLLIAMO NESSUN OBIETTIVO" – Sono ormai un ricordo le contestazioni nei suoi confronti: "Gli allenatori e i giocatori passano, ma la società rimane. Conte ha fatto un gran lavoro e ci sta che i tifosi ci siano rimasti male – spiega Allegri -. Siamo in momento decisivo dell’annata, siamo in finale di Tim Cup, ci mancano 4 vittorie per il campionato. Ci vorranno pazienza e bravura, poi dobbiamo conquistare la semifinale contro un Monaco che è un ostacolo più complicato di quanto si pensi. Sarebbe bello spostare la finale di Coppa Italia (è il 7 giugno, quella di Champions il 6, ndr) ma sarà dura". Allegri spende infine qualche parola su Pereyra: "E' cresciuto molto e deve ancora migliorare in zona gol. Ha segnato reti importanti, dà imprevedibilità e ha ancora margini di miglioramento. Credo sia un giocatore importante". [[ge:rep-locali:repubblica:111395627]] PEREYRA: "TRIPLETE? UN PASSO ALLA VOLTA" – "Abbiamo dimostrato di essere forti e che dietro a grandi giocatori come quelli infortunati ce ne sono altri di pari livello”. Roberto Pereyra commenta, ai microfoni di ‘Rai Sport’, l’impresa centrata dalla Juventus a Firenze. “Abbiamo preparato molto bene la gara in settimana, siamo riusciti a farcela – aggiunge il centrocampista argentino -. Possibile che la vittoria con il Dortmund ci abbia dato qualcosa in più, ma già prima di quella partita abbiamo dimostrato di essere una squadra compatta e stiamo lavorando per continuare su questa strada”. Il triplete è ancora possibile: “Andiamo piano piano. Sono contento per il club, ma pensiamo al Parma e poi alla Champions – spiega Pereyra -. Allegri teso fino all’ultimo? Il mister vive le partite così, è un po' nervoso ma sono contento perché stiamo facendo un grande lavoro con lui". Argomenti juventus fc massimiliano allegri coppa italia Leggi i commenti I commenti dei lettori 
Evitiamo subito la facile tentazione di lanciarci in un parallelo tra Allegri e Conte. Perché il ct resta, con pieno diritto, nella storia bianconera e non è giusto fare paragoni. Però bisogna dire che il nuovo tecnico, con una squadra che era stata giudicata troppo frettolosamente un po' spremuta, sta dominando il campionato, è ai quarti di Champions League e adesso anche in finale di Coppa Italia. Merito di Allegri, di un formidabile Allegri, che ha travolto la Fiorentina senza molti dei suoi titolari indiscutibili. Provate a pensarci. Se vi avessero chiesto, a inizio stagione, i quattro giocatori fondamentali della Juve, cosa avreste risposto di getto? Vi aiutiamo: grosso modo avreste detto Buffon, Pirlo, Pogba e Tevez. Ebbene, senza Buffon, Pirlo, Pogba e Tevez, la Juve ha stravinto al Franchi, con una partita straordinaria per intelligenza, intensità, partecipazione individuale e collettiva. Abbiamo detto, insomma, che la Juve è stata complessivamente eccezionale, grazie al suo tecnico, che sa trovare ogni volta le contromisure giuste, adattando la squadra alle esigenze della partita. Un merito formidabile, perché il calcio è un lavoro di strategia e individuare quella giusta, con tante soluzioni a disposizione, è una dote che non può passare sotto silenzio. Ma senza tanti campioni - e senza ad esempio tralasciare i meriti di un centrocampista fantastico come Marchisio - andrebbe almeno in questa occasione sottolineata la stagione pazzesca che sta disputando Bonucci, uno che non salta mai una partita, un impegno. Si parla poco di lui, ma non c'è dubbio che dietro i successi bianconeri ci sia questo difensore che sa davvero far tutto. E' bravo di testa, è bravo nelle chiusure, attento negli anticipi, è lui che chiama i movimenti ed è sempre lui che imposta all'occorrenza, ora sul corto e ora con il lancio lungo. Fino ad andare personalmente in gol. Un grande giocatore di una grande squadra. Argomenti tackle juventus fc leonardo bonucci 
TRENTO - Trento cade in casa nella finale di andata della Cev cup contro la Dinamo Mosca 1-3 (23-25, 25-23, 22-25, 21-25) e complica il cammino verso la conquista del trofeo. Sabato gara di ritorno nella capitale russa con i dolomitici che dovranno vincere da tre punti e conquistare il successivo golden set. Viceversa alla Dinamo, in teoria, basta conquistare due set. Al PalaTrento è stata una partita che ha visto gli ospiti giocare meglio nelle fasi decisive del match e i gialloblù soffrire per alcuni errori gratuiti. Infatti nel complesso l'attacco si mantiene sotto il cinquanta per cento. Sono stati, comunque, quattro set combattuti con alternanza di emozioni e tentativi di fuga da una parte e dall'altra. A fare la differenza i 26 punti (61 per cento in attacco) di Gruglov, ispirato e preciso in fase offensiva. L'opposto è sostenuto dal compagno di squadra Biryukov autore di 16 punti con due ace e un muro. Rimane in panchina l'azzurro Zaytsev a conferma di una stagione difficile e da dimenticare in fretta. A Trento non bastano i 18 punti e tre ace di Kaziyski e la spinta sotto rete di Lanza (due ace) e Nemec autori di 15 punti. A muro svetta Solè, con cinque block vincenti, che in parte arginano lo strapotere offensivo russo ma con soli nove punti complessivi. Le cifre totali a muro, però, dicono di un parziale equilibrio con undici muri per Mosca e dieci in casa Diatec. Al centro si fa sentire a tratti Birarelli con 11 punti (due ace e due muri) e 64 per cento di realizzazione. La partita. In avvio di match i russi provano a fare subito la voce grossa con Holt a muro e Kruglov in attacco, scappando avanti. I gialloblù risalgono grazie a Nemec, ma è di nuovo l'opposto degli ospiti, quasi da solo, a siglare un nuovo affondo. La squadra allenata da Stoytchev trova la forza di rientrare in partita. Il finale è punto a punto: Grankin e compagni tengono stretto il break di vantaggio e passano in vantaggio con un attacco di Berezhko. Trento prova a reagire a inizio secondo set ma la Dinamo, grazie ad un paio di errori in attacco dei dolomitici e alla continuità a muro dei russi, fa ancora paura. Poi sono Nemec e Solé a ricomporre il gap anche per mano dei servizi di Lanza. Il primo vero vantaggio casalingo della serata arriva con Nemec in battuta e Birarelli in primo tempo. Ma i problemi non sono finiti. La squadra guidata da Stoytchev va in difficoltà in ricezione e Mosca ne approfitta per restare in partita. Il punto a punto conclusivo premia Trento con un attacco di Birarelli. Terzo set equilibrato con le due squadre che "si inseguono", senza mai dare l'accelerata decisiva. Il primo break per la Dinamo Mosca arriva al termine di un paio di azione prolungate che, a metà del set, premiano il sestetto ospite. Per la capolista della regular season in SuperLega affiora, come nel set precedente, qualche problema in ricezione. Allora il tecnico bulgaro inserisce solo per la seconda linea Fedrizzi. A dare coraggio ai russi pure qualche errore di troppo in attacco della Diatec. Nella fase finale si vede in regia Giannelli (neo convocato azzurro) per Zygadlo. Nonostante una parziale rimonta di Birarelli e compagni, il finale è di marca russa. Trento, nel quarto set, prova subito a mettere pressione agli avversari. Mosca, da parte sua, getta in campo tanta determinazione e a piccoli passi cancella il break iniziale. La sfida rimane, comunque, equilibrata con due squadre che si alternano al comando. La parte decisiva premia la Dinamo che riesce a essere più lucida e meno fallosa. ENERGY T. I. DIATEC TRENTINO - DINAMO MOSCA 1-3 (23-25, 25-23, 22-25, 21-25) ENERGY T. I. DIATEC TRENTINO : Kaziyski 18, Birarelli 11, Zygadlo, Nemec 15, Giannelli, Lanza 15, SolÉ 9, Colaci (L), Fedrizzi. Non entrati Nelli, Mazzone, Burgsthaler. All. Stoytchev. DINAMO MOSCA : Obmochaev (L), Pankov, Grankin 4, Ermakov (L), Biryukov 16, Berezhko 9, Markin 4, Philippov, Holt 8, Shcherbinin 4, Kruglov 26. Non entrati Zaytsev. All. Marichev. ARBITRI : Bozkurt Bülent - Hakkarainen Pasi. NOTE - Spettatori 3256, durata set: 27', 29', 27', 29'; tot: 112'. Energy T. I. Diatec TRENTINO: Battute errate 14, Ace 8. Dinamo MOSCA: Battute errate 11, Ace 5. Argomenti volley volley coppa cev trento volley Leggi i commenti I commenti dei lettori 
FIRENZE – La Juve è davvero di un altro pianeta. Più forte delle molte e pesanti assenze, la squadra di Allegri schianta la Fiorentina 3-0 e accede con pieno merito alla finale di Coppa Italia. I bianconeri riescono a ribaltare il ko per 2-1 subito in casa all’andata con una scioltezza sorprendente, affondando una Fiorentina timida e impacciata in una di quelle serate in cui invece il cuore andrebbe gettato oltre l’ostacolo. Montella aveva chiesto ai suoi di non fare calcoli, ma i viola mancano di personalità e non riescono mai a sviluppare la manovra palla a terra che solitamente contraddistingue il loro calcio. La Juve, al contrario, dimostra che nessun traguardo le è precluso e Allegri, con lo scudetto ormai in tasca, resta in corsa su tutti i fronti. Lo scetticismo iniziale di parte della tifoseria della Vecchia Signora è ormai un lontano ricordo, con l’allenatore livornese che ha già fatto dimenticare Conte. EMERGENZA JUVE – Nonostante una rosa che in Italia non ha eguali, Allegri si vede costretto a fronteggiare assenze pesanti. Alle già note indisponibilità di Asamoah, Caceres, Romulo e, soprattutto, di Pogba e Pirlo, si aggiunge la defezione di Tevez, fermato da un risentimento muscolare nella rifinitura. Come se non bastasse anche Lichtsteiner accusa un problema nel riscaldamento, costringendo il tecnico bianconero a mandare in campo Padoin. Allegri preferisce Matri a Llorente, per affiancare Morata in avanti, e recupera Marchisio a centrocampo. In porta fiducia a Storari, con Buffon tenuto a riposo. Nella Fiorentina i problemi maggiori sono in cabina di regia, vista la contemporanea mancanza di Badelj (squalificato) e Pizarro (infortunato). Montella punta su Aquilani, che vince il ballottaggio con Kurtic, e ritrova Savic in difesa. Pochi dubbi in attacco, dove Salah fa da spalla a Gomez. [[ge:rep-locali:repubblica:111395627]] BIANCONERI CON PERSONALITA' – Nel primo tempo la Juventus mette in mostra tutta la sua personalità. I bianconeri prendono subito in mano le redini del gioco e approfittano di un atteggiamento troppo passivo e rinunciatario dei viola. La Fiorentina, che spesso fa del fraseggio la sua migliore qualità, attende tutta dietro la linea della palla ma non è mai incisiva in fase di pressing. La Juve gioca meglio e alla prima occasione buona passa in vantaggio. Al 21', su cross dalla destra di Marchisio, Matri prova a fare sponda in area per Pereyra, ma ne scaturisce un rimpallo che accomoda di nuovo la sfera sui piedi dell’attaccante. Per l’ex di turno è fin troppo facile trafiggere Neto. VIOLA IN CONFUSIONE – La Fiorentina accusa il colpo e sbanda visibilmente. La squadra di Montella non accenna neppure una reazione convincente e, adagiandosi su un risultato che ancora la porterebbe in finale, continua a lasciare l’iniziativa agli avversari. Morata ci prova un paio di volte da fuori senza successo, ma il terzo tentativo è quello buono. Al 44' Neto si distende bene sulla conclusione dello spagnolo, senza però fare i conti con Pereyra che sorprende una difesa viola piazzata malissimo e ribadisce in rete. RIPRESA SENZA STORIA – Chi si aspettava un sussulto della Fiorentina nel secondo tempo è destinato a rimanere deluso. I gigliati non pungono mai e ad annichilire le speranze dei padroni di casa di tornare in corsa ci pensa Bonucci al 59'. Sugli sviluppi di un corner la retroguardia viola perde il centrale juventino che di collo pieno scarica un tiro imparabile in rete. Il resto è pura accademia, con la sola nota stonata per Allegri del rosso diretto nei confronti di Morata, costretto dunque a saltare la finale di Roma del 7 giugno. JUVE IN CORSA SU TRE FRONTI – La Juventus centra l’impresa e può continuare a cullare il sogno del triplete, oltre ad inseguire la decima coppa Italia, quella che permetterebbe di apporre la stella d’argento sulla maglia. La Fiorentina, invece, deve adesso trovare le forze per rialzarsi in fretta, visto che la stagione la vede ancora in corsa in Europa League e per il terzo posto in campionato. Superare una simile delusione, però, non sarà semplice e una notte così popolerà a lungo gli incubi dei tifosi viola. FIORENTINA-JUVENTUS 0-3 (0-2) FIORENTINA (3-5-2): Neto; Savic, Rodriguez (38' st Tomovic), Basanta; Joaquin (21' st Diamanti), Mati Fernandez, Aquilani, Borja Valero, Alonso; Salah, Gomez (28' st Babacar). In panchina: Lezzerini, Rosati, Gilardino, Ilicic, Kurtic, Lazzari, Pasqual, Richards, Rosi. Allenatore: Montella. JUVENTUS (4-3-1-2): Storari; Padoin, Bonucci, Chiellini, Evra; Vidal, Marchisio, Sturaro; Pereyra (38' st Ogbonna); Matri (30' st Coman; 44' st Llorente), Morata. In panchin: Buffon, Rubinho, Barzagli, Marrone, De Ceglie, Padoin, Pepe Allenatore: Allegri. ARBITRO : Massa di Imperia. RETI : 21' pt Matri, 44' pt Pereyra; 14' st Bonucci. NOTE : serata fredda, terreno in discrete condizioni. Espulso al 43' st Morata. Ammoniti: Sturaro, Chiellini, Rodriguez, Marchisio, Mati Fernandez, Vidal. Angoli: 7-3 per la Fiorentina. Recupero: 0'; 4'. Argomenti fiorentina juventus fc coppa italia Leggi i commenti I commenti dei lettori 
"Ci ha battuto una squadra forte fisicamente e tecnicamente. La Juventus ha meritato anche se è stata fortunata negli episodi, noi proviamo amarezza ma non abbiamo nulla da rimproverarci". Così l'allenatore della Fiorentina, Vincenzo Montella, commenta ai microfoni di Rai Sport la sconfitta nella semifinale di Coppa Italia da parte dei bianconeri. "Il gol annullato a Salah? La spinta non giustificava il fallo e l'annullamento - dice ancora il tecnico -, se andavamo in vantaggio sarebbe stato diverso ma non mi attacco a questo. Loro nel complesso sono stati superiori. Dispiace per i nostri tifosi che ci hanno incitato fino alla fine, continueremo per loro in campionato e in Europa League. Andiamo avanti a testa alta". 
FIRENZE –  E’ deluso ed amareggiato Vincenzo Montella per il pesante ko casalingo con la Juve ? che ha fatto sfumare il sogno della Fiorentina di approdare in finale di Coppa Italia. Da buon condottiero, però, invita subito i viola a voltare pagina e a guardare con ottimismo al futuro: "Sapevamo che avremmo affrontato una squadra forte. La gara di Torino era una prima tappa, oggi non è andata come speravamo.  La Juve ha meritato anche se è stata molto fortunata negli episodi. Penso ai rimpalli, ma non solo. Sono perplesso sul gol annullato a Salah, la spinta non giustificava quel tipo di caduta di Sturaro. Ci sono fortissimi dubbi, fin lì avevamo tirato noi in porta con Alonso, la Juve mai. Ma ripeto, accettiamo come fatto tante altre volte, la Juventus ha meritato – prosegue il tecnico viola ai microfoni di 'Rai Sport' -. Abbiamo giocato con orgoglio, ma abbiamo affrontato una Juve cinica ed esperta, accettiamo il verdetto. Ci dispiace per i tifosi che ci sono stati vicini fino al 3-0 e anche oltre. Questo è un motivo di orgoglio e ora dobbiamo pensare a campionato ed Europa League". [[ge:rep-locali:repubblica:111404277]] "DOBBIAMO TROVARE LA FORZA PER RIALZARCI SUBITO" – Montella non nasconde la propria delusione: "C’è amarezza, ma al tempo stesso consapevolezza: niente rimpianti, merito alla Juve che ha vinto, noi non possiamo rimproverarci nulla e abbiamo fatto tutto quello che potevamo fare. Cosa ci è mancato? A centrocampo per far bene dobbiamo avere alcuni interpreti, sicuramente abbiamo sofferto nel palleggio, non l’abbiamo ottimizzato al massimo. Qualche decisione ci ha penalizzato, al di là di questo quando giochi contro una squadra che ti è superiore fisicamente è complicato”. Il centrocampo, con Aquilani tra Mati Fernandez e Borja Valero, non ha mai trovato le misure: "Trovare colpevoli non mi va, bisogna riconoscere quando gli altri sono più bravi – frena Montella -. Divario con la Juve troppo ampio? Lo dimostra anche la classifica del campionato, evidentemente è così". Il tecnico viola, però, non pensa che ci sia il rischio di deprimersi un po' dopo una sconfitta così: "La società ci è molto vicina, oggi c’era il nostro presidente che ci ha detto belle parole a fine gara. Dobbiamo trovare la forza dentro di noi. C’è rammarico ma dobbiamo andare a testa alta . Io ho la testa già rivolta alla prossima partita". [[ge:rep-locali:repubblica:111395627]] DIEGO DELLA VALLE: "CI RIFAREMO PRESTO" – "Deluso è una parola grossa, sono dispiaciuto. Avremmo potuto vincere, abbiamo anche giocato bene ma ci rifaremo domenica prossima. Avremmo vinto volentieri, ma sportivamente prendiamo atto che chi vince ha ragione". Così l’azionista di maggioranza viola, Diego Della Valle, parlando al termine della sfida. "Rimaniamo comunque in corsa per l'Europa League e per il campionato, i nostri calciatori devono solo giocare come sanno – ha aggiunto Della Valle -. Abbiamo un gruppo forte e coeso, una bella società, un ottimo allenatore. Se fanno quello che sanno fare, arriveranno lontano. Ci siamo salutati con i ragazzi a fine partita, li ho consolati. Domani è mercoledì, quindi è già un altro giorno. La bacheca viola sempre vuota? La riempiremo presto. Mio fratello Andrea è giovane, abbiamo tutto il tempo per vincere qualcosa di importante". Argomenti fiorentina coppa italia vincenzo montella diego della valle Leggi i commenti I commenti dei lettori 
