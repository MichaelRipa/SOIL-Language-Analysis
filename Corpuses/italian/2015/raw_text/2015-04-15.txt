PALERMO - Il Tribunale di Palermo ha riconosciuto alla ex compagna della madre biologica la facoltà di incontrare e tenere con sé i figli, secondo un calendario di incontri stabilito. Il diritto dei minori di mantenere con lei un rapporto stabile e significativo è stato riconosciuto e garantito con un decreto del 13 aprile. Lo rende noto l'associazione Famiglie Arcobaleno. "Questa decisione è molto importante per tutte le famiglie arcobaleno - afferma Giuseppina La Delfa, presidente dell'associazione nazionale dei genitori omosessuali e transessuali - . Indica in modo chiaro che la separazione di una coppia omosessuale che insieme ha deciso di avere dei figli e che insieme li ha cresciuti, non può determinare la fine dei rapporti, di fatto ancora senza tutele nel nostro Paese, fra il genitore ancora senza diritti ed i suoi figli". "Può capitare purtroppo che uno dei due genitori approfitti del vantaggio derivante dall'assurda discriminazione giuridica verso le coppie same sex, - prosegue - per estromettere l'altro dalla vita dei bambini. Pensiamo che la relazione genitori-figli vada sempre salvaguardata e non crediamo che la biologia possa predominare su un progetto maturato, scelto ed attuato insieme. La separazione di una coppia di fatto - conclude - non può insomma comportare la distruzione dei rapporti affettivi maturati e cresciuti in quel contesto". La sentenza è stata emessa dalla prima sezione civile del Tribunale di Palermo. E' un pronunciamento storico che attesta il diritto dei minori a mantenere una relazione affettiva anche con l'ex convivente della madre biologica. Il collegio ha accolto la richiesta del difensore, l'avvocato Arianna Ferrito dello studio Galasso di Palermo, fatta propria dal pm nell'interesse dei minori. I giudici hanno tenuto conto anche di una consulenza psicologica che ha accertato la sussistenza di un legame familiare anche con l'ex convivente. Argomenti omosessualità unioni omosessuali nozze gay Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
OPORTO – Grande sorpresa allo stadio Dragao tra Porto e Bayern Monaco. I lusitani di Lopetegui trovano la serata perfetta e superano 3-1 i campioni di Germania, risultato difficilmente pronosticabile alla vigilia. Di Quaresma (doppietta) e Jackson Martinez i gol per i padroni di casa, per i bavaresi rete di Thiago Alcantara, all’esordio stagionale in Champions League. LA CRONACA. BAYERN, INIZIO CHOC – Lopetegui recupera Martins Indi in difesa e rilancia Jackson Martinez al centro del tridente. Anche Guardiola si affida al 4-3-3, ma deve fare i conti con le pesantissime assenze: sono out, infatti, Robben, Ribery, Schweinsteiger e Alaba. In difesa Boateng centrale e Lahm schierato sulla linea dei centrocampisti. Le emozioni arrivano pochi secondi dopo il calcio di inizio: Xabi Alonso perde ingenuamente il pallone al limite dell’area, Jackson Martinez è abile a rubarglielo e a involarsi in area, Neuer lo stende e il penalty è sacrosanto. Dal dischetto l’ex Inter Ricardo Quaresma spiazza il portierone tedesco, ammonito per il fallo da rigore anche se i padroni di casa chiedevano il rosso. Non bastasse, passano pochi minuti e arriva un’altra frittata da parte del Bayern: Dante si addormenta nel gestire la palla, Quaresma è scaltro a carpirla e a involarsi da solo verso Neuer, battendo in maniera fredda l’estremo difensore. Non sono passati nemmeno 10 minuti e il Porto è già sul 2-0. LA RISPOSTA DI ALCANTARA – Quaresma è incontenibile e con uno spettacolare pallonetto a centrocampo procura l’ammonizione di Bernat. Poi però il Bayern reagisce e inizia il suo forcing verso la porta di Fabiano. A rilanciare gli ospiti ci pensa Thiago Alcantara, che approfitta di un ottimo cross dalla destra di Boateng, velo di Gotze e l’ex Barcellona realizza la sua prima rete in Champions League, mettendosi alla spalle i tanti mesi ai box per infortunio. Al 34′ però Neuer rischia la papera su un tiro-cross insidioso di Alex Sandro dalla sinistra: il portiere tedesco sbaglia il tempo dell’uscita ed è graziato dalla traversa. Prima dell’intervallo Casemiro stacca di testa su una punizione di Quaresma, ma senza inquadrare la porta. [[ge:rep-locali:repubblica:112058568]] PRODEZZA DI JACKSON MARTINEZ – Nella ripresa il Bayern aumenta il possesso di palla, ma non crea particolari occasioni. Dopo un quarto d’ora un opaco Gotze lascia il posto a Rode, che tenta subito il tiro dalla distanza, ma Fabiano difende bene i pali. Poi i padroni di casa sfiorano la rete su un cross di Danilo, dove Boateng per anticipare Herrera rischia l’autogol e Neuer questa volta compie un miracolo con un grande riflesso. Ma al 20′ ennesimo errore difensivo degli ospiti: su un lancio dalla difesa di Sandro, Boateng buca clamorosamente il colpo di testa, la palla arriva a Jackson Martinez che, da centravanti di razza, salta Neuer e insacca da posizione defilata. Lo stadio Dragao esplode di gioia per la terza volta. ATTACCHI VANI, AMMONIZIONI PESANTI – Guardiola ha la panchina corta e poche carte da giocarsi. Muller scompare dal gioco, il più pericoloso è Bernat sulla sinistra, ma sui suoi cross dominano di testa Maicon e Martins Indi. Poche occasioni e tante ammonizioni: pesanti quelle dei terzini Danilo e Alex Sandro che erano diffidati e salteranno la gara di ritorno, in programma martedì prossimo. Guardiola spera di recuperare qualche pedina fondamentale (Robben e Ribery su tutti) per una rimonta non impossibile, ma molto difficile. Soprattutto se ci saranno regali come quelli visti al Dragao. PORTO-BAYERN MONACO 3-1 (2-1) PORTO (4-3-3): Fabiano 6,5; Danilo 7.5, Martins Indi 7, Maicon 7, Alex Sandro 7; Casemiro 7, Herrera 6.5, Oliver Torres 6 (28′ st Ruben Neves 6); Quaresma 8 (39′ st Evandro sv), Martinez 8, Brahimi 6,5 (33′ st Hernani 6). In panchina: Helton, Reyes, Quintero, Aboubakar. Allenatore: Lopetegui 7.5. BAYERN MONACO (4-2-3-1): Neuer 5.5; Rafinha 5, Dante 4, Boateng 4, Bernat 6; Lahm 5,5, Alonso 4 (26′ st Badstuber 6); Muller 5, Thiago Alcantara 6,5, Gotze 5 (10′ st Rode 6); Lewandowski 5. In panchina: Reina, Lucic, Gaudino, Weiser, Pizarro. Allenatore: Guardiola. Arbitro : Velasco Carballo (Spagna). Reti : Quaresma al 4′ e 10′, Thiago Alcantara al 28′ e Jackson Martinez al 65′ Ammoniti : Neuer, Bernat, Casemiro, Alex Sandro, Lahm, Rode e Danilo. Angoli : 6-3 per il Bayern Monaco. Recupero : 0′ e 3′ Argomenti champions league porto fc bayern monaco Leggi i commenti I commenti dei lettori 
None Leggi i commenti I commenti dei lettori 
PARIGI – I proiettili del Pistolero fanno male. Il Parco dei Principi sognava una notte da favola per Edinson Cavani, alla fine il protagonista è l’altro attaccante uruguaiano. Luis Suarez ipoteca il ritorno del Barcellona in semifinale di Champions League a due anni di distanza dal tracollo contro il Bayern, poi divenuto campione d’Europa sotto la guida di Heynckes. Troppo poco Paris Saint-Germain per contrastare il dominio dell’ex Liverpool e degli altri due attaccanti di Luis Enrique: Messi non segna ma ispira la rete del momentaneo 0-1, firmata da un Neymar capace di abbandonare le giocate superflue e di fare, splendidamente, tutto il necessario per portare a casa la vittoria. Finisce 1-3 e non possono essere le pur numerose assenze a scagionare Blanc: padroni di casa praticamente mai in partita, con la sola idea di rimanere chiusi per provare a far male in contropiede. UNA SQUADRA SLEGATA – Ai forfait pesanti di Ibrahimovic, Motta, Verratti e Aurier si aggiunge, subito dopo il vantaggio blaugrana, anche quello di Thiago Silva, fuori posizione probabilmente a causa dell’infortunio nell’azione che vede Messi ricevere ai 30 metri, alzare la testa e imbucare per Neymar, tenuto in gioco da uno sciagurato ripiegamento di Maxwell: destro chirurgico a tu per tu con Sirigu e ospiti avanti dopo soli 18 minuti. I catalani avevano già sfiorato il colpo grosso poco prima del quarto d’ora. Messi stringe centralmente come spesso gli accade, Maxwell prima accenna l’uscita su di lui e poi si ritrae, Marquinhos non può più accorciare e l’argentino spara a rete col mancino a giro dal limite dell’area: palo pieno. L’unico spunto degno di nota era arrivato sull’asse Matuidi-Pastore: impreciso “el Flaco”, sinistro in corsa totalmente svirgolato. A rilevare Thiago Silva, a sorpresa, è David Luiz, guarito a tempo di record da un infortunio muscolare che avrebbe dovuto tenerlo ai box per un mese e che, di fatto, lo ha costretto fuori dalle rotazioni per soli dieci giorni. Ma il PSG fatica, non riesce a costruire gioco se non grazie alle sfuriate occasionali dei suoi velocisti e lascia troppo spazio tra le linee di difesa e centrocampo, mostrando i sintomi di un tracollo destinato a concretizzarsi solo nella ripresa. [[ge:rep-locali:repubblica:112058211]] SUAREZ SHOW, PARTE PRIMA – Dopo l’intervallo il match sembra destinato a cambiare faccia. I padroni di casa aggrediscono il primo possesso culè, Matuidi al 4′ salta secco Piqué e scarica per Pastore, il cui destro dal limite viene addomesticato con intelligenza da ter Stegen, al primo intervento di serata. In uno dei blitz per soffiare la sfera agli avversari, proprio Pastore travolge Iniesta: cambio tra veterani, al suo posto c’è Xavi. La foga del centrocampo parigino – Blanc aveva scelto il trio Rabiot-Cabaye-Matuidi, uomini praticamente contati – dura pochissimo e il cambio di modulo ordinato dal tecnico transalpino con l’ingresso di Lucas per il compassato Rabiot finisce per togliere ulteriore equilibrio al PSG. Al resto ci pensano i fuoriclasse di Luis Enrique. Suarez riceve sulla corsa, è defilatissimo sulla destra e su di lui c’è David Luiz: tunnel a entrare in area prima di affrontare Marquinhos e il rientro di Maxwell. Tocco verso il centro ad aggirare l’ex romanista, pallone spostato nuovamente per evitare il terzino e piatto destro che Sirigu può soltanto toccare. Una magia che non rimarrà isolata. SUAREZ SHOW, PARTE SECONDA – Il PSG ha un altro sussulto più di orgoglio che di lucidità. Angolo da sinistra, pallone respinto di testa, Cavani si ricorda di essere stato un bomber implacabile nella sua vita italiana e scaglia un destro di rara potenza. Il riflesso di ter Stegen è sontuoso, si rimane sullo 0-2 e i parigini ne sembrano quasi frustrati. Ad aumentare il loro senso di inadeguatezza arriva la seconda perla di Suarez. Scambio stretto con Mascherano, spostato a centrocampo con l’inserimento a gara in corso di Mathieu per Rakitic, e scatto verso David Luiz, ultimo uomo di una difesa sempre più rabberciata. Il brasiliano dovrebbe aver imparato la lezione del secondo gol. E invece no. Altro tunnel, per il “Pistolero” c’è un’autostrada da percorrere con lo 0-3 nel mirino. Delizioso destro a giro, pallone sotto l’incrocio dei pali, adieu. L’autogol di Mathieu su destro tutt’altro che memorabile di van der Wiel è una flebile speranza a cui il PSG prova ad aggrapparsi, trovando una voragine centrale con Lavezzi: Adriano ferma l’ex Napoli, sul pallone si fionda Cavani ma per il “Matador” non è proprio serata, il suo mancino triste viene respinto proprio da Mathieu. Era la notte dell’altro uruguaiano, era la notte del Pistolero. PSG-BARCELLONA 1-3 (0-1) PSG (4-3-2-1): Sirigu; van der Wiel, Marquinhos, Thiago Silva (19′ pt David Luiz), Maxwell; Rabiot (20′ st Lucas), Cabaye, Matuidi; Lavezzi, Pastore; Cavani. (Douchez, Camara, Digne, Kimpembe, Bahebeck). All.: Blanc Barcellona (4-3-3): ter Stegen; Montoya (35′ st Adriano), Piqué, Mascherano, Jordi Alba; Rakitic (29′ st Mathieu), Busquets, Iniesta (8′ st Xavi); Messi, Suarez, Neymar. (Bravo, Bartra, Rafinha, Pedro). All.: Luis Enrique Arbitro : Clattenburg (ENG) Reti : 18′ pt Neymar, 22′ e 34′ st Suarez Ammoniti : Cabaye, Messi e Piqué Recupero : 2′ e 3′ Argomenti champions league barcellona fc paris saint germain Leggi i commenti I commenti dei lettori 
TRENTO - Trento parte con il piede giusto in gara uno dei quarti di finale playoff scudetto di volley. La capolista del campionato italiano piega con il minimo sforzo e con un netto 3-0 (25-13, 25-20, 25-20) l'Exprivia Molfetta. Domenica in programma le quattro partite di gara due. Rispetto alle sorprese dei giorni precedenti ( i successi di Verona e Latina ), la formazione dolomitica dimostra grande determinazione e, insieme a Modena, ottiene un successo pronosticato. A Trento basta un'ora e un quarto scarso di gioco per rimandare a casa battuti gli attoniti giocatori di Molfetta grazie a una prestazione superba nel primo set e poi controllata con maturità e sapienza tattica. L'opposto Nemec, forse punzecchiato dall'arrivo in squadra di Djuric pronto a sostituirlo, fa la differenza con 16 punti, quattro ace e un muro. Si fa sentire anche Lanza autore di 11 punti (un ace e un muro), mentre Kaziyski (9 punti) si vede a tratti. Oltre alla battuta, quando il muro gialloblù (otto block vincenti, contro i cinque avversari) funziona bene e sporca tanti palloni, tutto diventa più facile per l'Energy che prende il largo e gioca senza patemi. Molfetta non reagisce, ci prova solo in alcuni frangenti, ma non basta per impensierire le certezze degli uomini allenati da Stoytchev. E così Torres (11 punti, due muri e un ace), punto di riferimento offensivo, scompare dal campo. Le scelte del palleggiatore Hierrizuelo, quando la ricezione lo permette, di cercare il gioco al centro premiano Bossi autore di 7 punti. Nel complesso Molfetta soffre troppo lo storico esordio nei playoff, anche se nel match di ritorno nel palazzetto di casa potrebbe far vedere cose migliori. Primo set nel segno di Trento, anzi del servizio di Nemec. L'opposto, con un turno in battuta fenomenale, apre le porte allo strapotere gialloblù. In effetti la squadra allenata da Stoytchev domina in ogni fondamentale e, una volta acquisito un grande vantaggio, gioca tranquilla senza problemi. Secondo set apparentemente più equilibrato, ma con i padroni di casa sempre a fare la cosiddetta "voce grossa". L'Exprivia prova a scuotersi, però trova ancora una volta Nemec al servizio e poi Lanza fra attacco e battuta a creare un solco profondo fra le due squadre prima del time out tecnico. Coach Di Pinto getta nella mischia Piscopo per Candellaro ma la musica non cambia anche perché Torres fatica a entrare in partita in attacco, ben controllato dal muro dei gialloblù. Il finale di parziale vedi la capolista del campionato controllare il vantaggio acquisito grazie ad una buona fase di cambiopalla e chiudere senza sussulti. Terzo set condotto per buona parte dai pugliesi. La squadra allenata da Di Pinto prova a riaprire la partita, poi nel finale è Trento a mettere la freccia e approfittare di qualche errore di troppo da parte di Molfetta. Infatti per Trento è più problematica la prima fase del terzo periodo. I padroni di casa accusano un evidente passaggio a vuoto e Molfetta ne approfitta per scappare via grazie al muro. Stoytchev reagisce e mette mano alla panchina: avvicenda Zygadlo con Giannelli, ma a suonare la carica è sempre il solito Nemec che in attacco ricompone quasi da solo lo strappo. L'aggancio arriva a metà del parziale, con i pugliesi piuttosto fallosi a rete: i padroni di casa sentono che è il momento di approfittare del momento di sbandamento dell'Exprivia ed affondano il colpo. Chiude Lanza. RISULTATI Energy T. I. Diatec Trentino-Exprivia Neldiritto Molfetta 3-0 (25-13, 25-20, 25-20); Sir Safety Perugia-Calzedonia Verona 2-3 (18-25, 25-21, 16-25, 25-21, 12-15); Parmareggio Modena-CMC Ravenna 3-1 (18-25, 25-13, 25-20, 25-13); Cucine Lube Banca Marche Treia-Top Volley Latina 1-3 (25-21, 19-25, 17-25, 19-25) PROSSIMO TURNO (19/4 ore 18) Exprivia Neldiritto Molfetta-Energy T. I. Diatec Trentino (ore 17); Calzedonia Verona-Sir Safety Perugia; CMC Ravenna-Parmareggio Modena (ore 17:30); Top Volley Latina-Cucine Lube Banca Marche Treia (ore 19) Argomenti trento volley molfetta volley volley superlega Leggi i commenti I commenti dei lettori 
None Leggi i commenti I commenti dei lettori 
