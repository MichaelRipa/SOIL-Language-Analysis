
None Leggi i commenti I commenti dei lettori 
E' il risultato più controverso: è vero che il 2-1 non ti fa stare tranquillo, ma è anche vero che costringerà gli avversari ad attaccare. Il Borussia Dortmund se vuole eliminare la Juve deve necessariamente vincere, qualsiasi altro risultato promuove la Juve. Una Juve che nella partita d'andata ha fatto pienamente il proprio dovere: ha segnato due reti, ne ha incassato uno solo perché Chiellini è sciaguratamente scivolato e non ha lasciato neppure un'altra occasione ai rivali. Buffon non ha dovuto effettuare una parata, anzi neppure un intervento. Insomma la Juve ha fatto per intero il proprio dovere nella gara d'andata. Basterà? Difficile dirlo, ma almeno nella prima parte Allegri non può e non deve avere rimpianti. Ora però si tratta di guardare alla partita di ritorno. E stavolta non basterà una difesa che, incidente di Chiellini a parte, non ha lasciato neppure un'occasione al Borussia. Non basterà una coppia d'attacco che fa per intero il proprio dovere. Un gol Tevez, un altro Morata: cosa si può chiedere di più a una coppia d'attacco? Il problema è che in Germania non sarà la difesa, o solo la difesa, a decidere. Non sarà l'attacco, o solo l'attacco, a decidere. In Germania, adesso è chiaro, sarà decisivo il centrocampo, saranno soprattutto decisivi i due giocatori a cui la Juve chiede di più. Sarà la partita di Pogba e di Vidal. Perché il francese deve dimostrare anche a livello internazionale di essere il grande giocatore che è e che nessuno può permettersi di mettere in dubbio. E perché Vidal dovrà dimostrare di essere il grande giocatore che è stato negli ultimi anni e che in questa stagione si è visto pochissimo. Saranno loro gli uomini decisivi, perché mai come stavolta la partita si deciderà in mezzo al campo. E lì, in mezzo al campo, con forza e determinazione, con qualità e intelligenza, stavolta si giocherà la partita. Una partita che la Juve può fare sua, se però riuscirà a mantenere la calma e soprattutto se riuscirà a dimostrare quella determinazione che è indispensabile lì dove si decidono tutte le gare, ma stavolta ancora di più. E dove la Juve dovrà dimostrare di poter reggere il confronto, dal punto di vista della qualità e soprattutto dal punto di vista atletico. Ed è lì, su quel terreno, della forza e della corsa, che la metterà il Borussia Dortmund: per questo mai come in questa occasione serviranno Pogba e Vidal. I migliori Pogba e Vidal. Sarà, dovrà essere, la loro partita. 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO – “Vittoria giusta, peccato solo che poteva essere piu’ larga”. E’ agrodolce per Massimiliano Allegri il sapore della vittoria sul Borussia Dortmund. Al tecnico bianconero resta un pizzico di rimpianto per aver preso gol e non essere riusciti a fare il terzo. ”Dispiace perchè nel complesso abbiamo concesso poco o nulla a una squadra che ha qualità. Abbiamo fatto la partita che dovevamo fare, come l’avevamo preparata. Abbiamo difeso in modo ordinato, ma abbiamo sbagliato ancora qualche ultimo passaggio di troppo. Sapevamo che non potevamo dominare l’avversario, ma siamo contenti di questo test importante contro una grandissima squadra, anche se nella ripresa è un po’ calata. E’ stata una partita molto tattica, in cui noi a livello difensivo siamo stati piu’ bravi di loro. A questi livelli i dettagli fanno la differenza”. L’INFORTUNIO DI PIRLO? VALUTEREMO MERCOLEDI' – Allegri spiega di uscire da “questa partita con pochi dubbi e tante certezze. Adesso pensiamo allo scontro diretto contro la Roma, poi penseremo al ritorno di Dortmund”. A proposito dell’infortunio di Pirlo, Allegri ha spiegato: “Al momento non possiamo dir niente, valuteremo domani mattina”. MORATA: MIGLIORATO GRAZIE AI COMPAGNI – Alvaro Morata, tra i migliori in campo, è soddisfatto. ”Mi trovate in crescita? Ho imparato tanto dai difensori che ci sono nella mia squadra in allenamento… Al di là della mia prestazione sono contento perchè abbiamo disputato una buona partita contro un avversario che si è confermato difficile da affrontare. Ci attende una sfida di ritorno dura, in un ambiente caldo, in uno stadio difficile. Ma andremo li’ e daremo tutto”. TEVEZ: INTESA CON MORATA CRESCE – Contento è anche Carlos Tevez:  “Abbiamo vinto una bella partita. Il loro gol e’ arrivato solo su un errore nostro. Il ritorno è apertissimo? Ma in Champions non ci sono mai partite chiuse. Anche se avessimo vinto 3-0 sarebbe stato difficile a Dortmund. Sappiamo già che ci aspetta una gara tosta ma siamo pronti”. L’intesa con Morata continua a crescere. “Stiamo giocando insieme da diverse partite e in campo si vede”, conclude. Leggi i commenti I commenti dei lettori 
None Leggi i commenti I commenti dei lettori 
MANCHESTER -  Il Barcellona espugna l'Etihad Stadium superando nell'andata degli ottavi di Champions League il Manchester City per 2-1. Doppietta di Luis Suarez nel primo tempo, nella ripresa arriva il gol di Aguero che riapre una flebile speranza per il ritorno, che restano intatte grazie all'errore dal dischetto di Messi a tempo scaduto. Pellegrini deve ancora fare a meno di Yaya Tourè ma anzichè puntare su uno tra Lampard e Fernandinho, sceglie di schierare a centrocampo Milner al fianco di Fernando. Un centrocampo troppo leggero (almeno fino all'ingresso di Fernandinho, ma solo dopo un'ora), che costringe gli esterni, Nasri e Silva, ad accentrarsi molto a supporto della mediana, lasciando Dzeko e Aguero troppo soli in avanti. Il risultato è una mediana fuori giri al cospetto del possesso palla del Barcellona (circa il 65%), con un Messi spumeggiante che si abbassa a centrocampo per orchestrare duetti micidiali con Suarez e Neymar. In avanti l'uruguaiano si muove molto, al 12' viene lanciato da un retropassaggio di Fernando ma non è abbastanza lucido nel concludere nello specchio. Al 16' però colpisce senza pietà su un errore di Kompany e mette in discesa il match per la squadra di Luis Enrique. Che corre il primo pericolo dalle parti di Ter Stegen solo al 21', con un colpo di testa di Dzeko che finisce fuori. Il City rischia di sbandare e resta a galla solo grazie ai miracoli di Hart, che al 26' si supera sbarrando la strada ancora ad un indiavolato Suarez. Al 30' non può far nulla però sull'ennesima accelerazione del Barça: Messi inventa, Alba serve in mezzo e Suarez realizza ancora in tap in. Il City è in completo sbando e i blaugrana possono chiuderla, prima con Neymar su pallonetto (salvataggio di Zabaleta sulla linea), poi Alves (traversa). La reazione del City è tutta in un destro di Nasri che Ter Stegen respinge. Meglio il City nella ripresa, ma Dzeko divora per due volte il gol. Poi è la volta di Aguero che non inquadra di poco la porta. Con l'ingresso di Fernandinho il City ritrova smalto in mezzo al campo, il brasiliano al 24' verticalizza, Silva di tacco libera Aguero e i celesti trovano il gol dell'1-2. E' il momento migliore per il City ma al 28' Pellegrini perde Clichy per doppia ammonizione e finisce in dieci. A quel punto Pellegrini si difende inserendo Sagna, il Barça chiude in avanti e annusa la possibilità di chiuderla già oggi quando Zabaleta al 93' atterra Messi in area. Il tiro dal dischetto della Pulce è centrale e Hart para, sulla ribattuta l'argentino spedisce fuori di testa a porta spalancata e le speranze del City, seppur flebili, restano intatte. Discorso qualificazione ancora aperto, ma al ritorno servirà un'impresa al Nou Camp. Leggi i commenti I commenti dei lettori 
