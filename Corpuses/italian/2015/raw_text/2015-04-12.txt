Leggi i commenti I commenti dei lettori 
"Questa vittoria è importante per recuperare l'errore del Qatar": così Marc Marquez, dominatore della corsa, ha commentato la sua splendida gara. "Sono andato bene in questa corsa - spiega - il mio passo è stato costante e sono soddisfatto di come è andata, abbiamo recuperato qualche punto in classifica e questa è la cosa più importante". Dovizioso ammette il rischio - Il pilota Ducati ha venduto cara la pelle nei confronti di Valentino Rossi, prendendosi una piccola rivincita rispetto al Qatar, quando il pilota della Ducati aveva chiuso alle spalle del nove volte iridato. "Con Rossi abbiamo sfiorato la collisione in un paio di occasioni - osserva - ma è andata bene. La gara è stata difficile e sempre al limite, ma siamo andati comunque bene. Rossi ottimista - Stiamo crescendo ogni gara ed è questa la cosa che importa di più". Con il terzo posto, Valentino Rossi mantiene seppur solo di un punto la leadership del mondiale. Il pilota della Yamaha ha limitato i danni su un circuito mai stato amico della sua M1 e contro una Ducati sempre più in forma. "Non sono del tutto contento - ha concluso però Rossi - perché volevo il secondo posto e non ci sono riuscito. Comunque questo è un risultato importante per noi perché in questa pista la nostra moto fatica un po' e siamo comunque riusciti a salire sul podio". Argomenti motogp gp americhe marc marquez andrea dovizioso valentino rossi Leggi i commenti I commenti dei lettori 
ROMA – Tre affermazioni che significano una fetta (non piccola, peraltro) di serie B. Sono quelle che mettono a segno Novara, Teramo e Salernitana, ripartite di slancio dopo la sosta pasquale e sempre più vicine all’agognato traguardo della promozione diretta tra i cadetti, in alcuni casi grazie anche agli inciampi delle dirette concorrenti. Insomma, il campionato di Lega Pro ha lanciato lo sprint conclusivo senza tanta pretattica, entrando subito nel vivo. Sono dunque arrivate risposte importanti dal 34° turno, che si concluderà lunedì sera con la sfida fra Pisa e Spal, posticipo assai gustoso per i tanti appassionati che seguono la terza serie, sia allo stadio che in tempo reale sul web con il canale dedicato. Intanto la Lega Pro ha disposto che le gare delle ultime tre giornate abbiano contemporaneo inizio relativamente ad ogni singolo girone, col periodo massimo di tolleranza consentito alle squadre per la presentazione in campo ridotto a soli dieci minuti. TONFO BASSANO IN CASA, NOVARA RESTA SOLO. PAVIA AL 3° POSTO – Nel girone A il Novara rimane da solo in testa grazie al successo per 2-1 a Mantova. La squadra di Toscano passa avanti con Gonzalez, pari di Raggio Garibaldi, poi lombardi in dieci per l’espulsione di Zima ma Corazza fallisce il rigore. Ci pensa allora Evacuo a cinque minuti dal termine a regalare i tre punti ai suoi, con i virgiliani che chiudono in nove per il rosso a Said. I piemontesi possono godersi il primato solitario in virtù dell’inattesa battuta d’arresto casalinga del Bassano: è il Venezia a interrompere la striscia di sei vittorie consecutive della squadra di Asta, con un 2-0 firmato da Guerra e Greco. Sorride quindi anche il Pavia, che si riavvicina al secondo posto, distante solo una lunghezza, grazie al comodo 3-0 casalingo al Renate: Soncin e la doppietta di Ferretti regalano i tre punti agli uomini di Maspero (in precedenza solo 3 punti nelle ultime quattro uscite). MONZA SGAMBETTA ALESSANDRIA, COLPI DI COMO E CREMONESE – Cade invece l’Alessandria, battuta al “Moccagatta” dal Monza a cui basta il gol di Torri al 1′ per riassaporare il gusto del successo che mancava da tempo, mentre vince il Como in trasferta: 2-1 a Lumezzane (De Sousa e Castiglia per i lariani, che finiscono in dieci per il rosso a Fautario, accorcia Cruz per i bresciani). Colpo esterno anche per la Cremonese di Giampaolo, che con un gol di Brighenti sgambetta a domicilio l’Arezzo cogliendo la terza vittoria e raggiungendo gli stessi toscani di Capuano a quota 45. Manca il colpaccio esterno il Real Vicenza: 2-2 con la Torres nonostante i veneti vadano due volte in vantaggio, con Bardelloni e Malago’, ma i sardi di Bucchi replicano con Colombi e poi nel finale con un penalty di Maiorino. A SEGNO PORDENONE E PRO PATRIA, ALBINOLEFFE PENULTIMO – In coda preziosa vittoria per la Giana Erminio (quinto risultato utile di fila) che piega 3-2 l’Albinoleffe: i seriani erano riusciti a rimontare il doppio svantaggio (a Marotta e Gasbarroni rispondono Spinelli e Bradaschia) ma a un minuto dalla fine arriva la rete decisiva di Sinigaglia. Uno stop che fa scivolare i bergamaschi al penultimo posto, scavalcati dal Pordenone che grazie a una doppietta di Maccan regola 2-0 un Sudtirol in rottura prolungata, costretto a chiudere in nove il match (espulsi al 34′ st Mazzitelli per doppia ammonizione e al 44′ st Mladen per gioco scorretto). La squadra di Rossitto rintuzza così il tentativo di lasciare la scomoda ultima poltrona della Pro Patria, impostasi sul Feralpisalo’ con una rete di Serafini e ora in scia all’Albinoleffe. E anche la volata per evitare la retrocessione diretta a quattro puntate dalla conclusione promette scintille. Girone A, 34/a giornata: Giana Erminio-Albinoleffe 3-2, Mantova-Novara 1-2, Arezzo-Cremonese 0-1, Pro Patria-Feralpisalò 1-0, Alessandria-Monza 0-1, Pordenone-Sudtirol 2-0, Lumezzane-Como 1-2, Torres-Real Vicenza 2-2, Pavia-Renate 3-0, Bassano-Unione Venezia 0-2. Classifica: Novara 67 punti; Bassano 64; Pavia (-1) 63; Alessandria 62; Como 57, Feralpisalò 49; Real Vicenza 48; Unione Venezia (-1) 46; Arezzo e Cremonese 45; Sudtirol 44; Giana Erminio 42; Mantova (-3), Renate e Torres 40; Monza (-2) 39; Lumezzane 31; Pordenone 30; Albinoleffe 29; Pro Patria (-1) 28. TERAMO PIEGA LUCCHESE E VOLA A +7 DALL’ASCOLI – Nel girone B il Teramo continua a volare. Imbattuta dal 26 ottobre scorso, la squadra di Vivarini si aggiudica una spettacolare sfida contro la Lucchese (24esimo risultato utile di fila) e allunga a +7 sull’Ascoli, che evita in extremis la sconfitta a Grosseto. Al “Bonolis” sono Lapadula e Donnarumma con una doppietta a testa (rispettivamente 18 e 21 reti in questo campionato) a trascinare gli abruzzesi al 4-3 sui rossoneri, a cui non basta un ottimo Ferretti (due gol anche per lui) e la marcatura finale di Nolè. Perde ulteriore terreno dalla capolista la squadra marchigiana, che resta in dieci al 75′ per l’espulsione di Mengoni andando sotto sul rigore trasformato da Torromini e solo al 91′ con Altinier riesce ad acciuffare l’1-1. I bianconeri di Petrone non vincono ormai dall’8 marzo. REGGIANA OK, PISTOIESE STENDE L’AQUILA. POSTICIPO PISA-SPAL – Torna al successo, dopo quattro pareggi di fila, la Reggiana, ormai in scia all’Ascoli: 3-0 casalingo alla Carrarese firmato Petkovic, Ruopolo e Giannone. Si interrompe invece bruscamente, dopo quattro trionfi consecutivi, la striscia dell’Aquila, battuta 3-1 a Pistoia: Piscitella e la doppietta di Falzerano dopo il momentaneo pari di Pacilli regalano tre punti vitali agli arancioni toscani, con gli abruzzesi che rischiano di vedersi scavalcare in quarta posizione dal Pisa, chiamato ad affrontare la Spal nel posticipo di lunedì sera all’Arena Garibaldi dove sono in palio punti pesanti in chiave playoff. Con il pareggio interno con il Prato deve probabilmente rimettere nel cassetto i sogni di gloria l’Ancona di Cornacchini (botta e risposta fra Morbidelli e Rubino, dagli 11 metri), mentre la Lucchese viene agganciata a quota 47 dal Tuttocuoio, che infligge il secondo ko consecutivo al Savona con un netto 3-0: un’autorete di Cabeccia sblocca il risultato, raddoppio di Tempesti e tris di Cherillo. IN CODA VITTORIE PESANTI DI FORLI’ E SAN MARINO – In coda preziosi successi del Forli’ Forlì targato Aldo Firicano sul Pontedera (2-1, a segno Melandri e Capellini per i romagnoli, accorcia in pieno recupero Libertazzi per la formazione di Indiani) e del San Marino sul Gubbio (Musetti e Sensi firmano il primo successo di Salvo Fulvio D’Adderio alla guida dei titani). Una vittoria che riporta i biancazzurri, fanalino di coda, in scia alla Pro Piacenza, bloccata sull’1-1 casalingo nel testa a testa salvezza con il Santarcangelo, capace di replicare nel finale con Guidone al vantaggio dei locali con Speziale. Girone B, 34/a giornata: Pro Piacenza-Santarcangelo 1-1, Tuttocuoio-Savona 3-0, Grosseto-Ascoli 1-1, Teramo-Lucchese 4-3, Pistoiese-L’Aquila 3-1, Ancona-Prato 1-1, Reggiana-Carrarese 3-0, San Marino-Gubbio 2-0, Forlì-Pontedera 2-1, Pisa-Spal lunedì ore 20.45. Classifica Girone B: Teramo 68 punti; Ascoli 61; Reggiana 59; L’Aquila 54; Pisa* 52; Ancona 50; Spal* 49; Lucchese e Tuttocuoio 47; Pontedera 45; Carrarese 41; Grosseto (-1) e Gubbio 39; Pistoiese* e Santarcangelo* 38; Prato 37; Forlì 36; Savona 35; Pro Piacenza (-8) 30; San Marino 29. * = 1 partita in meno SALERNITANA E BENEVENTO A FORZA 4, JUVE STABIA RIMONTA SAVOIA – Nel girone C vincono le prime quattro della classe, ma le cinque lunghezze di vantaggio per la capolista Salernitana nei confronti del Benevento a quattro partite dalla fine costituiscono una dote assai preziosa. La squadra di Menichini all’Arechi travolge 4-1 la Lupa Roma con gol di Favasuli e Calil e doppietta di Gabionetta, a forza quattro anche i giallorossi di Brini che non lasciano scampo alla Reggina: apre D’Agostino, poi autorete di Lorenzo e reti di Mazzeo e Marotta. Continua il buon momento della Juve Stabia, che allunga la striscia positiva a sei gare andando a vincere in rimonta per 3-1 sul campo del Savoia (illuso da Ferrante) con doppietta di Ripa e sigillo di Carrozza. MATERA QUARTO, FOGGIA AGGANCIA LECCE – Nell’accesa lotta per il quarto posto il turno è favorevole al Matera di Auteri, che sbanca il terreno del Martinafranca: decide Diop quasi allo scadere. Il Foggia nell’anticipo supera la Casertana di misura con Loiacono e aggancia a quota 57 il Lecce, battuto dal Melfi (in dieci per il rosso a Gallo) di bomber Caturano, arrivato alla 16esima rete stagionale. Pareggio senza reti tra Catanzaro e Messina (dodici le gare senza vittoria per i siciliani), mentre va registrata la vittoria preziosa del Barletta, che si impone 1-0 sul campo dell’Aversa Normanna grazie alla rete di Danti. COSENZA ALLUNGA STRISCIA UTILE, LAMEZIA RIACCIUFFA PAGANESE – Il Cosenza, dopo il roboante 4-1 rifilato al Como nell’andata della finale di Coppa Italia, allunga a nove risultati la striscia positiva impattando 1-1 sul campo dell’Ischia (ad Arrigoni replica Infantino). Stesso punteggio tra Vigor Lamezia e Paganese (Filosa nel recupero evita il ko dei calabresi rispondendo al vantaggio campano di Deli) Girone C, 34/a giornata: Foggia-Casertana 1-0, Savoia-Juve Stabia 1-3, Aversa Normanna-Barletta 0-1, Salernitana-Lupa Roma 4-1, Benevento-Reggina 4-0, Martina Franca-Matera 0-1, Melfi-Lecce 1-0, Ischia-Cosenza 1-1, Catanzaro-Messina 0-0, Vigor Lamezia-Paganese 1-1. Classifica: Salernitana 76 punti; Benevento 71; Juve Stabia 63; Matera 60; Foggia (-1) e Lecce 57; Casertana* 56; Catanzaro 49; Barletta (-2) 44; Cosenza e Vigor Lamezia 42; Melfi (-2) 41; Lupa Roma e Martina Franca* 36; Paganese 35; Ischia (-1) e Messina 29; Savoia (-1) 27; Aversa Normanna 26; Reggina (-4) 22. * = 1 partita in meno Argomenti lega pro Leggi i commenti I commenti dei lettori 
MILANO – De Jong riprende Soriano, poi il palo salva la Samp. A San Siro finisce 1-1 il posticipo della 30/a giornata tra il Milan e i blucerchiati che valeva una buona fetta d’Europa. Gli uomini di Mihajlovic difendono, quindi, il sesto posto in classifica lasciando i rossoneri a sette lunghezze. La fortuna ha poi dato una mano alla formazione doriana quando il legno ha negato a Suso il primo gol italiano. BUON MILAN, MA NON BASTA – Inzaghi, quanto meno, per una notte non avrà gli incubi. E’ vero che il risultato sorride più alla Samp che al Milan, ma la sua squadra ha giocato una buona gara distraendosi solo in occasione del gol blucerchiato. Riuscisse ad eliminare queste disattenzioni difensive che puntualmente puniscono la retroguardia milanista, allora potrebbe iniziare a fare sogni più tranquilli. Oggi il tecnico ha “scoperto” un ottimo Suso, pur col limite di dover modificare lo schema in corso, dal 4-3-3 al 4-4-2, per esaltare al meglio le caratteristiche della giovane promessa spagnola. Resta, però, il fatto che questa squadra è Menez-dipendente. Quando il francese non c’è, come gran parte della gara di questa sera, in attacco si fa fatica a segnare. Croce e delizia, quindi, perchè proprio da un suo errore è nata l’azione che ha portato al vantaggio degli ospiti. [[ge:rep-locali:repubblica:111800218]] SINISA SUPERA L’ESAME SAN SIRO - Sorride più di Inzaghi Sinisa Mihajlovic. Per lui era una partita ricca di significati viste le numerose voci di mercato che lo vorrebbero sulla panchina del Milan la prossima stagione. Il tecnico serbo ha superato indenne l’esame San Siro e a fine gara è apparso anche rammaricato per non aver strappato addirittura i tre punti come accaduto con Roma e Inter nelle ultime giornate. E poco importa se il prossimo anno, con la casacca rossonera, potrebbe trovarsi senza Europa, quel che conta ora è riportare la Samp nel calcio continentale. IL MATCH - E’ chiaro a tutti, vista la classifica, che a far la gara devono essere i padroni di casa e il Milan si prende subito il compito di mettere in difficoltà gli ospiti sin dalle prime battute. Sono, infatti, dei rossoneri le azioni più nitide del primo tempo con Viviano che dice no due volte su Destro, una su Van Ginkel e una su Cerci. La formazione doriana si vede con un paio di conclusioni insidiose di Eto’o da fuori e nulla più. Nella ripresa gli ospiti entrano in campo un po’ più agguerriti e Diego Lopez deve prima salvare su una punizione di Eder dal limite, poi è costretto a capitolare sul destro di Soriano lasciato incolpevolmente da solo al limite dell’area sul magnifico passaggio di Eto’o. Sotto di un gol il Milan sembra smarrirsi, alla mezz’ora, però, sugli sviluppi di un calcio d’angolo Mexes di testa suona la carica trovando il salvantaggio sulla linea di Duncan, sull’angolo seguente De Jong in acrobazia trova il pareggio proprio grazie alla complicità del ghanese che col suo intervento spiazza Viviano. Il pari rimette il diavolo in carreggiata e al 37′ solo il palo nega il primo gol in maglia rossonera al giovane Suso: splendido sinistro a giro che lascia Viviano sul posto. Inutile l’assalto finale e i 5′ di recupero, la Samp esce indenne da San Siro. MILAN-SAMPDORIA 1-1 (0-0) MILAN (4-3-3): Diego Lopez 6.5; Abate 5.5 (26° st De Sciglio 5.5), Mexes 6, Paletta 5.5, Antonelli 5.5; Van Ginkel 6, De Jong 6.5, Bonaventura 5.5; Cerci 5.5 (17° st Suso 6.5), Destro 6 (32° st Pazzini 6), Menez 5.5. In panchina: Abbiati, Donnarumma, Alex, Bocchetti, Bonera, Rami, Zapata, Mastalli, Poli. Allenatore: Inzaghi SAMPDORIA (4-2-3-1) : Viviano 6.5; De Silvestri 6.5 (43° st Wszolek sv), Silvestre 6.5, Romagnoli 6.5, Mesbah 5.5; Palombo 6.5, Obiang 6.5; Eder 6, Soriano 6.5 (20° st Duncan 5.5), Eto’o 6.5; Okaka 5.5 (28° st Muriel 5) In panchina: Romero, Coda, Munoz, Acquah, Correa, Marchionni, Rizzo, Bergessio, Djordjevic. Allenatore: Mihajlovic ARBITRO: Rocchi di Firenze RETI: 13° st Soriano, 29° st De Jong NOTE: Serata serena, terreno in buone condizioni. Spettatori: 30000 circa. Ammoniti: Obiang, Paletta, De Jong, Wszolek, Mexes. Angoli: 6-6. Recupero: 2′; 5′. Leggi i commenti I commenti dei lettori 
MILANO – Pari agrodolce per Filippo Inzaghi che contro la Sampdoria può essere soddisfatto per il gioco messo in mostra dai suoi, ma non per la classifica che vede l’Europa sempre a sette lunghezze di distanza. “Abbiamo giocato bene, sono molto felice della nostra prestazione e del nostro grandissimo primo tempo. I doriani soffrivano, ma non si puo’ creare cosi’ tanto senza segnare – prosegue l’allenatore dei rossoneri -. Questa e’ stata l’unica pecca del primo tempo, uno dei migliori della nostra stagione. Nella ripresa loro hanno cambiato degli interpreti e ci sono stati venti minuti equilibrati. Abbiamo preso un gol evitabile in ripartenza, poi abbiamo pareggiato e preso un palo con Suso. Ai miei non posso dire niente, dobbiamo continuare cosi’, con questa voglia e meritavamo di vincere: dobbiamo essere piu’ cattivi vicino alla porta, ma accettiamo il risultato del campo”. [[ge:rep-locali:repubblica:111800218]] RISULTATO NEGATIVO, NON LA PRESTAZIONE – Nonostante il sesto posto che porta all’Europa League sia sempre piu’ lontano, SuperPippo non se la sente di criticare la sua squadra: “Veniamo da alcune buone partite, oggi di negativo c’e’ solo il risultato, non la prestazione. Dobbiamo continuare cosi’, senza guardare la classifica, e sono sicuro che ci toglieremo delle soddisfazioni. Quando bisogna giocare dieci finali, una puo’ andare male: se avessimo avuto un’altra classifica, potevamo prendere meglio questo pari, ma ci sono ancora 24 punti a disposizione, oltre al derby di domenica. Dobbiamo proseguire con questo spirito: certo, in questo campionato avremmo dovuto fare di piu’, ma mi impegno a migliorare la squadra ulteriormente da qui alla fine della stagione”. Argomenti serie a milan ac filippo inzaghi Leggi i commenti I commenti dei lettori 
None Leggi i commenti I commenti dei lettori 
MILANO – Sinisa Mihajlovic porta a casa un ottimo pareggio dalla sfida col Milan che lascia invariato il distacco dai rossoneri, ma non si dice soddisfatto della prestazione dei suoi. “Nel primo tempo non siamo riusciti a giocare come volevo, abbiamo sbagliato troppi passaggi e non e’ prima volta che succede. A Firenze e’ successo e la scusa era il campo pesante, stavolta il campo era perfetto e temo che sia un problema di personalita’. Nel secondo tempo – ha continuato – ho cambiato modulo e posizioni dei giocatori, siamo andati in vantaggio e dovevamo chiudere la partita approfittando del loro momento di debolezza. Invece ci siamo accontentati del vantaggio pensando di gestire la gara, ma noi non siamo in grado di farlo. Poi abbiamo preso il gol e abbiamo anche rischiato di perdere. Manteniamo comunque sette punti di vantaggio sul Milan. Sabato sara’ fondamentale contro il Cesena, loro saranno all’ultimo spiaggia e sara’ una partita difficile. Mancano otto giornate e abbiamo un certo vantaggio su Milan e Torino. Il nostro destino dipende da noi e questo e’ sicuramente molto importante. Dobbiamo portare a termine questa bellissima stagione andando in Europa”. [[ge:rep-locali:repubblica:111800218]] FUTURO NON E’ ANCORA DECISO - Poi Mihajlovic e’ tornato sul cambio di modulo che ha portato al momentaneo vantaggio di Soriano: “Ho cambiato per contenere i terzini: ho spostato Eder a sinistra per contenere Abate, ho accentrato Eto’o e messo Soriano a destra perche’ mi serviva piu’ fase difensiva. Poi ho cercato di contenere e ripartire in contropiede inserendo Duncan e Muriel”. Il tecnico serbo si e’ soffermato ancora una volta sul suo futuro, spiegando che alla base di ogni sua scelta in carriera “c’e’ sempre il progetto al primo posto, qui alla Samp o altrove. Adesso, pero’ questo non e’ il mio obiettivo primario. Stiamo facendo un campionato inaspettato. Se andiamo in Europa avro’ ripagato il mio debito di riconoscenza con questa societa’. I cavalli vincenti si vedono al traguardo: sara’ inutile aver corso tanto se ci supereranno negli ultimi cento metri. Io ancora non ho deciso se rimanere, non posso prendere in giro la gente – ha concluso -. Quando decidero’ lo diro’. Non ho ancora deciso nulla. Sono troppo intelligente e maturo per farmi distrarre da queste voci e anche i miei giocatori sapranno farlo”. FERRERO E IL ‘CAMERIERE’ ETO’O - Soddisfatto il presidente Ferrero. – “Abbiamo fatto un’ottima gara qui a San Siro, ma avevamo un marziano in campo, Eto’o. Sono andato a prenderlo a Londra, l’avevo scambiato per un cameriere”. Poi Ferrero risponde a Galliani che prima della partita aveva dichiarato di essere stato vicino al camerunense. “Milan ad un millimetro da Eto’o quest’estate? Quel millimetro era io che stavo li’, quel millimetro conta” ha detto il numero uno blucerchiato che parla del futuro di Mihajlovic. “Se lo perdero’ sicuro? Di sicuro non c’e’ niente. Papa’ mi ha insegnato che tutti siamo utili nessuno indispensabile”. Argomenti serie a sampdoria massimo ferrero sinisa mihajlovic Leggi i commenti I commenti dei lettori 
