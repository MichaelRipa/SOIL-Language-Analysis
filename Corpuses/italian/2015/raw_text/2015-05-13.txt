La Juventus conquista la finale di Champions League, dopo 12 anni, ed esplode la gioia dei tifosi bianconeri. Sono numerosi quelli che pochi minuti dopo il fischio finale al Bernabeu hanno deciso di scendere in strada, invadendo il centro di Torino, tra caroselli d'auto, colpi di clacson e bandiere zebrate al vento. Immancabili, ai lati di via Roma, le bancarelle che vendono maglie e sciarpe della Juventus. Così la città ha vissuto un'altra sera di festa nel segno dei colori bianconeri dopo quella per la conquista del quarto scudetto di fila della Juventus due sabati fa. E giù è cominciata la caccia al biglietto per il 6 giugno. "Tutti a Berlino" è il coro che si rincorre nella marea bianconera. Un sogno atteso da dodici anni. Con la speranza che finisca meglio rispetto all'ultima volta, quando fu sconfitta proprio dal Milan di Ancelotti. La carica la dà da Madrid Buffon: "Finali di Champions League non si ha l'opportunità di giocarne tante; quando ce l'hai, devi vincere". E' l'augurio che via twitter lancia anche un grande ex: Alessandro Del Piero. "Da Berlino alla Serie B, dalla serie B a Berlino". Così l'ex numero dieci svela la gioia per la finale di Champions League che la Juventus ha conquistato pareggiando 1-1 al Bernabeu. "Fantastici ragazzi", aggiunge l'ex bianconero ricordando la finale Mondiale, la retrocessione in serie B per Calciopoli, e la resurrezione bianconera All'aeroporto di Caselle si sono radunati in tremila alle 3.30 di notte per salutare la squadra di ritorno da Madrid. Cori, bandiere, feste, selfie per gli eroi bianconeri rientrati dopo una impresa storica. In molti sono dalla porta secondaria dell'aeroporto. Tevez e trezeguet dalla principale gustandosi l'accoglienza della folla bianconera. Coro più gettonato: "Padoin, Padoin, che ce frega di Ronaldo noi c'abbiamo Padoin". 
None Leggi i commenti I commenti dei lettori 
None Leggi i commenti I commenti dei lettori 
MODENA - Trento vince il quarto scudetto della sua storia. La squadra allenata da Radostin Stoytchev in gara 4 espugna il PalaPanini con un secco 0-3 (24-26, 20-25, 19-25) e lascia tanta amarezza nella Parmareggio Modena. Un successo che nelle ultime due partite della serie finale è apparso nitido: Trento domina le due sfide conclusive senza perdere nemmeno un parziale. Modena crolla, anzi la Parmareggio è crollata già a gara 1 quando, in vantaggio zero a due a Trento non sfrutta la palla match e subisce una rimonta finita con la sconfitta al tie break. Da allora il gruppo allenato da Lorenzetti, tranne qualche fugace momento, non è più lo stesso sente di aver gettato al vento una grande occasione. Questa volta la Diatec Trentino vince non da favorita, in avvio di stagione era tra le quattro o cinque che potevano ambire allo scudetto. Rispetto alla "prima era Stoytchev", formazione con tanti campioni, questo gruppo è cresciuto partita dopo partita. Anche se in tanti non avrebbero scommesso sul loro successo finale, i tifosi dolomitici hanno seguito la squadra con affetto. Un gruppo costruito intorno a un altro grande ritorno: Matey Kaziyski. Per il resto merito al lavoro dell'allenatore bulgaro che tira fuori dal cilindro un palleggiatore fatto in casa Giannelli, molto giovane con i suoi 18 anni, e finisce in campo da titolare al posto di Zygadlo nelle ultime due sfide tricolore. Il risultato è perfetto: Giannelli viene eletto migliore giocatore. Nella gara decisiva della stagione il palleggiatore innesca Kaziyski e Djuric, entrambi con 13 punti mettono la firma in calce allo scudetto. A proposito di Mitar Djuric, l'opposto di passaporto greco arriva a fine stagione regolare e trova subito il passo con gli altri. In casa Parmareggio rimane, comunque, il ricordo di una grande annata sportiva con la conquista della coppa Italia (battuta in finale proprio Trento) e il ritorno nella prossima stagione in Champions league. Forse è mancata la ciliegina sulla torta. I talenti a disposizione degli emiliani non scagliano il colpo decisivo. Ngapeth, l'uomo fantasia di questo sestetto, comincia bene i playoff e poi man mano si spegne. In gara 4 poche cose buone, dieci punti per il francese, ma con una stagione alle spalle molto positiva. Vettori (13 punti) è l'ultimo ad arrendersi e Petric sente la pressione sul "groppone". Al centro Piano chiude con quattro muri e 10 punti. Appuntamento all'anno prossimo: Trento e Modena si giocheranno la Supercoppa Italiana. Quando si dice giocare bene nei momenti cruciali delle partite. Il primo set del match è la sintesi di questo concetto. Trento insegue sempre Modena, i canarini fanno la loro onesta partita tra attacchi, difese e battute senza mai dare il colpo decisivo. Poi, quando il parziale entra nella parte conclusiva, ecco venir fuori le doti mentali, oltre che tecniche, di Trento: annulla un set ball ai padroni di casa e con un parziale di tre a zero annichilisce la Parmareggio. Per Modena la fase finale dei set diventa un corsa a handicap. Anzi la situazione diventa ancora più complicata nel secondo parziale, quando la squadra emiliana viene travolta dalle certezze di Trento. Gli uomini allenati da Stoytchev sanno che cosa fare, sempre in ogni occasione. Viceversa gli atleti della ghirlandina vanno in confusione e, nonostante qualche buona giocata, sono in affanno. Bene Piano al centro, mentre Ngapeth è più impegnato alla sfida dialettica che sotto rete. Il finale di set porta la firma del giovane palleggiatore di Trento Giannelli sia dal campo che in battuta. Modena non riesce a contrattaccare. Nel terzo set black out totale della Parmareggio. Solo Vettori mantiene a galla i padroni di casa. Trento sente lo scudetto in tasca e gioca in scioltezza mantenendo la concentrazione alta. In effetti sulle spalle dei padroni di casa c'è un macigno e rimane l'opposto azzurro a cercare il modo per rientrare nel match. Ngapeth è in evidente difficoltà. La stagione di Modena finisce qua, cominciano i festeggiamenti di Trento per il suo quarto scudetto. Argomenti trento volley volley superlega Leggi i commenti I commenti dei lettori 
MADRID – “Non siamo stati fortunati”. Carlo Ancelotti recrimina per aver fallito il ritorno in finale di Champions League. Al Real ha poco da rimproverare: “E’ stata una partita ben fatta, fino all’ultimo, con tutto lo sforzo possibile. Abbiamo avuto molte opportunita’, potevamo avvantaggiarci di piu’ dopo l’1-0, poi abbiamo preso gol su palla inattiva: la squadra ha fatto tutto bene, potevamo essere piu’ fortunati nella finalizzazione ma questo e’ il calcio, se dobbiamo rimproverarci qualcosa e’ per la partita d’andata dove non abbiamo mostrato la stessa intensita'”. IL RIGORE SU HERNANDEZ? NON HA SENSO PARLARNE – Il tecnico emiliano non recrimina per il possibile rigore non fischiato per una spinta di Evra a Hernandez. “Non ha senso ora parlare di questo adesso”, glissa. “Dobbiamo guardare avanti e pensare a chiudere bene l’annata. Abbiamo due partite, dobbiamo cercare di dare il meglio. Quando la stagione si concludera’ faremo tutte le valutazioni del caso, anzi le fara’ la societa'”, conclude. RAMOS: "HANNO MERITATO" -  "Dopo il primo gol abbiamo pensato che la partita fosse chiusa. La Juve ha però meritato ed è passata giustamente, hanno fatto le cose per bene". Parole ricche di fair play quelle pronunciate da Sergio Ramos al termine del match del Bernabeu che ha sancito la qualificazione della Juventus alla finale di Champions League. "Abbiamo avuto l'opportunità nel primo tempo di aumentare il vantaggio ma se non lo fai finisci per pagare - aggiunge il difensore del Real Madrid - Un peccato essere eliminati dopo aver collezionato 15 occasioni da golàE' chiaro che da tutte le sconfitte e da tutti gli errori si impara. Bisogna migliorare e trarre le dovute conclusioni. Dispiace ma questo è il calcio e le sconfitte insegnano più delle vittorie. Che questa esperienza ci serva. I tifosi? Hanno creato un grande ambiente e li ringraziamo". Leggi i commenti I commenti dei lettori 
"SÌ, ALCUNI colleghi fanno anche i distributori ma noi non lo approviamo, la legge che glielo permette non ci piace". Annarosa Racca è la presidente di Federfarma, l'associazione dei farmacisti italiani, alcuni dei quali sono accusati dagli stessi distributori di fare parallel trade. È vero che alcuni suoi colleghi portano i farmaci all'estero? "È la legge a permetterglielo, se hanno il via libera della loro Regione. Questa autorizzazione, voglio sottolineare, è data ai farmacisti e non alle farmacie. Sono loro a poter fare i grossisti. Poi possono essere anche titolari di un esercizio commerciale ". E lei cosa ne pensa della legge? "Non ci piace e Federfarma ha chiesto alle Regioni di non dare le autorizzazioni ai colleghi che lo chiedono. Siamo totalmente contrari a questa attività, le farmacie devono fare altro, devono assicurare i medicinali ai cittadini, non spostarli altrove. Però vorrei chiarire una cosa". Quale? "La distribuzione da parte dei farmacisti non va bene, ma dobbiamo ricordare che le grandi quantità di medicinali esportati all'estero non passano certo da loro bensì dai grandi grossisti, a volte multinazionali ". Cosa fate quando un cliente vi porta la ricetta per un farmaco che non si trova? "Dopo aver ricevuto risposta negativa dai grossisti dai quali normalmente ci serviamo, mandiamo una segnalazione del problema alla Regione. Ma abbiamo anche la possibilità di mandare un sos all'azienda produttrice che ci deve comunque mandare il medicinale entro 48 ore". 
MADRID -  Contro i più forti del mondo, il Barcellona, dopo una partita dell'altro mondo. La Juve si prende tutto e se lo prende benissimo, meritando l'impresa dall'inizio alla fine, rendendola nobile con lucidità, un po' di fortuna e una sofferenza che per lunghissimi minuti sembrava non finire mai. Ma in fondo alla strada c'è Berlino, nome pieno di suggestioni per il nostro calcio, campione mondiale proprio là nel 2006 (e campione del mondo proprio qui, a Madrid, nell'82). Un filo d'oro che non sarà privo di nodi da sciogliere, uno su tutti, Leo Messi. Ma pensare di poter sfidare questo portento senza paragoni nella storia del calcio, ebbene, è già un risultato inimmaginabile. Juve-Barcellona a Berlino, dunque, il 6 giugno: mai una finale di Champions ha visto di fronte queste due squadre, neppure quando si chiamava Coppa dei Campioni. La Juve ci arriva trent'anni esatti dopo l'Heysel, ed è giusto ricordare quel dolore e quei morti perché lo sport è anche memoria. L'ultima finale bianconera in assoluto, invece, è di dodici anni fa, contro il Milan a Manchester: la Juventus la perse ai rigori, in panchina come avversario c'era Ancelotti proprio come stavolta, però con un epilogo ben diverso. La Juve di Madrid ha incarnato diverse epoche del pallone italico. Resistente e chiusa come nei bunker trapattoniani degli anni Settanta, rapida e cinica come nei ruggenti Ottanta e insieme moderna nei cambi di modulo (difesa prima a 4, poi a 5, con trequartista e senza) secondo i dettami di Allegri, arrivato davvero oltre Conte e di parecchio. Mentre l'assatanato Antonio era tutto pancia e istinto, talvolta scomposto, il suo successore ha insegnato alla squadra a ragionare, a non avere fretta e a cambiarsi d'abito come Arturo Brachetti, mica per niente un torinese. E la Juve trasformista è davvero una grande maestra di arte varia. L'impresa a Madrid, al culmine di una stagione memorabile (quarto scudetto consecutivo, finali di Champions e Coppa Italia), è un segnale forte per tutto il nostro calcio. La crisi di sistema e di talento non è finita, la recessione forse sì. Ci ricorda qualcosa? Leggi i commenti I commenti dei lettori 
