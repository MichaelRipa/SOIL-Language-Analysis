MILANO – Zdenek Zeman e’ visibilmente contrariato dopo la sconfitta del Cagliari a Milano con il Milan per 3-1. L’ultimo gol rossonero, per altro, e’ arrivato su un rigore per fallo fischiato nettamente fuori dall’area. “Se mi e’ passata l’arrabbiatura? Piu’ che altro mi dispiace – ha spiegato il boemo -. Mi dispiace, in questo momento giochiamo per salvarci e cerchiamo di fare di tutto. Sul 2-1 ci abbiamo provato e poi e’ normale che per una squadra che si deve salvare è saltato tutto. Il rigore era fuori area, ma chi deve decidere ha visto in un altro modo. E’ stato decisivo, saremmo stati ancora sul 2-1 e c’era da giocarsela”. CONTARE SOLO SU NOI STESSI - Zeman, pero’, non molla la presa sulla salvezza: “Noi dobbiamo giocare contando sulle nostre forze senza aspettare chi vince e chi perde davanti. Non ci e’ riuscito con l’Empoli e non ci e’ riuscito oggi, abbiamo ancora 10 partite per provarci”. E sulla prestazione della squadra, ha aggiunto: “Non riusciamo a giocare sempre con lo stesso ritmo e le stesse giocate. Portiamo troppo la palla piu’ per disperazione e non, perche’ vogliamo farlo apposta”. [[ge:rep-locali:repubblica:110166539]] Argomenti cagliari calcio serie a zdenek zeman Leggi i commenti I commenti dei lettori 
ROMA – Il PalaBigi si conferma un fortino quasi inespugnabile e nell’anticipo dell’ottava giornata di ritorno, Reggio Emilia supera Bologna nel derby 66-56, agganciando provvisoriamente Sassari al terzo posto in classifica. Sul parquet di casa la Grissin Bon conquista così il decimo successo (nono consecutivo) sulle 11 gare sin qui disputate in regular season. A trascinare la squadra di Menetti sono i due lituani Kaukenas e Darius Lavrinovic, autori rispettivamente di 14 e 10 punti, fondamentali nei break che segnano le sorti dell’incontro. Bologna paga la pessima percentuale nel tiro da tre, chiudendo con appena il 15%. GUARDA LE IMMAGINI DELLA PARTITA DIFESE PROTAGONISTE – L’inizio gara è molto contratto e ci vuole più di un minuto e mezzo per muovere il punteggio, grazie al tap-in di Pechacek sull’errore di Polonara. Entrambe le squadre mettono sul parquet grande intensità difensiva e concedono pochissimi tiri puliti. La gara rimane sempre in sostanziale equilibrio, anche se Reggio Emilia può recriminare per la bassa percentuale ai liberi (7/12), che non le consente di allungare. Il primo quarto finisce 15-14 per i padroni di casa. Nel secondo periodo la Grissin Bon prova a piazzare il primo vero strappo e, trascinata da Kaukenas, si porta sul +9 (31-22). Ray, unico giocatore a chiudere i primi due quarti in doppia cifra, permette alla Virtus di limitare i danni: si va all’intervallo lungo sul 33-27 in favore di Reggio Emilia. REGGIO SCAPPA NEL TERZO QUARTO – Nel terzo periodo la Grissin Bon scappa sul +14, con un parziale aperto dal solito Kaukenas e chiuso da Polonara. La Virtus non molla e resta in partita, affidandosi anche al tiro da fuori. Hazell da tre riporta le V nere sul -5 (45-40), ma Reggio Emilia piazza un nuovo allungo con il quale chiude il terzo quarto 52-42. Nell’ultimo periodo Reggio Emilia si limita a gestire il vantaggio, tenendo sempre Bologna a distanza di sicurezza e frustrando ogni tentativo della Granarolo di riaprire la gara. Reggio Emilia torna così al successo dopo il ko di Roma e lancia un messaggio a Venezia e Sassari: per la corsa al secondo posto dovranno fare i conti con gli uomini di Menetti. GRISSIN BON REGGIO EMILIA-GRANAROLO BOLOGNA 66-56 (15-14, 33-27, 52-42) Reggio Emilia : Mussini 2, Polonara 12, Lavrinovic 10, Della Valle 3, Pechacek 4, Pini 4, Kaukenas 14, Diener 9, Strautins, Cianciarini 8. Allenatore: Menetti. Bologna : White 16, Cuccarolo, Gaddy, Imbrò 3, Fontecchio 2, Mazzola 4, Benetti, Vercellino ne, Hazell 9, Ray 18, Reddic 4. Allenatore: Valli. Arbitri : Mattioli, Sardella, Attard. Note – Tiri liberi: Grissin Bon 13/22, Granarolo 15/18. Usciti per 5 falli: nessuno Argomenti basket basket serie a reggio emilia basket virtus bologna Leggi i commenti I commenti dei lettori 
NEW YORK - La strada di un negoziato di pace tra israeliani e palestinesi è resa "ardua" dalle dichiarazioni rilasciate da Benjamin Netanyahu nel corso dell'ultima campagna elettorale per la Knesset. Barack Obama lo ha detto al premier israliano uscente (e probabilmente futuro) nel corso della telefonata intercorsa giovedì tra i due. "A lui ho sottolineato - ha spiegato il presidente americano in un'intervista ad Huffington Post - che noi crediamo una soluzione due Stati e l'unica per la sicurezza a lungo termine di Israele, se esso vuol restare uno Stato democratico ed ebraico". Ma "viste le sue dichiarazioni precedenti le elezioni, sarà difficile trovare un percorso che renda credibili i negoziati". Il riferimento di Obama è alla frase con cui Netanyahu affermò di voler impedire la nascita dello Stato palestinese. Nei giorni scorsi il leader del Likud è sembrato tornare indietro rispetto a quelle dichiarazioni. Più positivo invece il tono dei commenti del presidente su un altro fronte caldissimo: il nucleare iraniano.  L'Iran "non ha ancora fatto tutte  le concessioni che penso siano necessarie per raggiungere un accordo finale. Ma si sono mossi, e c'è una possibilità", ha detto Obama, aggiungendo come la vittoria di Netanyahu non avrà un impatto tangibile sui negoziati con Teheran. Argomenti israele palestina medio oriente nucleare iraniano iran barack obama benjamin netanyahu 
La Virtus che non fa  mai gol, e un po’ sembra il fratellone Bologna rossoblù, anche se nel basket talvolta la palla dentro ci va e 0-0 non finisce mai, crolla a Reggio Emilia, contro una squadra malata di analoghi problemi, e solo un po’ più ricca di uomini e talenti. Il 66-56 finale traduce un derby di molti stenti e pochi brillii, che la Reggiana ha il merito di addomesticare senza rischi: Kaukenas , Lavrinovic e Diener almeno hanno esperienza, Cinciarini leadership e carica, esibite per di più contro un Gaddy che sembra un bimbo della materna, tanto è flebile e smarrito. La Virtus vive la sua partita in un costante ritardo di 8-9 punti, patendone al massimo 14. Ma si capisce che, giocasse pure una settimana, non passerebbe mai. Il 3/20 al tiro da tre, che Reggio le marca con attenzione, la condanna, l’1 su 10 di Hazell, solitamente la sua canna fumante dall’arco, la sintetizza. Non è serata per nessuno, si salvano un po’ Ray (18 punti, ma nessuna tripla tentata, e 6 palle perse) e White. Reggiana e Virtus giocano subito un primo tempo di immane miseria offensiva, toccando a fatica i 60 punti in due. Un 33-27 quasi senza triple (1/12 i locali, 2/12 gli ospiti) s’ingrossa appena con la Grissin Bon che arrotonda con liberi e contropiede, sulle troppe palle perse della Virtus, e la Granarolo che vive quasi solo di Ray e White, stante l’assoluta imprecisione di Hazell. Ma sono soprattutto quelle 11 perse a metà corsa a zavorrare la banda Valli: poi, qualcuno dirà che s’è difeso bene, ma ai venditori di tappeti non crediamo più da un pezzo. Reggio non scappa qui, ma lo fa in avvio di ripresa, quando la Virtus deve aspettare 3’40” per il primo canestro (Hazell), ma intanto la Grissin Bon non può esimersi ed è già a +14 (41-27). Di nuovo però la svogliata mollezza di Reggio consente un 8-0 bianconero che issa la Vu al -6 (35-41). L’illusione dell’attracco sale anche a un -5, con l’unica tripla di Hazell (40-45), ma è un’illusione breve. Dopo, resta solo Reggio. GRISSIN BON: Mussini 2, Diener 9, Kaukenas 14, Polonara 12, Pechacek 4, Cinciarini 8, Della Valle 3, Lavrinovic 10, Pini 4. GRANAROLO: Gaddy, Ray 18, Fontecchio 2, White 16, Reddic 4, Imbrò 3, Hazell 9, Mazzola 4, Cuccarolo. Note: liberi: Re 13/22, Bo 15/18. Da due: Re 22/45, Bo 16/38. Da tre: Re 3/18, Bo 3/20. Rimbalzi: Re 40, Bo 41. Parziali: 5' 10-8, 10' 15-14, 15' 21-19, 20' 33-27, 25' 41-31, 30' 52-42, 35' 56-46, 40' 66-56. Max V: +3 (8-5) al 4'. Massimo svantaggio: -14 (27-41) al 24'. Argomenti virtus 
MILANO - Il Milan rialza la testa. Nel giorno in cui la curva decide di scioperare e lasciare la squadra al proprio destino, il diavolo tira fuori l’orgoglio e torna a vincere. Gli uomini di Inzaghi, infatti, battono 3-1 il Cagliari di Zeman e ritrovano il successo un mese dopo l’ultima volta. Una boccata d’ossigeno per il tecnico che ora, in vista della sosta per le nazionali, avrà più tempo per lavorare con maggiore serenità in vista della ripresa sul difficile campo del Palermo. INZAGHI PER UNA SERA FORTUNATO – Inzaghi ritrova il sorriso, ma in attesa di tempi migliori, deve accontentarsi visto che il Milan non è stato perfetto questa sera. Certo, il clima irreale in cui ha dovuto giocare la sua squadra non ha certo aiutato un ambiente già fragile. Con San Siro praticamente deserto e con la curva completamente vuota, il diavolo ha giocato inizialmente tra mille incertezze e paure sbloccandosi mentalmente solo dopo il vantaggio di Menez. La fortuna, per una volta, ha aiutato superPippo dopo che nella ripresa Farias aveva fatto calare il gelo. L’immediato nuovo vantaggio di Mexes, la traversa di Joao Pedro e il rigore inesistente concesso da Tagliavento hanno sicuramente favorito il Milan che nel finale ha sprecato l’impossibile. Ora ci sarannod due settimane per lavorare in serenità sperando di recuperare qualche altro giocatore. [[ge:rep-locali:repubblica:110160047]] CAGLIARI, SALVEZZA LONTANA - Si complica seriamente la strada che porta alla salvezza per il Cagliari di Zeman. Se domenica l’Atalanta dovesse riuscire nell’impresa di sbancare il San Paolo di Napoli, la zona verde della classifica si allontanerebbe di sette lunghezze. Il ritorno sull’isola del Boemo insomma non è iniziato nel migliore dei modi. Dopo il pari subito in rimonta contro l’Empoli la settimana scorsa è arrivata una sconfitta meritata sul piano del palleggio e della grinta, immeritato sul conto degli episodi con l’erroraccio di Tagliavento che ha tagliato le gambe alle speranze di rimonta dei rossoblu. [[ge:rep-locali:repubblica:110166539]] IL MATCH - Il Milan ha un avvio di gara da provinciale, timoroso e impaurito, più preoccupato a non farsi male che a farlo. Il Cagliari, invece, gioca a testa alta, consapevole di avere di fronte una squadra che non è altro che il fantasma di se stessa e preme spesso il piede sull’acceleratore per cercare di dare il colpo di grazia alle flebili convinzioni rossonere. Poi, al 21′, dal nulla Jeremy Menez, fischiato fino a un istante prima, si inventa un tiro a giro che infila Brkic e ridà vigore e coraggio al diavolo. I rossoneri, confortati dal vantaggio, cercano più volte il raddoppio senza trovarlo con Antonelli che diventa una vera e propria spina nel fianco per la difesa sarda: Brkic deve uscire alla disperata su un suo affondo lasciando invariato il risultato. La ripresa inizia come un incubo per i padroni di casa che dopo 2′ subiscono il pari di Farias che, in area, mette a sedere Mexes e affonda Diego Lopez. Il francese, però, si riscatta subito e 120” dopo riporta i suoi nuovamente avanti con un gran destro al volo sugli sviluppi di un calcio d’angolo. Al 30′ la fortuna aiuta gli uomini di Inzaghi quando Joao Pedro colpisce la traversa a Diego Lopez battuto, sul fronte opposto Tagliavento ha un abbaglio colossale e regala un rigore al diavolo (il fallo di Ceppitelli su Cerci è mezzo metro fuori dall’area), Menez ringrazia e dal dischetto cala il tris. Nel finale, con gli isolani in avanti alla ricerca della rete, il Milan si divora l’impossibile davanti a Brkic che prima deve immolarsi su un tap-in di Pazzini da dentro l’area piccola, poi evita il poker superandosi su Cerci e Menez. MILAN-CAGLIARI 3-1 (1-0) MILAN (4-3-3): Diego Lopez 6; Abate 6, Paletta 6, Mexes 6.5, Antonelli 6.5; Poli 6, De Jong 7 (43′ st Essien sv), Van Ginkel 6.5; Honda 5 (25′ st Cerci 6), Destro 5 (29′ st Pazzini 5.5), Menez 7.5. In panchina: Abbiati, Gori, Albertazzi, Alex, Bonera, Bocchetti, Muntari, Mastalli, Suso. Allenatore: Inzaghi CAGLIARI (4-3-3): Brkic 7; Gonzalez 5 (1′ st Joao Pedro 6), Ceppitelli 6, Diakite’ 5.5, Avelar 5.5; Ekdal 6, Crisetig 5.5, Donsah 5; Farias 6, Sau 5.5, Mpoku 5.5 (21′ st Cossu 5). In panchina: Colombi, Cragno, Pisano, Murru, Rossettini, Conti, Dessena, Husbauer, Cop, Longo. Allenatore: Zeman ARBITRO: Tagliavento di Terni RETI: 21′ pt e 33′ st (rig) Menez, 2′ st Farias, 4′ st Mexes NOTE: cielo coperto, terreno in buone condizioni. Ammoniti: Crisetic, Gonzales, Farias, De Jong, Ceppitelli. Angoli: 10-5 per il Milan. Recupero: 2′, 4′. Argomenti milan ac cagliari calcio serie a Leggi i commenti I commenti dei lettori 
Non è ancora la corona mondiale, ma la strada per arrivare a giocarselo in tempi più o meno brevi. Luca Giacon dà una svolta importante alla sua ancor giovane carriera, conquistando il titolo silver Wbc dei pesi superleggeri (una sorta di lasciapassare per scalare la classifica della sigla più prestigiosa) e soprattutto dando spettacolo al cospetto del belga Steve Jamoye, battuto nettamente ai punti al termine di un incontro molto interessante. Una vittoria giunta al momento giusto, visto che il campione del mondo Danny Garcia (al quale a dire il vero aspira anche il campione d'Europa Di Rocco ) dopo un periodo un po' troppo lungo di riflessione sta per rimettersi in gioco contro Lamont Peterson. Match di buon livello, in cui Giacon ha messo in mostra notevole eleganza e velocità, facendo sfoggio di tutti i colpi del repertorio: evidentemente il soggiorno nella palestra di Mayweather negli Usa a qualcosa è servito. Un modo di fare pugilato che probabilmente piace all' esigente pubblico americano, anche se va detto che prima di fare il grande salto occorre impostare le cose con prudenza. Nella vittoria di Giacon infatti è doveroso anche trovare dei lati insoddisfacenti. Ad esempio, soprattutto nei primi round, l'italo-spagnolo (è nato in Andalusia, ad inizio carriera però ha combattuto spesso a Panama) ha accettato troppo gli scambi a viso aperto con il rivale. E Jamoye, nonostante sia un buon pugile (al Teatro Principe la sua prima sconfitta), sulle sedici vittorie ne ha ottenute solo due per ko. Quindi pugno poco incisivo, ma un atteggiamento del genere - a Civitavecchia contro Marsili - costò a Giacon una severa lezione (ko al secondo round). Quindi, tutto bene ma c'è ancora da lavorare, anche se è ovvio che la bilancia della sfida con Jamoye (tra l'altro costretto all'atterramento nel settimo round) pende quasi totalmente sugli aspetti incoraggianti. Argomenti boxe pugilato Leggi i commenti I commenti dei lettori 
MILANO – Filippo Inzaghi, dopo il successo sul Cagliari , ritrova il sorriso dopo un mese decisamente pesante tra il rischio esonero e le tante voci sul possibile successore. “Sono contento per la squadra, perche’ nelle ultime partite avevamo raccolto meno di quanto meritassimo. A Firenze avevamo fatto una buonissima partita ripetendo la stessa gara sapevo che avremmo potuto vincere. C’e’ rammarico alla fine, perche’ potevamo fare qualche gol in piu’. Pero’ sono arrivati i tre punti, e’ la strada che dobbiamo ripercorrere”. SOFFRONO ANCHE ALLENATORI ESPERTI - Inzaghi, però, resta sotto osservazione. “So che devo dimostrare il mio lavoro, il Milan aveva puntato su un allenatore giovane in un momento difficile – ha aggiunto -. Vedo allenatori piu’ esperti che soffrono, ma devo andare avanti partita dopo partita, non siamo dove vorremmo, ma sento la squadra vicina, sento il presidente vicino, sento Galliani tre volte al giorno. Ho un contratto e cerchero’ di fare bene fino alla fine. Voglio vedere presto un Milan che compete nelle prime posizioni”. Sulla prestazione della sua squadra, Inzaghi ha aggiunto: “Recuperando tanti giocatori sapevo che avremmo giocato il nostro calcio. Questo e’ il Milan che piace a me. Il sistema di gioco? Sapevo che e’ quello che meglio si adatta a questa squadra, avevo cercato di cambiare, perche’ avevo perso tanti giocatori importanti. Abbiamo ritrovato le nostre giocate, di grande efficacia, di ripartenze. Sappiamo dove sono i giocatori, sono stati bravi anche quelli che sono entrati. Hanno dato una bella risposta, li vedevo allenare e speravo che si prendessero questa serata di soddisfazioni”. [[ge:rep-locali:repubblica:110160047]] AL MILAN A VITA – Sulla riconferma ha aggiunto: “Dovete chiedere a qualcun altro, ma le parole di Galliani mi fanno piacere, ma le sento tutti i giorni. La societa’ tiene conto di tutte le vicissitudini che abbiamo avuto. Per noi ci sono ancora dieci finali, dobbiamo giocare come a Firenze e come oggi. Se non mi cacciano sto al Milan tutta la vita”. E poi un messaggio anche in risposta al gestaccio di Menez dopo il gol del vantaggio: “Per riconquistare i nostri tifosi dobbiamo fare poche parole e tanti fatti. Siamo delusi, abbiamo fatto un campionato diverso da quello che ci aspettassimo”. GALLIANI LO AVEVA TRANQUILLIZZATO PRIMA DELLA PARTITA - A rassicurare il tecnico ci ha pensato Galliani già prima della partita. “Non c’e’ un dopo Inzaghi, c’e’ un Inzaghi che ha un contratto anche per l’anno prossimo, un Inzaghi che, evidentemente, lo sa benissimo, con cui c’e’ un rapporto non affettuoso, di piu’. Dobbiamo far bene in queste undici partite. La mia speranza, il mio augurio, e’ che Inzaghi possa far bene in questa undici partite, che possa andare avanti anche il prossimo anno”. L’amministratore delegato del Milan ha commentato anche le voci sui contatti con Sarri e Mihajlovic per la prossima stagione. “Non abbiamo nessun accordo con nessun altro allenatore – aggiunge – La speranza di Berlusconi, come del sottoscritto, di tutti coloro che si occupano di Milan, e’ far si che i risultati della parte finale della stagione siano tali da consentire a Inzaghi di ricominciare il prossimo luglio”. [[ge:rep-locali:repubblica:110166539]] CON BERLUSCONI TORNEREMO GRANDI – “Con Silvio Berlusconi alla guida sono convinto che ci riprenderemo anche questa volta – ha continuato Galliani che poi ha detto la sua sull’astensione del tifo -. Dispiace, dispiacciono soprattutto le critiche, e non parlo per me stesso, per Silvio Berlusconi che, ricordiamoci, ha preso questa squadra in un’aula di tribunale e stava infinitamente peggio di adesso, e l’ha portata a vincere 28 trofei. Non e’ che noi non ci accorgiamo che il momento sia complicato, pero’, ripeto, con Berlusconi alla guida, io sono sicuro che il Milan ritornera’. Tutte le squadre hanno avuto dei periodi difficili, questo e’ il periodo difficile nostro. E’ capitato ad altre squadre, sta capitando ad altre squadre. Giuro che spiace anche a noi, non e’ che spiace solo ai tifosi, anche perche’ noi siamo altrettanto tifosi. Quindi, il presidente, io e tutti, stiamo cercando di lavorare per migliorare questa situazione di centroclassifica”. Argomenti milan ac serie a adriano galliani pippo inzaghi Leggi i commenti I commenti dei lettori 
Il Milan ha vinto una partita delicatissima contro il Cagliari, nel clima surreale di San Siro, e si è regalato quattordici giorni di almeno apparente tranquillità. Per la prima volta, infatti, i dirigenti hanno potuto prendere la strada di casa, o del solito ristorante, invece di chiudersi dentro lo spogliatoio dello stadio per decidere il destino di Pippo Inzaghi. Una novità assoluta per una società che ha passato i post-partita a chiedersi: che facciamo, teniamo Inzaghi o no? La vittoria con il Cagliari, firmata da Menez e Mexes, ha scacciato i soliti pensieri, i soliti dubbi e permette adesso di guardare al futuro. E forse nel futuro bisognerà smettere di guardare al dito e non alla luna. Nel senso che la protesta dei tifosi e l'esperienza degli ultimi anni dovrebbero convincere i dirigenti che - sì - è importante l'allenatore, ma è ancora più importante costruire una squadra di qualità, con giocatori che diano equilibrio. Non  possibile infatti che un anno fa fosse tutta colpa di Allegri, che infatti quattordici mesi dopo il suo esonero dal Milan è adesso avviato a conquistare lo scudetto ed è  nei quarti di Champions League. Non è possibile infatti che fosse tutta colpa di Seedorf, strappato dal campo e convinto ad accettare in tutta fretta la panchina per poi essere esonerato a colpi di ingaggi milionari. E probabilmente non è tutta colpa di Inzaghi, che paga sicuramente l'inesperienza ma di sicuro ci sta mettendo tutto il suo impegno. E allora? Allora, chissà che i prossimi 14 giorni non servano - invece di parlare dell'allenatore - per cominciare ad allestire una squadra. Anzi, una Squadra. Forte, di qualità, com'è nella tradizione del Milan. E come hanno chiesto, anche con un silenzio eloquente, i tifosi. Argomenti tackle 
None Leggi i commenti I commenti dei lettori 
INDIAN WELLS – Sarà ancora Djokovic contro Federer l’atto conclusivo che assegnerà la vittoria ad Indian Wells. Nel “Bnp Paribas Open”, primo Atp World Tour Masters 1000 del 2015 dotato di un montepremi di 7.107.445 di dollari in corso in California, il numero uno del mondo sfiderà in finale il fuoriclasse svizzero proprio come nella scorsa edizione. Il serbo è stato il primo a qualificarsi battendo per 6-2, 6-3, in un’ora e 28′, lo scozzese Andy Murray. La risposta di Federer non si è fatta attendere e l’elvetico ha superato in due set, con il punteggio di 7-5, 6-4, il canadese Milos Raonic, sesta forza del tabellone. Domani Djokovic cercherà così di difendere il titolo e bissare il successo ottenuto nel 2014. La finale  sarà la 38/a sfida tra Federer e Djokovic (20-17 in favore del fuoriclasse di Basilea i precedenti). L'ultima è stata il 28 febbraio scorso a Dubai, dove 'King Roger' si è aggiudicato l'84/o titolo in carriera, il secondo del 2015. Argomenti tennis indian wells roger federer novak djokovic Leggi i commenti I commenti dei lettori 
