Due intossicati gravi inviati all'ospedale di Bergamo, un codice giallo a Seriate per intossicazione: è il bilancio dell'incendio scoppiato intorno alle 21 nella comunità Deinos gestito dalla Cooperativa sociale Chimera a Fiobbio, una frazione di Albino (provincia di Bergamo). La struttura ospita una ventina di disabili, in maggioranza giovani con problemi pischici. [[ge:rep-locali:rep-milano:116886037]]Le altre persone presenti nella comunità sono riuscite a scappare in tempo dalla struttura e sembrano essere in buone condizioni. Tutti sono stati trasportati all'ospedale Papa Giovanni XXIII per ulteriori controlli. Sul posto, oltre agli operatori del 118, sono intervenuti i carabinieri e i vigili del fuoco. Ancora incerta la causa dell'incendio che in base alle prime informazioni è scoppiato intorno alle 21. Argomenti provincia di bergamo incendi 
Un progetto in tre fasi, calibrato a seconda delle necessità del traffico merci. Un progetto che deve ripartire «perché - avverte il presidente dell’Osservatorio sulla Torino-Lione, Paolo Foietta - siamo già in ritardo di quattro anni e dobbiamo arrivare in tempo per l’apertura del tunnel di base». Ecco perché questa mattina Foietta chiederà al ministro dei trasporti, Graziano Delrio, di riaprire il «dossier Orbassano»: la prima parte della tratta nazionale della linea ad alta velocità per la Francia. Foietta spiega che «sulla progettazione del nodo di Orbassano urge l'approvazione del progetto preliminare dal parte del Cipe». La Via, valutazione di impatto ambientale, è stata conclusa nel dicembre 2013 e da allora l'iter si è arenato. «Se il tunnel di base sarà pronto entro il 2027, entro quella data si dovrà risolvere la questione di Orbassano». [[ge:rep-locali:rep-torino:116898145]] In termini numerici il problema è semplice: sotto il tunnel di base potranno transitare fino a 300 treni al giorno mentre tra Avigliana e l'interporto di Orbassano la linea attuale ne sosterrebbe solo 120. Per evitare l'effetto congestione il progetto prevede una galleria di 12 chilometri tra Avigliana e Orbassano sotto la collina morenica di Rivalta (la stessa traforata a suo tempo dalla Sitaf per realizzare la variante di Avigliana). Il problema è lo sbocco del tunnel: per consentire ai binari di mettersi in piano rispetto allo scalo merci di Orbassano è necessario realizzare a Rivalta una galleria artificiale di 4-5 chilometri con un notevole impatto ambientale. Il Comune di Rivalta si è sempre opposto all'opera. Una soluzione potrebbe essere quella di sfruttare la galleria artificiale per realizzare, sopra, il completamento della circonvallazione di Rivalta, ipotesi che era già stata presentata in Osservatorio a fine 2010. La realizzazione della galleria tra Avigliana e Orbassano è decisiva, spiega Foietta, per «dare valore all'area logistica torinese, in caso contrario tagliata fuori dai flussi delle merci e dal valore aggiunto che rimane sul territorio in questi casi». Contemporaneramente verrà ristrutturato anche l'attuale scalo merci di Sito per adeguarlo alla nuova funzione. Da qui infatti transiteranno anche i treni passeggeri dell'Alta velocità che da Orbassano, attraverso il bivio Pronda, si inseriranno nel passante ferroviario per raggiungere Porta Susa e poi la linea per Milano. Se il nodo di Orbassano è il primo e più urgente da realizzare entro il 2027, quando dovrebbe entrare in funzione il supertunnel, la seconda tappa riguarderà inevitabilmente la "gronda", la ferrovia dedicata ai treni merci che dal Sito di Orbassano potrà raggiungere direttamente Settimo e la Torino-Milano passando sotto l'asse di corso Marche. Sembra al momento tramontata l'ipotesi che i tecnici avevano definito "del wafer", un sottopassaggio per auto e treni. «La galleria ferroviaria - spiega Foietta - dovrà andare molto in profondità, a circa 40 metri, e potrebbe viaggiare disgiunta dalla tratta autostradale». Sullo stesso asse infatti Ativa (o chi subentrerà dopo il 2016, quando scadrà la concessione) potrebbe realizzare un'autostrada urbana, trasformando corso Marche in una sorta di corda rispetto all'attuale tangenziale che consenta di scaricare parte del traffico che oggi la congestiona: 250mila auto al giorno. La gronda merci consentirà di far transitare i treni con sostanze pericolose che, per ovvie ragioni di sicurezza,non possono percorrere il passante ferroviario cittadino. Con queste opere, il nodo di Orbassano e la gronda merci, la velocità massima sulla linea potrebbe raggiungere i 220 chilometri l'ora per i treni passeggeri evitando di intralciare il traffico locale. Naturalmente sarà necessario adeguare i sistemi di funzionamento della linea tradizionale anche nella tratta tra Avigliana e Bussoleno, che rimarrà sull'attuale tracciato. Fino a quando? «Dipende dai flussi di traffico merci», risponde Foietta. Se la richiesta di transiti salirà molto sarà necessario realizzare la terza tappa, quella della galleria dell'Orsiera. «Non è detto che si debba subito realizzare una doppia canna - aggiunge il presidente dell'Osservatorio - potrebbe essere sufficiente in una prima fase deviare una parte del traffico dalla linea tradizionale ai binari di una sola galleria. Si vedrà». I costi? Per l'adeguamento di Orbassano e la galleria sotto la collina morenica si spenderanno poco meno di due miliardi. Un altro miliardo costeranno la galleria dell'Orsiera e la gronda merci. A cui vanno aggiunti i 2,9 miliardi previsti per la parte nazionale della Torino-Lione. Le obiezioni di chi a suo tempo era stato contrario all'opera sono note: il traffico merci tra l'Italia e la Francia non sarà mai sufficiente a saturare una linea che oggi è utilizzata al di sotto delle sue capacità. Foietta sorride. Stiamo parlando in piedi, sul Frecciarossa che da Expo torna a Torino. Non siamo gli unici a non aver trovato posto a sedere. Ci sono altri abbonati che stazionano nei corridoio, davanti alle porte di discesa. Il treno è esaurito e non è l'unico. Spesso sulla tratta Torino-Milano è così. E altrettanto spesso non si trovano biglietti economici nemmeno sulla Torino-Roma. Foietta chiede: «Quanti erano coloro che al momento della costruzione di questa linea sostenevano che sarebbe stata una grande opera inutile?». 
Da domani, 15 giugno, fino a domenica 21 giugno 2015 si svolgerà a Lourdes il pellegrinaggio organizzato dall'Unitalsi dedicato ai bambini e alle loro famiglie. All'evento prenderanno parte con le loro famiglie circa 50 bambini malati e disabili, tra loro in particolare alcuni ricoverati del pediatrico Meyer di Firenze. La partenza è prevista dalla stazione di Arezzo, in piazza della Repubblica, dove si riuniranno le famiglie provenienti da tutte le province della Toscana. Segui Repubblica Firenze su Facebook e Twitter Il tema del pellegrinaggio sarà "La gioia della missione": i bambini vivranno ogni giorno al fianco dei volontari momenti di gioco e spensieratezza alternati a momenti di preghiera e riflessioni, per fare in modo che ogni partecipante possa vivere un'esperienza indimenticabile. "Questo pellegrinaggio  -  dichiara Roberto Torelli, presidente dell'Unitalsi Toscana  -  è ormai diventato per noi un appuntamento fisso e quest'anno apre la nuova stagione dei nostri viaggi a Lourdes. È sempre un'emozione vedere questi bambini che vivono quotidianamente situazioni di dolore e sofferenza riuscire a lasciarsi alle spalle le difficoltà e ritrovare il sorriso e la gioia". "Il mio grazie di cuore  -  aggiunge Torelli  -  va a tutte le sottosezioni unitalsi della nostra regione che lavorano quotidianamente per regalare a queste famiglie il sogno di partire per Lourdes. Senza il loro impegno e i sacrifici che vengono fatti per far avvicinare sempre più persone all'associazione tutto questo non sarebbe possibile". -- Argomenti meyer lourdes unitalsi 
None Leggi i commenti I commenti dei lettori 
None Leggi i commenti I commenti dei lettori 
REGGIO EMILIA – Si apre nel segno di Reggio Emilia la finale scudetto 2015 del basket. Sfruttando il calore del PalaBigi, la Grissin Bon vince gara-1 della serie che assegnerà il titolo tricolore, battendo 82-63 il Banco di Sardegna Sassari al termine di un incontro dominato dai padroni di casa, capaci di tenere gli avversari al 35% al tiro e con un punteggio finale mai così basso nella loro storia nei play-off. Ci riesce la squadra di Menetti, orfana di Mussini e Diener, in virtù di un match gagliardo, giocando con estrema concentrazione e grande intensità difensiva nonostante le fatiche della serie di semifinale per piegare Venezia. Doti nelle quali invece la Dinamo latita per tutta la gara avvertendo fortemente la mancanza di Shane Lawal e toppando clamorosamente in un punto di forza fondamentale: il tiro da 3 ove Sassari chiude con appena il 21%. Non a caso gli emiliani dominano nettamente al rimbalzo (42-32). Logico pensare che in gara 2, in calendario martedì sera sempre a Reggio Emilia, col rientro del centro nigeriano, sarà probabilmente un incontro molto diverso. [[ge:rep-locali:repubblica:116887394]] PADRONI DI CASA SUBITO AVANTI E A +20 ALL’INTERVALLO – Avvio sostanzialmente equilibrato, Sassari sparacchia molto dalla lunga, la Grissin Bon è più concreta ma fa un po’ più di confusione. Nonostante questo riesce a prendere un primo abbrivio a metà frazione: 10-5 su 'bomba' di Kaukenas. Piccolo margine che i padroni di casa allungano, a seguito di una conclusione dalla lunga di Lavrinovic, mantenendolo quasi per intero fino al termine della frazione. Il secondo quarto si apre con una terrificante stoppata che Silins rifila a Kadji, seguita da uno splendido alley-oop Della Valle-Cervi che lancia il break biancorosso: Reggio al 3′ vola infatti al +11 (33-22), costringendo “Meo” Sacchetti a chiamare immediatamente time-out. Poco cambia però, la Grissin Bon infatti ha decisamente in mano il ritmo della gara e tocca le quindici lunghezze di vantaggio al 5′. Il massimo margine la truppa di Menetti lo raggiunge però nei secondi finali, chiudendo 52-32. A SASSARI NON BASTANO I 19 PUNTI DI SANDERS – Al ritorno dall’intervallo lungo il leit motiv della gara non muta; le due squadre commettono caterve di errori in attacco e questo avvantaggia comunque chi guida, ovvero i reggiani, oltretutto Sassari difende anche senza mordente (le palle vaganti sono tutte catturate dai biancorossi) e così Cinciarini e compagni arrivano al +24 (58-34) al 4′. Il Banco fatica tremendamente a trovare la quadratura del cerchio e solo nelle ultime fasi del periodo riesce a riavvicinarsi un minimo, approcciandosi agli ultimi dieci minuti con diciotto punti di ritardo. Nell’ultimo quarto è la Grissin Bon ad avere un atteggiamento un po’ più rilassato e meno intenso. Errore che, con un vantaggio meno ampio potrebbe risultare capitale, nella circostanza consente alla Dinamo di rientrare fino al -12. Ci pensa però Lavrinovic con 5 punti consecutivi (12 per lui alla fine, con 13 di bottino personale per Kaukenas) a spezzare il tentativo di rimonta sarda. Alla Dinamo, che in semifinale ha estromesso i campioni uscenti di Milano, non bastano i 19 punti di Sanders. POLONARA: ''NON MI ASPETTAVO UNA VITTORIA COSI', MA SERIE E' LUNGA'' – Nel finale Reggio torna ad allungare e festeggia. E si gode un Polonara in serata di grazia, che finisce a referto con 18 punti all’attivo e 12 rimbalzi. "Non mi sarei mai aspettato un successo così - ammette a caldo l’azzurro a Raisport - Tra 48 ore però si ritorna in campo e bisogna restare sul pezzo. La serie è ancora lunga". REGGIO EMILIA – SASSARI 82-63 (23-18, 52-32, 64-46) Reggio Emilia: Chikoko 6, Polonara 18, Lavrinovic 12, Della Valle 9, Pechacek, Pini, Kaukenas 13, Cervi 8, Silins 10, Stefanini, Rovatti, Cinciarini 6. All.: Menetti. Sassari: Logan 8, Sosa 3, Formenti, Sanders 19, De Vecchi 3, Dyson 6, Sacchetti B. 6, Mbodj, Vanuzzo, Brooks 10, Kadji 8. Ne.: Chessa. All.: Sacchetti. Arbitri: Taurino, Lanzarini, Begnis. Note - Tiri da 3: Reggio Emilia 10/25, Sassari 5/24; tiri liberi: Reggio Emilia 12/15, Sassari 12/20. Rimbalzi: Reggio Emilia 42, Sassari 32. Spettatori 3.500. Argomenti basket basket play off 2015 reggio emilia basket sassari basket Leggi i commenti I commenti dei lettori 
