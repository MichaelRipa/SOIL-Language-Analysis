FIRENZE – Per fortuna che c’è Pellè. Come 11 mesi fa a Ta’Qali, ci pensa ancora l’attaccante del Southampton a piegare Malta e a togliere le castagne dal fuoco a Conte. Un 1-0 fondamentale visto che, complice anche il sorprendente 0-0 della Croazia in Azerbaigian, fa volare gli azzurri in vetta al girone di qualificazione a Euro 2016. Ma non si possono dimenticare le tante difficoltà incontrate dagli azzurri che, tra l’altro, hanno centrato l’obiettivo solo grazie a una rete irregolare, arrivata con un tocco di braccio. UN’ITALIA TROPPO PIGRA – L’Italia ha pagato soprattutto l’atteggiamento pigro. E’ sembrata entrare in campo troppo sicura del risultato e ha finito per sbattere contro un muro per un’ora: manovra lenta e prevedibile, pochi sbocchi sulle fasce, difficoltà a liberare gli attaccanti in area. Da rivedere anche il duo Pirlo-Verratti che ha funzionato poco e solo a tratti. La musica è cambiata con l’innesto di Candreva: il tornante ha dato un decisivo cambio di passo agli azzurri che sfruttando al meglio la fascia destra hanno finito per scardinare il bunker intelligentemente eretto da Ghedin. Certo è che domenica sera a Palermo ci sarà bisogno di ben altra prestazione se si vorrà superare la Bulgaria. CONTE, INFRUTTUOSO 4-3-3 – Conte si è affidato al 4-3-3 per schiacciare Malta e scardinare l’abbottonato 5-3-2 scelto da Ghedin. Ma la scelta di mettere due punte vere (Eder e Gabbiadini) al fianco di Pellè non lo ha premiato. Con soli tre centrocampisti in mezzo l’Italia ha faticato a dare continuità alla manovra e a liberare gli attaccanti al tiro in area. Anche perché Malta è stata bravissima a non concedere profondità a Pasqual e Darmian sugli esterni e a far girar palla, alzando il baricentro ogniqualvolta tornava in possesso del pallone. Se a ciò aggiungiamo un pressing pressoché inesistente degli azzurri ecco spiegato lo 0-0 perdurato fino al 69’. [[ge:rep-locali:repubblica:122171523]] TRAVERSA DI GABBIADINI – Fino a quel minuto Hogg ha tremato solo in quattro occasioni: su un paio di conclusioni da lontano di Bertolacci ed Eder, su una deviazione volante a fil di palo di Pellè e, infine, su un sinistro a giro da fuori di Gabbiadini che ha centrato in pieno la traversa a portiere battuto al 59’. PELLE’, GOL DECISIVO CON UN BRACCIO – La svolta è arrivata con gli ingressi di Parolo e Candreva. I due laziali hanno portato un pizzico in più di verve alla manovra e i risultati si sono sono immediatamente visti. Al 69’ ecco il gol decisivo: Candreva dalla destra ha messo in mezzo per Pellè che, sfruttando un’uscita a vuoto di Hogg, ha furbescamente insaccato con una volontaria deviazione di braccio. EDER E PAROLO SFIORANO IL RADDOPPIO – Malta si è rassegnata alla sconfitta ma l’Italia non ha infierito più di tanto, andando vicina al raddoppio solo con un destro di Eder in mischia sugli sviluppi di un angolo e con una conclusione a giro dal limite di Parolo. Davvero il minimo sindacale. Dall’Italia c’è decisamente da pretendere qualcosa in più. [[ge:rep-locali:repubblica:122171539]] ITALIA-MALTA 1-0 (0-0) Italia (4-3-3): Buffon 6, Darmian 6.5, Bonucci 6.5, Chiellini 6, Pasqual 6, Verratti 6 (32′ st Soriano sv), Gabbiadini 5.5 (19′ st Candreva 7) Pelle’ 6.5, Eder 6 (12 Sirigu, 15 Barzagli, 2 De Sciglio, 5 Florenzi, 16 De Rossi,9 Vazquez, 11 Insigne, 7 Zaza, 23 Padelli). All. Conte. Malta (5-3-2): Hogg 6.5, A. Muscat 6, Borg 6.5, Agius 6.5, Z. Muscat 6.5, Failla 5, Briffa 5.5 (45′ st Triganza sv), R. Muscat 6.5, Fenech 6.5, Schembri 5.5 (28′ st Christensen sv), Effiong 6 (47′ st Mifsud sv) (12 Haber, 23 Bonello, 3 Zerafa, 17 Camilleri, 10 Cohen, 4 Sciberras, 16 Vella, 21 Baldacchino, 20 Pisani). All. Ghedin. Arbitro : Kruzilak (Slc) 5. Reti : nel st 24′ Pelle’. Recupero : 2′ e 3′. Angoli : 8 a 1 per l’Italia. Ammoniti : Fenech per gioco falloso, Candreva per simulazione. Spettatori 12.000. Note :  prima della partita osservato 1′ di silenzio per le tragedie dei migranti nel Mediterraneo Argomenti nazionale italia nazionale malta qualificazione euro 2016 Leggi i commenti I commenti dei lettori 
L'hanno preso in quella che aveva eletto a riserva di caccia personale. Piazzale Medaglie d'Oro, dintorni di Porta Romana, stazione dei taxi attorno alla quale si stava aggirando con un coltello in tasca in attesa della preda. Capelli scuri, barba, più o meno trentenne, forse maghrebino: le descrizioni - e i fotogrammi estratti dalle telecamere interne delle vetture - delle cinque vittime di altrettante rapine negli ultimi dieci giorni andavano in un'unica direzione. E poco dopo ora di cena gli investigatori del commissariato Mecenate, dopo un pomeriggio di appostamenti tra corso Lodi e dintorni, sono entrati in azione. Riconosciuto il probabile assalitore, lo hanno bloccato con la scusa di un controllo, perquisito è fermato per il possesso del coltello. Marocchino, 31 anni, numerosi precedenti per rapina, è indiziato di tutte e cinque le rapine commesse negli ultimi giorni tra Rogoredo, Porto di Mare e via Cassinis. Argomenti taxi rapine milano milano municipio 4 
Liceo Umberto, boom di richieste per alcune sezioni: il nuovo dirigente rivede gli elenchi delle classi e ricorre al sorteggio in Aula Magna. Tre comunicati sono stati pubblicati dal neo preside dell'istituto Carlo Antonelli sul sito del liceo Umberto. L'obiettivo è informare le famiglie degli studenti che saranno rivisti gli elenchi delle classi prime liceali e l'attribuzione delle cattedre, e che l'11 settembre alle 9 si terrà un sorteggio pubblico in aula magna. Insomma si cambia tutto. Il motivo? "A causa dell'esubero di richieste per le sezioni "C-E-F" e al fine di rendere omogeneo il numero di alunni componenti le classi prime liceali". Il sorteggio è una novità per l'Umberto ma è "una procedura trasparente per tutelare i diritti dell'utenza" spiega Antonelli che non esclude tuttavia di poter trovare prima un accordo con tutte le famiglie. Da una parte ci sono gli esclusi dalle sezioni più ambite che vedono nel sorteggio l'arrivo di una procedura trasparente. Dall'altra invece ci sono gli studenti che considerano ingiusta la rivoluzione. "A causa di errori materiali riscontrati e di motivate perplessità palesate da alcune famiglie - chiarisce una delle note pubblicate sul sito - si rende noto che gli elenchi pubblicati sul sito il 31 agosto hanno carattere di provvisorietà". E ancora sulla revisione dell'attribuzione delle cattedre: "Considerato il carattere di provvisorietà del quadro formulato dalla precedente dirigenza, si rende noto che il suddetto prospetto è suscettibile di revisione. Alla luce di motivate considerazioni, questa dirigenza procederà a modifiche anche significative dello stesso". Decidere quali insegnanti destinare all'una o all'altra sezione è prerogativa del preside. Ed Antonelli è dunque libero di rimescolare le carte anche per evitare la consolidata abitudine ad avere sezioni di eccellenza che finiscono per ospitare pochi studenti  che si potrebbe sospettare esser stati segnalati. Lo stimato dirigente spiega che si tratta di un'operazione di routine per l'avvio dell'anno scolastico: "Stiamo provando a bilanciare il numero di studenti per sezione. Ci muoveremo con la massima trasparenza. Quando ci sono troppe richieste per una stessa sezione non ci sono criteri soggettivi per escludere qualcuno, quindi si procede con il sorteggio". 
None Leggi i commenti I commenti dei lettori 
None Leggi i commenti I commenti dei lettori 
FIRENZE – “Contava solo vincere”. Antonio Conte è molto concreto dopo l’1-0 a Malta . Si prende i tre punti che gli danno la leadership del proprio girone di qualificazione ad Euro 2016 e guarda avanti. Anche se sa che l’Italia può e deve fare di più: “Purtroppo quando non concretizzi le tante occasioni da rete create il risultato resta in bilico, pero’ abbiamo vinto e io sono contento della voglia che ci hanno messo i ragazzi. Il girone e’ equilibrato, ora siamo in testa alla classifica e alla prossima cercheremo di centrare un’altra vittoria con la Bulgaria”. A chi gli fa notare il gol di mano di Pellé: "Il gol di Pellè? Non ho parlato con lui, il gol c'è stato. Può segnare anche con.... puntini, puntini". DOVETE AVERE PAZIENZA – Certo ha sorpreso vedere l’Italia soffrire così tanto: “Ormai nessuno più ti regala niente – sottolinea il ct -. L’Azerbaijan non ha fatto alcun regalo con la Croazia (pareggio 0-0, ndr). Nel calcio non esistono piu’ squadre materasso. Noi dobbiamo pensare solo a noi. Se bastera’ questa Italia per battere la Bulgaria? Deve bastare”. Il ct comunque chiede pazienza: "Qui non c'e' una costruzione ma una ricostruzione. Uno puo' anche costruire su una situazione vecchia, invece c'e' un ricambio generazionale e bisogna ripartire da zero. Ci sono tanti ragazzi che non hanno esperienza internazionale e serve avere pazienza. Io ce l'ho, bisogna vedere se la pazienza l'avete anche voi, perche' a parole sembra che capiate certe cose, poi dimostrate il contrario". AVEVO PREVISTO LE DIFFICOLTA' - Conte, dopotutto le difficoltà le aveva previste e anticipate: "Ve lo avevo detto ieri che non ci aspettavamo la goleada, che ci sarebbero state le ripartenze di Effiong e che contava vincere. Mi sembra di essere stato un buon profeta...". A chi gli fa notare come il ritmo degli azzurri sia calato dopo il gol, Conte ribatte: "Difficile portare alta intensita' in questa prima parte del campionato. Io la vorrei per 95' ma non sempre e' possibile. In tanti devono trovare la condizione, la condizione e l'intensita' deve crescere. Mi rendo anche conto che in questo momento non e' semplice". PROMOSSI EDER E GABBIADINI - Conte rivela che la partita l'aveva preparata proprio cosi': "Sapevo che Malta giocava molto arroccata con 5 dietro e ho impostato gli attaccanti esterni per creare tre contro tre. Dobbiamo essere piu' cattivi per fare 2-3 gol, che sarebbe meglio piuttosto che aspettare la fine", prosegue il ct, a cui sono "piaciuti tutti per l'impegno massimale". Promossi anche gli attaccanti esterni Eder e Gabbiadini: "Non sono stati fortunati ma hanno avuto diverse occasioni al tiro". In vista della Bulgaria domenica, però, anticipa che farà deicambi perche' "non e' pensabile che alcuni possano sopportare due partite in tre giorni". Infine, una battuta sul gol di braccio di Pelle': "Non ci ho parlato, non ho parlato con nessuno. Il gol c'e' stato, lo puo' segnare pure di...". PELLE': GOL DI BRACCIO? NON RICORDO… – L’eroe della serata, come 11 mesi fa a Malta, è stato ancora Graziano Pellè: “E’ stata una partita difficile, ormai il calcio e’ livellato. Se abbiamo sofferto? Sofferto e’ un parolone. Non abbiamo subito tantissimo, loro si sono chiusi e noi abbiamo comunque costruito azioni con rimpalli, il palo e altre occasioni. Se avessimo fatto gol da subito sarebbe stata un’altra partita. Sappiamo comunque che dobbiamo migliorare tanto. Dobbiamo continuare a insistere con determinazione senza perdere pazienza. Il gol prima o poi arriva. Dobbiamo fare cosi’ anche con la Bulgaria. Il tocco col braccio sul mio gol? Non ricordo, quando lo rivedro’ sapro’ dire…”. [[ge:rep-locali:repubblica:122167834]] DARMIAN: DIFFICILE SUPERARE UN AVVERSARIO COSI’ CHIUSO – Matteo Darmian spiega le difficoltà incontrate dagli azzurri: “Tutti davano la vittoria come scontata ma nel calcio non e’ mai cosi’. Stasera non era facile giocare con una squadra che con 11 effettivi si metteva dietro la linea della palla. Ma nel secondo tempo abbiamo cambiato marcia e si e’ visto. Alla fine il risultato poteva essere piu’ rotondo. Un voto a questa Italia? Una sufficienza per la vittoria, per il resto non so”. PAROLO: UNA VITTORIA CHE DA’ MORALE – Marco Parolo è stato tra i più positivi: “Ormai non ci sono piu’ squadre cuscinetto e anche contro squadre come Malta l’insidia e’ sempre dietro l’angolo. Siamo stati bravi a trovare una vittoria che ci da’ morale. Siamo contenti della vittoria e di essere primi nel girone. Dobbiamo andare avanti cosi’ e gia’ domenica contro la Bulgaria possiamo fare una gran partita e chiudere la pratica”. EDER: BENE PIRLO E VERRATTI INSIEME – Eder stasera non ha segnato ma è stato, comunque, tra i più attivi. “Sono contento anche se non e’ arrivato il gol, conta di piu’ il gruppo e la squadra. Oggi era importante tornare alla vittoria, sapevamo del pareggio della Croazia in Azerbaijan. Volevamo andare primi in classifica e ci siamo riusciti. Era fondamentale. Sapevamo che non sarebbe stata una partita facile, queste forse sono le partite piu’ difficili da giocare. Anche con la Bulgaria sara’ cosi’, come all’andata. Tante volte siamo arrivati al tiro ma rimpalli e controrimpalli, alla fine siamo riusciti a fare questo gol e siamo contenti. Pirlo-Verratti insieme? Sono due grandi giocatori e possono giocare insieme basta attaccare bene gli spazi che ti mettono in porta”. GHEDIN: L’ITALIA FARA’ UN BUON EUROPEO – Sul fronte opposto il ct Pietro Ghedin protesta sottovoce: ”Dal campo non ho visto cosa e’ successo sul gol di Pelle': mi dicono che e’ irregolare. Ma conta poco, i giochi sono fatti…L’Italia? Ce la fara’ a qualificarsi e farà un buon Europeo: e’ sempre una grande squadra, anche se alcune volte gioca meno bene…Voi pretendete che vinca sempre, ma non e’ facile: vedrete, farà un buon Europeo”. Argomenti nazionale italia qualificazione euro 2016 antonio conte Leggi i commenti I commenti dei lettori 
ZURIGO – A Zurigo come a Pechino: Shelly-Ann Fraser-Pryce senza rivali  anche in occasione della tappa della Diamond League di Zurigo. Senza la coroncina di fiori mostrata nel Mondiale in Cina, l’atleta giamaicana vince la gara dei 100 metri in 10”93.  Le condizioni meteo e il vento contrario di 1,4 non le hanno permesso un crono migliore. E’ la sua terza vittoria di specialita’ dopo i successi del 2012 e 2013. Sotto gli 11″ anche la nigeriana Okagbare (10.98), che con il secondo posto ha parzialmente riscattato la delusione della finale mondiale. Terza, come in Cina, la statunitense Bowie in 11.06. STAFFETTA ALLA GIAMAICA – Non bastasse, la Fraser-Pryce vince anche la staffetta femminile 4×100 insieme a Simpson, Morrison e Thompson in 41.60. L’Italia si classifica quinta: il quartetto che a Pechino ha centrato la seconda prestazione italiana di tutti i tempi di 43.22 (Giulia Riva, Irene Siragusa, Anna Bongiorni e Gloria Hooper) ha chiuso la gara di Zurigo in 43.78. Dietro il quartetto campione del mondo,Usa (41.83) Trinidad & Tobago (42.94) e la Svizzera in 43.10. DIBABA BEFFATA ANCORA – Genzebe Dibaba meditava di riprendersi le leadership morale del mezzofondo, ma come a Pechino, l’altra etiope Almaz Ayana è stata capace di sorprenderla nei 3000 metri. Il crono conclusivo della Ayana, 8:22.34, è il record del meeting e il secondo tempo dell’anno (8.22.22 della stessa Ayana). La Dibaba in 8:26.54 sfiora il primato personale, obiettivo centrato invece dall’altra etiope Teferi (8.34.32), che a sua volta aveva preceduto la connazionale nei 5000 a Pechino. La Dibaba salva però la Diamond race, dove centra il primo successo della carriera. SALTO IN ALTO, TAMBERI QUINTO – Gianmarco Tamberi ottiene il quinto posto nella prima finale di Diamond League di Zurigo. Il primatista italiano con 2,37 ha chiuso con la misura di 2,23, stessa quota superata dal quarto classificato, l’ucraino Protsenko. Niente da fare per i successivi tentativi a 2,27, superati solo dal vincitore Mutaz Essa Barshim (2,32, suo anche il tabellino vincente di Diamond Race), dall’ucraino Bondarenko (secondo con 2,30) e dal cinese Zhang Guowei (stessa misura). GLI ALTRI RISULTATI – Contro Asbel Kiprop, questo Kiprop, non c’è niente da fare. Il kenyano tri-campione del mondo dei 1500 metri ha messo il sigillo anche a Zurigo con la solita rimonta extraterrestre negli ultimi 200 metri e si è imposto in 3:35.79, ingoiando lungo il rettilineo gli inseguitori del fuggitivo Ingebrigtsen. Chi contendeva a Kiprop il successo nella Diamond Race, l’altro kenyano Silas Kiplagat (Souleiman infortunato e fuori gioco), si è spento in una gara sui generis, lenta e poi animata dal norvegese. Kiprop ha fatto ciò che ha voluto, con una regalità che stupisce ogni volta. E’ tornato a vincere la classifica di specialità dopo cinque anni. Una delle gare più attese della serata del Letzigrund ha riproposto lo strapotere degli atleti che hanno dominato i 400 metri a Pechino, ma la lettura della gara è stata completamente diversa. Il campione del mondo Van Niekerk ha distribuito in modo meno avventato le energie e in rettilineo ha cercato di rimontare il duo Merritt-James, scappato via e largamente in testa già dal rettilineo opposto a quello d’arrivo. Ha la meglio LaShawn Merritt, primo in 44.18, un decimo meglio di James (44.28) con Van Niekerk terzo in 44.35. Kirani James vince la Diamond Race (come nel 2011) davanti a LaShawn Merritt, che supera proprio il sudafricano van Niekerk per la seconda piazza all’ultima occasione disponibile. Nella serie B dei 100 donne successo dell’argento mondiale dei 200 Elaine Thompson in 11.06 (0.1). Argomenti atletica leggera Leggi i commenti I commenti dei lettori 
None Leggi i commenti I commenti dei lettori 
