WOLFSBURG – Rafa Benitez non avrebbe potuto chiedere ai suoi ragazzi regalo migliore per il suo 55/o compleanno: il Napoli visto a Wolfsburg è bello e vincente, tanto da rifilare ai tedeschi un 4-1 che può valere il passaggio alle semifinali di Europa League. “Abbiamo fatto una partita spettacolare, sono tutti bravi – dice Rafa Benitez nel post-gara della Volkswagen Arena – sono ragazzi con qualità e oggi lo hanno dimostrato”. “ABBIAMO DIMOSTRATO VOGLIA E UNITÀ” – “Avevamo fatto una grande partita contro Roma e anche con la Lazio, sebbene il risultato non ci abbia premiato – è l’analisi del tecnico madrileno – poi, con la Fiorentina, giocando peggio ne abbiamo fatti tre. Oggi i ragazzi hanno dimostrato voglia e unione tra di loro, questo può fare la differenza. Il ritiro? Mi spiace sentire la gente parlare di giocatori indisciplinati e poco professionali. Ma ora noi dobbiamo guardare avanti: è vero, facciamo degli errori, ma oggi abbiamo fatto una grande prestazione contro una squadra difficile, i ragazzi hanno meritato tutto”. [[ge:rep-locali:repubblica:112138712]] “IL FUTURO? BISOGNA ESSERE PIÙ AMBIZIOSI” – In molti si aspettavano, in questo giorno, un’indicazione da Benitez circa il suo futuro, ma l’allenatore spagnolo fa catanaccio: “Ancora non ho deciso, né in un senso né nell’altro – spiega il tecnico – I tifosi sanno che sono contento, lavoriamo tantissimo, ma sono cose che dobbiamo analizzare tranquillamente. È tutto ancora aperto, qui abbiamo la possibilità di migliorare ancora. con tutto lo staff. Non è difficile per me lavorare con loro, ma devo ancora capire l’obiettivo, se veramente possiamo andare avanti negli investimenti sullo stadio, sul centro allenamento e sui giovani. Il presidente ha fatto un ottimo lavoro, ma ora è il momento di diventare più ambiziosi”. HAMSIK: “AVREMMO ANCHE POTUTO FARE DI PIÙ” – Autore di una doppietta, un ritrovato Marek Hamsik imprime il suo marchio nella serata della Volkswagen Arena: “Abbiamo fatto un grandissimo passo verso la semifinale, ma non è ancora finita – avverte, cauto, il capitano azzurro – ci sono ancora 90 minuti. Io sono contento della mia prestazione, dobbiamo andare avanti così. Non potevamo aspettarci un risultato simile ma, vedendo il campo, stasera potevamo fare anche qualcosa di più”. Argomenti ssc napoli europa league rafael benitez Leggi i commenti I commenti dei lettori 
KIEV – Domina la gara per novanta e passa minuti, ma rischia di uscire battuta dallo stadio Olimpico di Kiev la Fiorentina nell’andata dei quarti di Europa League. A salvarla, firmando un 1-1 preziosissimo (quanto strameritato) in vista del match del ritorno all’Artemio Franchi fra sette giorni, è il giovane Babacar, che Vincenzo Montella inserisce a un quarto d’ora dal termine richiamando un Gomez ancora una volta poco incisivo, venendo ripagato con una prodezza da attaccante di razza in pieno recupero. Un gol che interrompe un digiuno durato quasi 300 minuti, togliendo il gusto del successo alla Dinamo (veniva da cinque affermazioni casalinghe nelle Coppe) proprio quando sembrava che alla settimana terribile dei gigliati dovesse aggiungersi un altro doloroso capitolo dopo i pesanti ko con Juve e Napoli. FIORENTINA DOMINA, MA SEGNA LA DINAMO CON LENS GRAZIE A UNA DEVIAZIONE – Neppure i cinquantamila tifosi ucraini spaventano i viola, che affrontano il match con personalità e padronanza, proprio come aveva chiesto alla vigilia il tecnico, tornato alla difesa a 4. La Fiorentina è padrona del campo, arriva facilmente in area, costruisce occasioni (spesso grazie alle accelerazioni di Salah) ma non è concreta: nella prima mezz’ora ci provano Badelj, Joaquin (due volte), Alonso, Gomez, soprattutto Salah (murato da Shovkovskiy) e Mati Fernandez (tiro a giro fuori di un nulla) ma il 40enne capitano locale Shovkovskiy non capitola. E così, al 36′, sono gli uomini di Rebrov a sbloccare il match, con una conclusione di Lens, che diventa imparabile per Neto causa deviazione di Tomovic. Dalla parte opposta una deviazione in barriera su punizione di Mati Fernandez fa uscite di un nulla la sfera sulla traversa. [[ge:rep-locali:repubblica:112138568]] BABACAR ENTRA E FIRMA IL PAREGGIO IN PIENO RECUPERO – La Dinamo rinserra i ranghi a protezione di un vantaggio insperato, cercando il contropiede, ma lo spauracchio Yarmolenko non è quasi mai pericoloso, rispetto a quel che si temeva. Nella ripresa i viola faticano a trovare sbocchi, Montella si gioca le carte Vargas e Babacar (fuori Joaquin e poi Gomez), ma non ha certo la fortuna come alleata, visto che il colpo di testa di Borja Valero centra in pieno il palo. Il finale è un assedio e a tempo scaduto la squadra italiana vede premiati i suoi sforzi con una girata di Babacar, bravo a ritrovare coordinazione e tempo dopo un suo precedente tentativo aereo. L’ex aeroplanino può stringere il pugno: ha avuto le risposte che si aspettava dai suoi in termini di prestazione, ora occorre non rovinare tutto nel ritorno al ‘Franchi’ per proseguire l’avventura continentale. DINAMO KIEV – FIORENTINA 1-1 (1-0) DINAMO KIEV (4-2-3-1) :  Shovkovskiy 6.5; Silva 5.5, Khaceridi 5.5, Dragovic 6, Antunes 5.5 (24’ pt Vida 5.5); Sydorchuk 5.5 (23’ st Belhanda 5.5),  Rybalka 6.5; Yarmolenko 6, Buyalskiy 6 (35’ st Chumak sv), Lens 6.5; Teodorczyk 6. (23 Rybka, 20 Gusev, 22 Kravets, 85 Mbokani). All.: Rebrov 5.5. FIORENTINA (4-3-3): Neto 6; Tomovic 5.5, Savic 6.5, Rodriguez 6, Alonso 6; Mati Fernandez 6.5, Badelj 5.5, Borja Valero 6.5 (38’ st Aquilani sv); Salah 6.5, Gomez 5.5 (32’ st Babacar 7), Joaquin 5.5 (23’ st Vargas 5.5). (12 Tatarusanu, 4 Richards, 23 Pasqual, 72 Ilicic). All.: Montella 6.5. ARBITRO: Marciniak (Polonia) 5.5. RETI: nel pt 36’ Lens (D); nel st 47’ Babacar (F). AMMONITI: Dragovic (D), Gomez (F), Sydorchuk (D), Alonso (F), Khaceridi (D), Lens (D) e Tomovic (F) per gioco falloso, Joaquin (F) per proteste. ANGOLI: 7-3 per la Fiorentina. RECUPERO : pt 2’, st 4’. SPETTATORI: 50 mila circa. Argomenti dinamo kiev fiorentina europa league Leggi i commenti I commenti dei lettori 
ROMA – Con una reazione d’orgoglio, i campioni in carica del Siviglia piegano in rimonta (2-1) lo Zenit e conservano buone chance di approdare in semifinale. Nell’altro match della serata, invece, interlocutorio 0-0 tra Bruges e Dnipro. Si deciderà tutto nella sfida di ritorno, in programma tra una settimana in Ucraina. SIVIGLIA-ZENIT 2-1 Dopo un avvio equilibrato con un paio di occasioni per parte (Reyes e Coke per il Siviglia, entrambe con Ryazantsev lo Zenit), sono i russi a sbloccare il risultato (29’): la rete la firma proprio Ryazantsev con un gran sinistro che s’infila sotto la traversa. La reazione del Siviglia non va oltre una conclusione di Iborra e allora gli uomini di Villas-Boas provano ad approfittarne. Ma ancora Ryazantsev e poi Witsel e Rondón mancano il colpo del ko. Gli spagnoli ringraziano e al 73’ pareggiano con un perfetto colpo di testa di Bacca su cross dalla destra di Vidal. Il Siviglia insiste e, dopo aver impensierito Lodygin con Trémoulinas, Krychowiak e Suarez, trova il sospirato gol della vittoria: la rete la realizza proprio il subentrato Suarez che raccoglie una torre di Mbia sugli sviluppi di un angolo e infila l’angolino basso con un gran destro al volo dal limite. BRUGES-DNIPRO 0-0 Il risultato finale non rende merito a quanto accaduto al Breydel. Gara divertente e ricca di emozioni con tante occasioni da ambo le parti. Per 80’ è equilibrio totale con gli ospiti che replicano con Konplyanka (2), Rotan (3), Cheberyachko e Luchkevich alle opportunità create dai belgi con Izquierdo (2), Rafaelov (3), Vormer e De Fauw. Nel finale i padroni di casa calano e il Dnipro prova ad approfittarne fallendo il colpaccio con Konoplyanka (2) e Seleznyov. Argomenti europa league Leggi i commenti I commenti dei lettori 
KIEV – Più che il risultato, con quell’1-1 acciuffato in extremis , è la prova di personalità mostrata su un campo dove nelle coppe europee nessuno era uscito imbattuto in questa stagione. Ha dunque più di un motivo per essere soddisfatto Vincenzo Montella, al termine della sfida di andata dei quarti di finale di Europa League a Kiev con la Dinamo, pareggiata al 92′ grazie a Babacar. MONTELLA: “ORGOGLIOSO DELLA MIA SQUADRA E DI QUESTA PROVA” – “Sono veramente orgoglioso della prestazione della squadra perché per noi era un momento particolare. Sono orgoglioso di allenare questo gruppo – sottolinea il tecnico della Fiorentina – e con grandissima rabbia avrei accettato anche la sconfitta. Abbiamo dimostrato di avere un’anima e di credere ancora in noi stessi. Un gruppo grandissimo e una grande prestazione. Abbiamo concesso pochissimo ai nostri avversari, invece abbiamo creato tanto gioco e ci è mancata la decisione giusta negli ultimi metri. Dobbiamo migliorare in questo e arrabbiarci maggiormente con noi stessi per certi errori”. [[ge:rep-locali:repubblica:112138568]] “ORA DOBBIAMO RIPETERCI NEL RITORNO A FIRENZE” – Inevitabile una domanda su Gomez. “Deve forse avere un po’ più di fiducia in se stesso – aggiunge Montella -. Oggi ha giocato e lavorato per la squadra. Ogni attaccante viene giudicato per il gol, lui anche per le sue caratteristiche tecniche, ma sono soddisfatto della sua prestazione e del suo apporto. Secondo l’allenatore dei gigliati “sarebbe stata una beffa se nello scoprirci alla ricerca del pareggio, avessimo concesso il fianco per farci colpisce una seconda volta. Ho ancora i cerotti per come è andata nella gara di ritorno contro la Juventus, la ferita non è ancora guarita. Dobbiamo giocare nello stesso modo di questa gara di andata per passare il turno”. BABACAR: “ABBIAMO DATO TUTTO, POSSIAMO ARRIVARE IN FONDO” - “Era una partita molto importante per noi, abbiamo dato tutto: sono entrato con l’atteggiamento giusto che chiedeva il mister e grazie a Dio ho fatto gol”. A dirlo El Khouma Babacar, autore del gol al 92′ grazie al quale la Fiorentina ha pareggiato a Kiev nell’andata dei quarti di Europa League. “Abbiamo fatto una buona gara – aggiunge ai microfoni di Premium Calcio -. Montella mi ha abbracciato a fine gara? Sì, mi ha detto che devo continuare sempre così, con questo atteggiamento, dando sempre il massimo. Io titolare? Gioco per la squadra, in panchina o dentro, l’importante è vincere. Vincere l’Europa League è possibile, vogliamo arrivare fino in fondo, dobbiamo continuare a lavorare e le soddisfazioni arrivano”. Argomenti fiorentina europa league vincenzo montella Leggi i commenti I commenti dei lettori 
WOLFSBURG – Neanche nella gloriosa cavalcata dell’89 (quando il Napoli di Maradona passò per Lipsia, Monaco e Stoccarda), la squadra azzurra era riuscita a vincere una partita in Germania. Sfata il tabù la squadra di Rafa Benitez, che festeggia il suo 55/o compleanno con un 4-1 che sa tanto di qualificazione in cassaforte per i partenopei. A Wolfsburg si vede un Napoli pressoché perfetto: capace di soffrire, quando i biancoverdi provano a fargli paura, la squadra partenopea fa la differenza in attacco. Higuain e Hamsik mandano gli azzurri al riposo sul 2-0, nella ripresa sono ancora lo slovacco e Gabbiadini a completare il poker. Il gol della bandiera dei biancoverdi, firmato dall’ex juventino Bendtner, non cambia di molto la situazione in vista del ritorno al San Paolo. RAFA CAMBIA POCO – 4-2-3-1 speculari per Hecking e Benitez: il tecnico del Wolfsburg, secondo in Bundesliga, punta su Dost in attacco, con Caligiuri, De Bruyne e Schurrle alle sue spalle, mentre Rakitic parte dalla panchina. L’allenatore azzurro, invece, conferma 7/11 della formazione opposta alla Fiorentina, piazzando sulla tre quarti Callejon, Hamsik e Mertens, tutti e tre in gol nella sfida di domenica scorsa. Davanti a loro c’è Higuain, mentre Inler e Lopez formano la diga di metà campo. [[ge:rep-locali:repubblica:112138712]] AZZURRI SPIETATI – L’avvio di gara fa tremare i 1300 tifosi azzurri che occupano il settore ospiti, perché il Wolfsburg attacca subito a testa bassa, forte della sua abilità nel gioco sulle fasce. Al primo vero affondo, però, il Napoli colpisce: è il quarto d’ora, Hamsik imposta per Mertens, il belga a sua volta serve Higuain che parte sul filo del fuorigioco (forse anche un pelo oltre), stoppa a seguire e fredda Benaglio. A metà del primo tempo, il risultato è già sul 2-0: Maggio elude Schurrle con una magia e lancia Higuain che rende il favore ad Hamsik; lo slovacco sbuca tra i due centrali biancoverdi, riceve il pallone e lo spedisce in rete col destro. SCHURRLE PROVA A FAR DANNI – L’uno-due azzurro non tramortisce il Wolfsburg ma dà maggiore fiducia ad un Napoli che gioca benissimo, come non faceva da tempo: tutti aiutano in difesa quando sono i padroni di casa affondano, ma i partenopei convincono ancora di più in attacco, dove fanno tutto in maniera perfetta. Solo due brividi prima del riposo, ma Andujar è bravissimo prima ad anticipare Schurrle in uscita bassa, poi a deviare sulla traversa la bordata dello stesso nazionale tedesco. HAMSIK SUGLI SCUDI – Nella ripresa, il Napoli è subito più determinato e dopo soli tre minuti Benaglio è costretto al miracolo su Higuain. I difensori di casa mostrano i propri limiti quando pressati e, al 19’, è Guilavogui a fare la frittata: il pallone perso dal francese innesca la fuga di Callejon sulla destra, lo spagnolo appoggia in mezzo per Hamsik al quale basta spingere per firmare la doppietta. Lo stesso Guilavogui prova a farsi perdonare l’errore, servito in area da De Bruyne, ma Andujar è ancora monumentale, chiudendogli la porta in faccia. Qui finisce la partita del centrocampista biancoverde e anche quella di Marek Hamsik, eroe del giorno, che lascia spazio a Manolo Gabbiadini. GABBIADINI COMPLETA LA FESTA – L’ex doriano non vuole essere da meno e, due minuti dopo il suo ingresso in campo, trasforma in oro il traversone dell’altro subentrato Insigne, insaccando di testa con la complicità di un Benaglio per una volta non irreprensibile. A far infuriare Benitez, al culmine di una serata perfetta, c’è l’unica vera imbarcata degli azzurri, che consente all’ex juventino Bendtner di siglare il gol della bandiera per il Wolfsburg, servito da Perisic. Restano dieci minuti più recupero da giocare: l’ultima occasione è ancora di marca azzurra, con Gabbiadini che riequilibra il conto dei legni facendo tremare la traversa col mancino. Finisce 4-1 ed è una serata di festa, per una semifinale che sembra veramente a portata di mano: basterà giocare con la testa, tra sette giorni al San Paolo, per fare un altro passo verso Varsavia. WOLFSBURG-NAPOLI 1-4 (0-2) WOLFSBURG (4-2-3-1): Benaglio; Vieirinha, Naldo, Knoche, Rodriguez; Guilavogui (25’st Arnold), Luiz Gustavo; Caligiuri, De Bruyne, Schurrle (19’st Perisic); Dost (13’st st Bendtner). In panchina: Trasch, Grun, Schafer, Klose. Allenatore: Hecking NAPOLI (4-2-3-1): Andujar; Maggio, Albiol, Britos, Ghoulam; David Lopez, Inler; Callejon, Hamsik (30’st Gabbiadini), Mertens (15’st Insigne); Higuain (41’st Henrique). In panchina: Rafael, Koulibaly, Jorginho, Gargano. Allenatore: Benitez RETI : 15’pt Higuain, 23’pt e 19’st Hamsik, 32’st Gabbiadini, 35’st Bendtner ARBITRO : Lahoz (Spa) Ammoniti: Bendtner ANGOLI : 8-6 per il Wolfsburg RECUPERO : 1′, 3′. SPETTATORI : 20.000 circa. Argomenti ssc napoli wolfsburg europa league Leggi i commenti I commenti dei lettori 
ROBERTO Battiston, oggi presidente dell'Agenzia Spaziale Italiana, è uno dei padri di Ams, lo strumento che potrebbe aver misurato l'impronta della materia oscura nello spazio. Cosa avete visto esattamente? "Abbiamo osservato che, nello spazio, particelle di antimateria come i positroni e gli antiprotoni sono molto più abbondanti del previsto. Circa il doppio o il triplo". Cosa può voler dire? "Il nostro lavoro è fare misurazioni precise. Se i dati non coincidono con le teorie che abbiamo a disposizione bisogna elaborarne di nuove. È spesso così nella scienza: le scoperte nascono da dati inattesi che richiedono spiegazioni nuove". Ma in che modo viene tirata in ballo la materia oscura? "Se l'eccesso avesse riguardato solo i positroni, come Ams aveva osservato in passato, avremmo potuto pensare ad altri fenomeni astrofisici, ad esempio alla presenza di pulsar. Ma oggi è arrivata la conferma che l'eccesso riguarda anche gli antiprotoni. È possibile allora che entrambe le anomalie siano causate dallo stesso fenomeno". Quale? "Le particelle di materia oscura permeano l'universo e sono molto pesanti: mille o 2mila volte la massa del protone. Quando si scontrano si annichiliscono e pensiamo che producano proprio positroni e antiprotoni". ( e. d.) Argomenti roberto battiston 
Una rovesciata di Babacar al 92’ e la Fiorentina agguanta un pari che pareva insperato a Kiev, contro la Dinamo, nell’andata dei quarti di finale d’Europa League. Lacrime di gioia per il senegalese, subentrato al posto di Gomez nella ripresa, che così mette a segno un gol pesantissimo. Una rete che permette ai viola di affrontare il ritorno al Franchi, tra una settimana, con uno spirito diverso. Già, perché la Dinamo al 36’ era passata in vantaggio in mezzo al predominio viola con un tiro di Lens che aveva trovato in Tomovic la deviazione decisiva e vincente per piazzare sul secondo palo il tiro dal limite. Un vantaggio immeritato, anche perché fino a quel momento la Fiorentina aveva prodotto un ottimo possesso palla, gestendo la gara con intelligenza e subendo quasi mai le sortite avversarie. Nella ripresa stesso copione, con i viola che però hanno dovuto attendere fino al 92’ per trovare nel cross di Mati Fernandez e nella rovesciata di Babacar il gol del definitivo pareggio. La Fiorentina ritrova convinzione e fiducia nella gara più importante sulla strada europea. La semifinale è nel mirino ma a Firenze i viola non dovranno fare errori. Il sogno europeo continua. E le lacrime di Babacar nel finale sono l’ulteriore dimostrazione di come questo gruppo sia compatto e vivo. E ci creda sempre. La zampata al 92’ ne è il segno. Evidente. [[ge:rep-locali:rep-firenze:112144261]] PRIMO TEMPO: VANTAGGIO DINAMO - Pizarro accusa un risentimento e finisce in tribuna, con Gomez-Salah confermati negli undici titolari. Ottima partenza dei viola, che spingono sulle fasce ed aspettano l’incursione giusta soprattutto di Salah sulla destra. Al 12’ proprio una fuga dell’egiziano favorisce il tiro di Joaquin in area, con Khacheridi che respinge anche con il braccio. L’arbitro sorvola. Al 17’ lancio per Salah sulla destra: l’egiziano entra in area ed appoggia all’indietro per Gomez, che però non riesce ad impattare con la giusta precisione. Al 23’ si infortuna Antunes, che viene sostituito con Vida. La Fiorentina continua a spingere e lo fa in maniera ordinata, compatta. Al 26’ Borja Valero serve dal limite dell’area, sulla destra, Salah che ci arriva col piede destro e non dà potenza al tiro facilmente respinto da Shovkovskiy. Viola ancora in avanti al 32’ con Mati Fernandez, abile prima a duettare con Joaquin e Gomez al limite e poi a cercare il destro piazzato sul secondo palo: di pochissimo a lato. Proprio nel momento migliore dei viola, però, arriva il vantaggio della Dinamo Kiev. Al 36’ su tiro di Lens da fuori area, Tomovic tocca e devia sul secondo palo dove Neto non può arrivarci. Ucraini in vantaggio, nonostante il predominio territoriale dei viola. Termina 1-0 il primo tempo, con Gomez ammonito per proteste. SECONDO TEMPO: BABACAR AL 92’ - Nella ripresa continua ancora più convinto il possesso palla della Fiorentina. Poche infatti le occasioni create dai viola, nonostante un predominio totale da parte della formazione di Montella. Al 74’ tiro a giro di Salah sul palo più lontano ma Shovkovskiy non si fa sorprendere e blocca. Al 76’ l’occasione più grande con Borja Valero che su assist di Alonso coglie il palo esterno di testa. Montella manda in campo Vargas, Babacar ed Aquilani al posto di Joaquin, Gomez e Borja Valero. Al 92’ però ci pensa Babacar: rovesciata strepitosa in area e gol del pareggio pesantissimo. E’ 1-1 e la Fiorentina agguanta un pari più che meritato in terra ucraina. Ritorno tra una settimana esatta al Franchi. Firenze continua a sognare, con una zampata decisiva dell’attaccante senegalese. E’ l’autore del pareggio viola al 92’. Khouma El Babacar segna e piange sotto la curva dei tifosi viola a Kiev. Il suo è un gol pesantissimo: “E’ stata una partita importante - ha detto ai microfoni di Mediaset Premium . Abbiamo dato tutto. Sono entrato con l'atteggiamento giusto e per fortuna sono riuscito a segnare. Stasera abbiamo giocato una buona gara, mi pareva impossibile perderla. Montella mi ha detto di dare sempre il massimo, che il gol prima o poi sarebbe arrivato. Io gioco sempre per la squadra, l'importante è vincere. Vogliamo arrivare fino in fondo, sono sicuro che le soddisfazioni arriveranno". DINAMO KIEV (4-2-3-1): Shovkovskiy, Danilo Silva, Antunes, Dragovic, Khacheridi, Sydorchuk, Rybalka, Buyalskiy, Lens, Yarmolenko, Teodorczyk. A disp: Rybka, Vida, Gusev, Chumak, Belhanda, Kravets, Mbokan. Allenatore: Serhij Rebrov FIORENTINA (3-5-2): Neto, Tomovic, Gonzalo, Savic, Alonso, Badelj, Mati Fernandez, Borja Valero, Joaquin, Gomez, Salah. A disp: Tatarusanu, Richards, Vargas, Aquilani, Ilicic,  Pasqual, Babacar. Allenatore: Vincenzo Montella. ARBITRO : Sig. Marciniak (POL). Argomenti fiorentino dinamo kiev 
"Abbiamo fatto una partita spettacolare, sono tutti bravi ragazzi con qualità e oggi lo hanno dimostrato". Lo ha detto Rafa Benitez ai microfoni di Mediaset commentando la vittoria del suo Napoli per 4-1 sul campo del Wolfsburg in Europa League. Un bel regalo di compleanno per il tecnico spagnolo che oggi ha compiuto 55 anni. "Avevamo fatto una  grande partita contro Roma e Lazio, poi con la Fiorentina giocando peggio ne abbiamo fatti tre. Oggi i ragazzi hanno dimostrato voglia e  unione tra di loro e questo può fare la differenza", ha detto ancora. Poi Benitez ha parlato del suo futuro: "Ancora non ho deciso, nè in un senso e nè nell'altro. I tifosi sanno che sono contento, lavoriamo tantissimo, ma sono cose che dobbiamo analizzare tranquillamente". "E' tutto ancora aperto, qui abbiamo la possibilità di migliorare ancora con tutto lo staff. Non è difficile per me lavorare con loro, ma devo ancora capire l'obiettivo se veramente possiamo andare avanti negli investimenti dello stadio, del centro allenamento e dei giovani. Devo capire il business plan, insomma. Il presidente ha  fatto un ottimo lavoro, ma ora è il momento di diventare più ambiziosi", ha spiegato Benitez. Infine il tecnico spagnolo è tornato sulle critiche degli ultimi tempi alla squadra e sulla scelta del ritiro da parte del patron De Laurentiis: "Mi spiace sentire la gente parlare di giocatori indisciplinati e poco professionali. Ma ora noi dobbiamo guardare avanti, è vero facciamo degli errori ma oggi abbiamo fatto una prestazione contro una squadra difficile e i ragazzi hanno meritato tutto". Argomenti ssc napoli 
