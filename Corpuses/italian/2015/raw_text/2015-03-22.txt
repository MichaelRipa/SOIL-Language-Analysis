NAPOLI – I nervi tesi in campo e le polemiche arbitrali non riescono a rovinare la serata ad Edy Reja, commosso dall’abbraccio del San Paolo per il suo ex tecnico e soddisfatto per un pareggio che può rivelarsi fondamentale nella corsa della sua Atalanta verso la salvezza. Il tecnico goriziano commenta con equilibrio quanto accaduto in campo: “Ho visto parecchio nervosismo, parecchie proteste a fine gara, ma anche a noi non ha fatto piacere giocare 25 minuti e più in dieci – osserva l’allenatore degli orobici – Il Napoli ha avuto grandi opportunità, ma Sportiello ha fatto grandi interventi salvando la nostra porta ed io devo fare i complimenti ai miei giocatori che questa volta hanno retto fino al 90′”. “INVOLONTARIO IL CONTATTO TRA PINILLA ED HENRIQUE” – In particolare, sul gol di Pinilla, l’allenatore nerazzurro non nega il contatto del cileno con Henrique ma non lo ritiene volontario: “Il fallo di Pinilla, non lo so… credo non l’abbia fatto apposta – commenta Reja – Non credo che sia con la mano che lo spinge, ma c’è un contatto involontario con il piede. Le proteste partenopee via Twitter? Le mire del Napoli sono quelle di centrare la Champions, un obiettivo importante che si complica con questo risultato e in particolare con le vittorie della Lazio, che naviga alla grande e quella della Roma che è tornata a vincere”. [[ge:rep-locali:repubblica:110230311]] “ABBIAMO TEMPERAMENTO, VOGLIAMO TENER DURO” - “Le proteste ci possono stare, anch’io mi sono lamentato per l’espulsione – sottolinea Reja – Ma mi è sembrata una protesta particolarmente agitata a fine partita, quando tutto è ormai finito. La salvezza? Ci stiamo avvicinando alla posizione nella quale dovremo trovarci a fine campionato. Spero di raggiungere la salvezza anche perché abbiamo ottimi giocatori con un grande temperamento e voglia di tenere duro fino alla fine”. Argomenti atalanta serie a edy reja Leggi i commenti I commenti dei lettori 
CESENA - “I ragazzi hanno mostrato di essere tutti uniti”. E’ soddisfatto Rudi Garcia, della vittoria di misura della Roma a Cesena . Tre punti che permettono ai giallorossi, dopo l’eliminazione dall’Europa League, di mantenere il secondo posto. “La squadra ha dato dimostrazione di carattere. Cesena non e’ un campo facile, altre squadre di alto livello qui non hanno vinto o hanno perso. Mi e’ piaciuto l’atteggiamento della squadra, e’ stata seria e solida, abbiamo provato in tutti i modi a segnare. Ed e’ un bel segnale che a farlo sia stato il capitano di questa sera, Daniele De Rossi”. Il quale, dopo il gol, e’ corso ad abbracciare tutta la sua panchina: “I ragazzi sono rimasti uniti, la gioia era collettiva e Daniele ha voluto condividerla con tutta la panchina. Un bel segnale”. CONTENTO DI DOUMBIA E UCAN – Doumbia, invece, non ha dato segnali concreti in attacco: “Ma io sono contento per la sua partita, era la sua prima vera gara, quando ha giocato non era pronto ma non potevo lasciarlo fuori. Questa sera e’ stato molto utile alla squadra, come tutti gli altri. Per me ha fatto una buona gara, pensando sempre al collettivo, e questa e’ una bella cosa”. L’esordio di Ucan e’ stato invece positivo: “Abbiamo giocato meglio le ultime due partite ma abbiamo perso, creando piu’ occasioni di stasera, ma con il gioco del Cesena, che cerca sempre Djuric im attacco e su un campo dove c’e’ da battagliare di piu’ per i rimbalzi anomali, mi e’ piaciuto come abbiamo lottato. Ucan e’ un talento e farlo giocare era una ricompensa per il suo ritorno dall’ultimo infortunio di un mese, un mese e mezzo fa”. [[ge:rep-locali:repubblica:110230443]] RESTANDO UNITI ANDREMO IN CHAMPIONS – Se in settimana Garcia e’ stato additato come uno dei principali responsabili della crisi romanista, con incursioni nella sua vita privata, l’allenatore dei capitolini ribadisce che “mi piace parlare di calcio, solo cosi’ mi sento a mio agio. Io sto con i miei giocatori, e’ tutti insieme che faremo in modo di vincere le partite, di rendere questa stagione una buona stagione. Per ora non abbiamo fatto niente, abbiamo vinto ma non serve a qualcosa guardare oltre la prossima gara e faremo cosi’ sino al termine della stagione, senza pensare al secondo posto. Ora concentriamoci solo alla partita contro il Napoli – conclude -. Le settimane in cui i giocatori vanno in Nazionale sono particolari, si lavora con meno giocatori ed e’ l’occasione per vedere dei giovani della Primavera come Pellegrini, che stasera ha fatto il suo esordio e che potrebbe diventare un bel centrocampista della Roma”. TOTTI: "DANIELE GRANDE UOMO" - Rimasto a casa per un infortunio, Francesco Totti affida al suo sito Internet le sue considerazioni dopo la vittoria della Roma a Cesena, con gol decisivo di De Rossi, che potrebbe dare un calcio alla crisi dei giallorossi. "Sappiamo tutti quanto fosse importante battere il Cesena e i miei compagni ci sono riusciti - scrive il capitano della Roma - Sono orgoglioso di loro ma un abbraccio speciale lo voglio dare a Daniele: la sua rete ci ha permesso di vincere in un momento particolare per la squadra e per lui. Ha dimostrato ancora una volta di essere un grande uomo e un grande calciatore - conclude Totti - Daniele De Rossi è e sarà sempre la Roma". Argomenti as roma serie a rudi garcia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – Le aquile biancocelesti artigliano anche il Verona ? e volano sempre più in alto, puntellando il terzo posto e continuando a minacciare il secondo della Roma grazie alla sesta vittoria di fila. Se il gioiello Felipe Anderson continua a segnare, il popolo laziale a sognare il palcoscenico europeo e magari il sorpasso sui cugini giallorossi. PIOLI: “OTTIMA LAZIO, GARA MATURA E INTELLIGENTE” – “Quella di stasera è stata un’ottima prestazione, abbiamo vinto meritatamente contro una squadra non facile da superare – sottolinea il tecnico Stefano Pioli ai microfoni di Premium Calcio commentando il 2-0 sul Verona – La Lazio sta giocando bene e sta facendo risultati importanti, però non ha ancora centrato l’obiettivo che vuole raggiungere. Possiamo ancora migliorare, quella di oggi è stata una prestazione matura e intelligente, vuol dire che stiamo crescendo. Il risultato poteva essere più rotondo per le tante occasioni create, ma non abbiamo rischiato niente e siamo sempre stati padroni della partita. La nostra mentalità è sempre stata quella di una squadra che vuole fare la partita senza subire l’avversario, poi è chiaro che i risultati positivi ti danno convinzione e ti permettono di scendere in campo con lo spirito giusto”. [[ge:rep-locali:repubblica:110229481]] “PECCATO PER LA SOSTA, AVREMO 12 GIOCATORI CON LE NAZIONALI” – Pioli non vuole pensare al derby con la Roma che oggi vale il secondo posto. “Noi facciamo la corsa su noi stessi, vogliamo portare a casa il massimo, siamo soddisfatti, ma il risultato è  parziale e l’obiettivo non è stato ancora centrato. Ora c’è la sosta, in genere le soste mi piacciono, ma questa non arriva al momento giusto anche perché avremo 12 giocatori fuori per le nazionali”. Il Napoli ha perso altri due punti nei confronti della Lazio, ma dalla società azzurra arrivano grandi polemiche per l’arbitraggio. “Io non mi sono mai lamentato degli arbitraggi, ma di un certo tipo di atteggiamento. Noi dobbiamo solo cercare di ottenere i risultati che ci siano prefissati, gli altri sono discorsi superficiali – ha concluso Pioli -. Bisogna cercare di portare la gente a pensare al calcio senza parlare sempre di arbitraggi”. FELIPE ANDERSON: “GRANDE SERATA, AVANTI COSÌ” – Felipe Anderson spiana la strada al successo laziale con il suo nono gol in campionato, il modo migliore per festeggiare il rinnovo appena firmato. “Siamo tutti contenti – spiega l’esterno biancoceleste ai microfoni di Premium Calcio -, ho ricevuto tanto affetto anche per il prolungamento del contratto. E’ stata una bella serata con tanti tifosi allo stadio, vogliamo regalare tante gioie alla nostra gente. Il gol di testa? E’ frutto del lavoro che facciamo in settimana, il mister mi dice sempre di entrare in area e oggi è andata bene”. Terzo posto consolidato, due punti guadagnati su Napoli e Fiorentina e la Roma che resta a una sola lunghezza. “Noi siamo tranquilli, adesso dobbiamo concentrarci sulle nostre partite senza guardare a chi ci sta dietro o davanti. Il mio futuro? Sono tranquillo – conclude Anderson -, penso a questa stagione e intanto ho rinnovato”. Argomenti serie a ss lazio stefano pioli Leggi i commenti I commenti dei lettori 
NAPOLI – Tre giorni dopo il buon pareggio di Mosca, il Napoli incassa ancora un pareggio ma lo fa con tutt’altro spirito: l’1-1 con l’Atalanta è amaro, per come è arrivato e per le conseguenze che questo risultato ha sulla corsa europea. Gli uomini di Benitez si ritrovano al quinto posto, scavalcati anche dalla Sampdoria, ma la rabbia degli azzurri è rivolta tutta all’arbitro Calvarese. In dieci per il rosso al Papu Gomez, gli orobici passano in vantaggio con Pinilla, rete che fa infuriare il San Paolo per la spinta del cileno ai danni di Henrique. Il pareggio porta la firma del subentrato Zapata, ma il recupero (speso in gran parte tra perdite di tempo atalantine e provvedimenti disciplinari) non basta ai partenopei per arrivare al successo. HAMSIK E MERTENS IN PANCA – Rafa Benitez deve fare i conti con le assenze di Strinic (infortunato), Albiol e Ghoulam (squalificati): la scelta per il ruolo di terzino sinistro ricade su Britos, visto che Zuniga sta ancora recuperando la condizione, mentre Koulibaly ed Henrique sono i due centrali. Sorprende la rinuncia ad Hamsik e Mertens dal 1’, i prescelti per la linea di trequarti sono Callejon, Gabbiadini e De Guzman alle spalle di Higuain. L’ex Edy Reja, dal canto suo, mette Gomez a sostegno di Denis, mentre Cigarini e Migliaccio sono i due centrali di centrocampo vista l’assenza di Carmona. PARTONO BENE GLI AZZURRI – Il Napoli, stavolta, non sbaglia l’approccio al match, tutt’altro: gli azzurri spingono fin dai primi minuti, cercando di mettere in difficoltà un’Atalanta ordinata e pronta a lanciarsi in contropiede. I padroni di casa creano più gioco nei primi 45’, ma di palle-gol nitide se ne vede una per parte: Britos stacca bene di testa su corner dalla destra, la sua zuccata batte Sportiello ma trova la respinta sulla linea del provvidenziale Denis; la risposta atalantina è quasi fortuita, su un tiro di Migliaccio smorzato da un avversario, la sfera finisce a Gomez che, a tu per tu con Andujar, non riesce a centrare lo specchio da ottima posizione. SPORTIELLO SUPER SU HIGUAIN – Molte di più le emozioni nella ripresa e sono quasi tutte di marca azzurra. In apertura Sportiello, apparso spesso indeciso su cross e tiri dalla distanza, si riscatta alla grande respingendo la deviazione sottomisura di Higuain. Dove non arriva il giovane portiere atalantino, sul delizioso destro dal limite di De Guzman, ci pensa il palo a salvare la porta nerazzurra. Ad aiutare il Napoli ci si mette anche lo sciagurato Gomez, che commette un fallo inutile su Callejon al 55’: l’argentino ammette la colpa e si scusa, ma non basta per evitargli la doccia anticipata. PINILLA ACCENDE GLI ANIMI – Nel momento di maggior pressione degli azzurri, per di più forti della superiorità numerica, arriva il fatto che cambia la partita e accende gli animi: Henrique va per intercettare un retropassaggio, Pinilla lo pressa e lo fa cadere, appropriandosi del pallone per poi scartare Andujar ed insaccare nella porta sguarnita. Fischi dagli spalti e proteste in campo per la decisione di Calvarese, che non considera falloso l’intervento del cileno. Difficile dire se l’intervento dell’attaccante ex Genoa, subentrato a Denis, sia o meno volontario ma va detto che, in un caso analogo (Torino-Napoli del maggio scorso) fu proprio la squadra partenopea a giovarsi di una decisione simile, quando fu convalidato il gol di Higuain. ZAPATA FIRMA IL PARI – Nonostante la partita si faccia parecchio spezzettata, gli azzurri hanno il merito di provare a giocarla per raddrizzare il risultato. Benitez non mette in campo Insigne, che si infuria e manda platealmente a quel paese il suo tecnico, ma inserisce Mertens, Hamsik e Zapata per gli assalti finali: scarso il contributo del belga, molto più efficaci gli altri due, che confezionano il gol dell’1-1. Lo slovacco pennella un cross perfetto per la testa di Duvan, che si fa trovare pronto sul secondo palo e batte Sportiello. FINALE NERVOSO – L’inerzia del match sembra tutta in favore del Napoli adesso, con Hamsik che va vicino al pari con una sventola dal limite. I minuti di recupero, però, non portano risultati: l’Atalanta è brava a gestire il cronometro e far innervosire gli azzurri, che al triplice fischio fanno capannello attorno a Calvarese, protestando per la gestione dei minuti finali. È la rabbia per un risultato che brucia e per una classifica sempre più difficile, mentre può sorridere Edy Reja. Dopo aver cullato il sogno di una vittoria al San Paolo, l’Atalanta si ritrova con un punto in più, che rischia di pesare tanto nella corsa alla permanenza in A. NAPOLI-ATALANTA 1-1 (0-0) NAPOLI (4-2-3-1): Andujar 6; Maggio 5.5, Henrique 5, Koulibaly 6, Britos 6; Inler 6, D.Lopez 6 (34′ st Duvan 7); Callejon 5.5 (20′ st Mertens 2), Gabbiadini 6 (25′ st Hamsik 7), De Guzman 6; Higuain 6.5. In panchina: Rafael, Jorginho, Colombo, Zuñiga, Uvini, Mesto, Insigne. Allenatore: Benitez ATALANTA (4-4-1-1): Sportiello 6.5; Bellini 5.5, Stendardo 6,5, Biava 6, Drame’ 7; Gomez 5, Cigarini 6, Migliaccio 6, Zappacosta 6.5 (34′ st D’Alessandro sv); Moralez 5.5 (21′ st Baselli 6); Denis 5.5 (25′ st Pinilla 6.5). In panchina: Avramov, Emanuelson, Bianchi, Del Grosso, Boakye, Scaloni, Frezzolini, Cherubin, Masiello. Allenatore: Reja ARBITRO : Calvarese di Teramo RETI . 27′ st Pinilla, 43′ st Duvan ESPULSI : al 10′ st Gomez per doppia ammonizione. Al 49′ st allontanato dalla panchina Benitez AMMONITI : Britos, Zappacosta, Denis, Higuain, Pinilla, Maggio, Inler, Sportiello ANGOLI : 8-5 per il Napoli. Recupero: 1′, 5 Argomenti serie a ssc napoli atalanta Leggi i commenti I commenti dei lettori 
GENOVA – Prima di godersi la vittoria fondamentale (la quarta consecutiva) contro l’Inter , che vale il quarto posto solitario, Sinisa Mihajlovic elogia i ragazzi del suo amico Mancini: ”Non so se sia stata la Samp più bella, ma sicuramente è stata la migliore Inter della stagione: ci ha messo in grande difficoltà, noi siamo stati bravi a difendere e anche fortunati sul gol, è stata comunque una bella partita”. ”LA NOSTRA FORZA E’ LO SPIRITO” – Il tecnico blucerchiato passa poi agli elogi al gruppo: ”La forza di questo gruppo è lo spirito, l’atmosfera, perché tutti si mettono a disposizione, quelli che giocano, che entrano, abbiamo visto con Obiang, Okaka, c’è un grande spirito e questa è la nostra forza, la forza del gruppo, i ragazzi mi danno piena disponibilità. Dobbiamo rimanere con i piedi per terra, umili, non dimentichiamoci dove eravamo un anno e mezzo fa”. ”MILAN? E’ FANTAMERCATO” – Mihajlovic ha vinto il confronto diretto con l’amico Mancini: “Non ci siamo parlati. In futuro lavoreremo insieme? Non so se potrà succedere, magari se riusciamo a comprare una squadra io e lui facciamo che lui fa dirigente e io l’allenatore, cosi’ nessuno ci esonera”, scherza l’allenatore serbo che sulle voci che lo vorrebbero nel mirino del Milan assicura: ”Qualche settimana fa era Conte, poi Montella, poi Sarri, ora io, mi dispiace per il mio amico Pippo che sta attraversando un momento difficile, ma questo è fantamercato, sono concentrato sulla mia squadra, penso di fare bene e concludere la stagione”. Argomenti serie a sampdoria sinisa mihajlovic Leggi i commenti I commenti dei lettori 
La gente del Parma è furiosa, il momento dei ducali è amarissimo ma il Toro cinico e chirurgico non bada ai problemi altrui. Dopo due sconfitte consecutive in campionato, i granata ricominciano a correre: al Tardini finisce 2-0 (un gol per tempo di Maxi Lopez e Basha) e Giampiero Ventura può sorridere e studiare la classifica: "Per noi più importante della vittoria è il fatto di essere settimi, davanti a Milan e Inter, questo è il plauso più importante ai miei giocatori che hanno dato di tutto e di più. Nessuno forse capisce cosa sta facendo questo gruppo di giocatori, quando ci si rifletterà lo si capirà meglio. Siamo settimi a 39 punti, abbiamo centrato l'obiettivo salvezza e ora ne abbiamo 10 per porci altri obiettivi. Vediamo qui altre ambizioni abbiamo ancora e in questo senso il fatto di essere a +3 rispetto allo scorso anno conta poco; conta la mentalità che si è creata. Adesso arriva una sosta sui generis, per noi: quando riprenderemo lo faremo in pochi, fra infortunati e nazionali". Ventura poi parla dei novanta minuti del Tardini: "E' stata una partita particolare in un ambiente surreale, dunque è difficile parlare della partita. Noi venivamo dalla sfida contro lo Zenit, dovevamo gestire la situazione sotto l'aspetto fisico, nonostante l'emergenza fisica. La vecchia polemica con Nocerino? Non ci siamo parlati ma lo conosco molto bene, è un ragazzo e un professionista molto serio e quelle parole furono dettate dallo stato d'animo del momento. Amauri? Ha giocato contro la Lazio e contro lo Zenit, lo avrei messo volentieri ma le condizioni di Gazzi non me lo hanno permesso. Il contratto? Gli allenatori della mia generazione hanno già tutti smesso, io ho invece ho bisogno di mettermi sempre in discussione e ho bisogno di nuovi stimoli". Negli spogliatoi c'è la gioia di Basha: "Spero nel rinnovo del contratto, voglio restare a Torino". Roberto Donadoni, invece, cerca di spiegare il momento del Parma: "C'è un accumulo di tensioni che sfiderei chiunque a gestire al meglio e a proposito dell'espulsione di Lucarelli un briciolo di sensibilità e ragionevolezza in più avrebbero fatto andare le cose diversamente; invece l'arbitro ha avuto una fiscalità assoluta". Il tecnico gialloblù poi analizza la partita: "Abbiamo subito avuto una bella occasione con Nocerino, di palle-gol ne abbiamo create tante, pur giocando più di un'ora in dieci. Serviva un pizzico di lucidità ma è difficile chiedere di più, in fondo siamo sempre stati in partita. Ci troviamo a combattere contro tante specie di pesci, compresi pesci pericolosi, ma adesso serve soprattutto tanto orgoglio per portare a termine la stagione; proprio come è accaduto contro il Toro 
None Leggi i commenti I commenti dei lettori 
None Leggi i commenti I commenti dei lettori 
