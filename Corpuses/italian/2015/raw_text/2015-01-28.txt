None Leggi i commenti I commenti dei lettori 

LONDRA - Sarà il Tottenham, prossimo avversario della Fiorentina nei sedicesimi di Europa League, a sfidare il Chelsea di Mourinho il prossimo 1 marzo nella finale della Coppa di Lega inglese. Gli Spurs, vittoriosi per 1-0 a White Hart Lane, staccano il biglietto per la finale grazie al 2-2 in casa dello Sheffield United. Eriksen aveva portato in vantaggio la squadra di Pochettino, poi micidiale doppietta fra il 77' e il 79' di Adams che sembrava poter portare la gara ai supplementari ma a due minuti dal 90' ecco ancora Eriksen per un gol che vale il Chelsea. SEMIFINALI                                        AND.       RIT. Liverpool - Chelsea                             1-1        0-1 Tottenham - Sheffield United              1-0        2-2 Argomenti calcio inglese tottenham hotspurs Leggi i commenti I commenti dei lettori 
MADRID - Spettacolo, gol e tensione al 'Calderon': la spunta il Barcellona, 3-2 sull'Atletico Madrid e semifinale di Coppa del Re grazie anche all'1-0 della gara d'andata. Risultato che i colchoneros erano riusciti ad annullare subito, per la rete dell'ex milanista Torres al primo minuto. Dopo appena otto minuti, però, al 9', arriva il pareggio di Neymar. Alla mezz'ora padroni di casa di nuovo avanti con un rigore trasformato da Raul Garcia ma nel finale di primo tempo il Barça ribalta tutto: un autogol di Miranda al 38' rimette il punteggio in parità, tre minuti dopo è ancora Neymar ad andare a segno, firmando il sorpasso. Alla fine del primo tempo, nel tunnel che porta agli spogliatoi, la squadra di Simeone resta in dieci per l'espulsione di Gabi e nel finale arriva anche il secondo giallo per Suarez. QUARTI DI FINALE                      AND.       RIT. Villarreal - Getafe                      1-0       29/1 BARCELLONA - Atletico Madrid   1-0        3-2 Malaga - Athletic Bilbao             0-0       29/1 Espanyol - Siviglia                     3-1       29/1 Argomenti coppa del re barcellona fc atletico madrid calcio spagnolo Leggi i commenti I commenti dei lettori 
PARMA – La Juventus è in semifinale di Coppa Italia grazie ad Alvaro Morata che all’89’ segna ed elimina un Parma tosto, combattivo e sempre in partita contro i campioni d’Italia. Stasera al Tardini non si sono visti i 40 punti che dividono le due formazioni in classifica in Serie A. La squadra emiliana ha messo da parte tutti i problemi societari che la affliggono e ha imbrigliato i piemontesi che non hanno potuto esprime il solito gioco vincente a cui siamo abituati. I bianconeri in semifinale affronteranno la vincente di Roma-Fiorentina. TANTI SBADIGLI – Allegri attua un leggero turn-over e schiera un 4-3-3 con Storari tra i pali, Ogbonna centrale insieme a Chiellini e Lichtsteiner e Padoin terzini. Centrocampo con i titolarissimi Vidal, Pirlo e Marchisio. In attacco con Llorente ci sono Pepe e Coman. 4-5-1 per Donadoni che piazza Paletta in difesa con Mendes, Lucarelli e Gobbi. Centrocampo rivoluzionato e composto da Rispoli, Nocerino, Galloppa, Rodriguez e Mariga. In attacco Palladino. La partita offre zero emozioni almeno per una buona mezz’ora. Le squadre giocano a ritmi bassi e si annullano anche grazie ai tanti errori di misura nei passaggi da parte dei bianconeri. Pepe è l’unico un po’ vivace, mentre il Parma si fa vedere con un tiro da fuori di Palladino, sul fondo. Intanto Mendes si fa male e Donadoni è costretto a sostituirlo con Santacroce. Da lontano ci prova anche Galloppa, senza fortuna. [[ge:rep-locali:repubblica:106022747]] CHANCE NOCERINO, PALO DI PEPE – Il Parma insiste nella seconda parte del tempo e va vicino al gol 40’ col primo tiro in porta di tutto l’incontro: cross lungo dalla sinstra e tiro al volo di Nocerino, appostato sul secondo palo. Chiellini davanti alla porta salva in angolo. Nei minuti di recupero risponde la Juventus con un tiro-cross di sinistro di Pepe che nessuno tocca. Il pallone termina la sua corsa sul palo interno alla destra di Mirante. L’azione prosegue e Vidal conclude dal limite: alto di poco. UN BUON PARMA – Il secondo tempo non è molto differente dal primo. Le squadre tengono ritmi bassi, i tiri in porta sono rari e si lotta tanto in mezzo al campo. La Juventus non fa il solito gioco e si affida a lanci lunghi per Llorente che quasi sempre perde palla quando viene attaccato da Lucarelli. Chiellini al 10’ colpisce di testa dopo un angolo senza trovare la porta. Dall’altra parte tiro al volo coraggioso di Rispoli e Chiellini gli devia la palla in corner. Di testa ci prova anche Paletta al 21’, dopo un angolo, ma il pallone termina alto. DECIDE MORATA – Allegri decide che è venuto il momento di schierare Pogba al 26’: esce Vidal. Poco dopo è il turno di Morata che rimpiazza Coman e non Llorente. Due punte di ruolo in campo per i bianconeri quindi. La mossa di Allegri si rivela vincente perché, dopo una colossale occasione sprecata da Marchisio al 41’ (un rigore in movimento che Santacroce gli devia sul fondo), la coppia Llorente-Morata regala la semifinale alla Juventus evitando scomodi tempi supplementari. Marchisio serve Llorente che, in sospetto fuorigioco, lancia in verticale Morata in area. Lo spagnolo avanza e quando Mirante esce lo supera con un sinistro rasoterra. Parma-Juventus 0-1 (0-0). Parma (4-5-1): Mirante, Mendes (34′ pt Santacroce), Paletta, Lucarelli, Gobbi, Rispoli (45′ st Varela), Nocerino, Mariga, Galloppa, Rodriguez, Palladino. (22 Iacobucci, 36 Rossetto, 2 Cassani, 11 De Ceglie, 15 Costa, 70 Lucas Souza, 8 Mauri, 21 Lodi, 9 Pozzi). All.: Donadoni. Juventus (4-3-3): Storari, Lichtsteiner, Chiellini, Ogbonna, Padoin, Vidal (26′ st Pogba), Pirlo, Marchisio, Pepe (45’st Caceres), Llorente, Coman (31′ st Morata). (1 Buffon, 34 Rubinho, 15 Barzagli, 19 Bonucci, 33 Evra, 37 Pereyra, 12 Giovinco) All.: Allegri. Arbitro : Peruzzo di Schio. Rete : nel st 44′ Morata. Angoli : 6 a 4 per il Parma. Recupero : 2′ e 3′. Ammoniti : Gobbi e Paletta per gioco scorretto. Spettatori : 8.344, per un incasso di 187.195 euro. Argomenti parma calcio juventus fc coppa italia Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
PARMA – “Non si può vincere sempre due o tre a zero, a volte si vince anche così, con un gol all’ultimo minuto”. Massimiliano Allegri, tecnico della Juventus, trova comunque aspetti positivi nella qualificazione alle semifinali di Coppa Italia della sua squadra che ha sofferto al Tardini contro il Parma . “UN PARMA TOSTO” – “Abbiamo fatto una buona partita – ha detto Allegri a Rai Sport – e il Parma che ci ha dato filo da torcere. Le partite secche non sono mai facili da vincere e la Juve si è dimostrata squadra matura. Noi molli? Ci sono state difficoltà legate al campo e a un Parma tosto che ha giocato bene anche se noi abbiamo sbagliato qualche passaggio”. Poi i complimenti anche a chi solitamente gioca meno: “Tutti oggi hanno fatto bene: questo è un risultato importante che dimostra che la squadra sta bene”. [[ge:rep-locali:repubblica:106022747]] STORARI: “TENIAMO ALLA COPPA” – “La Coppa Italia sono molti anni che manca e ci teniamo molto a vincerla – ha detto Marco Storari, stasera titolare al posto di Buffon – e poi la Juve tutte la partite che gioca le vuole vincere. La forza di questa squadra è anche questa: chi entra è in grado di dare qualcosa in più”. MORATA: “SIAMO LA JUVE, VOGLIAMO VINCERE TUTTO” – “Siamo la Juventus, una squadra che vuole vincere tutto”. Lo ha detto Alvaro Morata, match winner al Tardini. “La Juve vuole vincere anche Coppa Italia – ha spiegato il bomber spagnolo a RaiSport – siamo la Juve e non possiamo accontentarci, vogliamo vincere tutto”. Poi la disamina della partita: “Non era una partita facile, il Parma è una squadra complicata ed è difficile vincere qui. Ma noi lavoriamo in settimana proprio per giocare al meglio, non importa poi chi gioca. L’importante è farsi trovare pronti e vincere”. Argomenti juventus fc coppa italia massimiliano allegri Leggi i commenti I commenti dei lettori 
PARMA – “Intorno al Parma vedo solo tanti avvoltoi appollaiati…”. A Roberto Donadoni, tecnico dei ducali eliminati dalla Coppa Italia solo all’ultimo minuto contro la Juventus , non piace l’idea da ‘rompete le righe’ che qualche osservatore – dopo la rescissione contrattuale di Antonio Cassano – sta cercando di insinuare nell’ambiente gialloblù. “CASSANO CAPITOLO CHIUSO” – “L’assenza di Cassano è ormai capitolo chiuso ma non capisco il resto – chiarisce subito il tecnico dei ducali a Rai Sport a proposito della presunta uscita di altri giocatori (Paletta su tutti) – Non capisco queste domande, mi date l’idea di avvoltoi appollaiati, perché mai il Parma dovrebbe pensare di mandarlo via, ha un contratto lungo poi magari a fine stagione si vedrà, ma adesso vedo solo avvoltoi”. [[ge:rep-locali:repubblica:106022747]] “FA MALE PERDERE COSI'” – Quanto alla partita contro la Juventus, Donadoni si dice “dispiaciuto per il risultato ma contento per la prestazione anche se mi dispiace aver perso al 90′ e in fuorigioco. E’ la seconda volta che capita, dopo domenica scorsa. Usciamo con due sconfitte immeritate e quello che più dispiace è che con tutti i sacrifici che si fanno, essere ulteriormente penalizzati da episodi che vengono male interpretati, fa più male”. Argomenti coppa italia roberto donadoni Leggi i commenti I commenti dei lettori 
