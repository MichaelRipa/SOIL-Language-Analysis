L'assessore al Turismo della Regione Pasquale Sommese ha riunito il tavolo tecnico sul progetto di rilancio di Monte Faito. Ai lavori erano presenti gli assessori dei Comuni di Castellammare di Stabia Maria Rita Auricchio e Nicola Corrado, di Vico Equense Antonio Di Martino, il presidente del Parco Monti Lattari Giuseppe Guida, i rappresentanti del comitato Pronatura, delle associazioni Profaito e albergatori e ristoratori del Faito, e degli assessorati regionali ai Trasporti e al Turismo. Sono state definite le procedure per rimettere in funzione la Funivia del Faito, splendido impianto colpevolmente abbandonato. Nei prossimi giorni sarà pronto il progetto esecutivo da parte dell'Eav e l'avvio delle procedure per l'appalto dei lavori.  Relativamente ai fondi relativi alla gestione dell'impianto, l'assessore al Turismo Sommese, rispettando l'impegno assunto con il tavolo e l'assessore ai Trasporti Vetrella, ha confermato il conferimento di risorse per 240 mila euro reperiti dalla mobilità turistica. I presenti hanno espresso la loro soddisfazione per l'intesa raggiunta, per effetto della quale è stato scongiurato il rischio di perdere i finanziamenti. Il Comune di Vico Equense, dal canto suo, si è impegnato ad investire risorse per le strade, mentre Castellammare ha assicurato interventi per lavori di messa a norma sul dissesto idrogeologico. "L'accordo - spiega l'assessore Sommese - conferma ancora una volta vincente il modello, che noi sosteniamo con forza, di lavorare tutti assieme". "Devo ringraziare tutti, a partire dall'assessore ai Trasporti Vetrella per la grande disponibilità messa in campo a sostegno del progetto Faito, che - aggiunge - assieme al Grande progetto Pompei, Carditello e le aree circostanti e Rione Terra, è da ritenersi strategico per la crescita e la valorizzazione turistica e culturale della Campania, gli enti e le istituzioni locali e le associazioni per il contributo dato. Abbiamo centrato l'obiettivo e mantenuti gli impegni assunti.Ora deve continuare questo modello di lavoro". 
None Leggi i commenti I commenti dei lettori 
None Leggi i commenti I commenti dei lettori 

Può capitare di incrociare sulla strada il camion che trasporta lo scafo (ferito ma non domo) del famoso Vestas Wind - ECCO IL VIDEO DEL TRASPORTO Leggi i commenti I commenti dei lettori 

Subito in testa The Wave, Muscat, ma grande debutto di Lino Sonego Team Italia con un quarto posto. Con Lorenzo Bressani al timone, a bordo anche Enrico Zennaro, Gabriele Olivo, Tom Buggy e Adam Kay - GUARDA QUI LE REGATE DEL WEEK END IN DIRETTA DA VENERDI ALLE 8 DI MATTINA ITALIANE Ottima davvero la "prima" per l'esordiente team italiano all'Extreme Sailing Series, Lino Sonego: quarto posto dopo la òrima giornata, parte alta della classifica, a caccia del podio, senza timori reverenziali per l'esperienza tutta da fare sui grandi cat del circuito. Anche se è solo un parzialissimo "primo tempo", è una puntuale conferma del vecchio detto secondo il quale "la classe non è acqua". il timoniere Lorenzo Bressani, che certo di barche e regate ne ha viste un bel po' e che è fresco reduce da Miami e pienamente immerso nella campagna olimpica coraggiosa sul Nacra 17, ha fatto pesare questa classe. E con lui l'ottimo equipaggio allestito da Giorgio Martin. Non serviva, ma la notizia conferma una cosa: se un team velico italiano scende in acqua, in qualsiasi circuito e a qualunque livello, può dire la sua, sempre. THE WAVE E' SEMPRE DI MUSCAT, MA CHE ESORDIO GLI ITALIANI DI LINO SONEGO The Wave, Muscat e il suo skipper Leigh McMillan sono partiti con il piede giusto in questo avvio di stagione 2015 delle Extreme Sailing Series. Nel cuore di Singapore il team omanita ha gestito al meglio le condizioni del campo di regata, vincendo tre delle otto prove disputate e chiudendo la giornata in testa alla classifica provvisoria. La sfida è come sempre molto serrata nella parte alta della classifica e il resto della flotta non concederà punti facili a McMillan nei prossimi tre giorni di regate stile stadio. In banchina McMillan ha commentato così il primo giorno di regate “E’ stato bello tornare in acqua con tutti i nuovi team di quest’anno. Le condizioni erano davvero impegnative, agli estremi di quello che avevamo già visto qui a Singapore, in particolare in termini raffiche di vento.” Gli equipaggi, ma soprattutto i tattici, non hanno avuto vita facile oggi nelle prime otto prove disputate in condizioni di vento molto instabile sia in direzione che in intensità, con una base tra i 2 e i 18 nodi e raffiche fino a 26 nodi. Cinque team hanno ottenuto almeno una vittoria, mentre il resto della flotta ha faticato a trovare il passo nelle condizioni odierne. SAP Extreme Sailing Team è riuscito ad archiviare due vittorie che gli hanno garantito un buon secondo posto, ma avrebbe potuto essere in testa alla classifica se non fosse scivolato in fondo alla flotta nell’ultima prova. E’ stata una buona giornata per Red Bull Sailing Team, guidato dal doppio campione olimpico austriaco Roman Hagara, che chiude terzo nel giorno del debutto del suo nuovo timoniere Jason Waterhouse. ITALIANS DO IT BETTER La sorpresa del giorno è sicuramente stata la performance del nuovo team italiano Lino Sonego Team Italia, portacolori di Land Rover in occasione della tappa di Singapore, che è riuscito a stare al passo con i team più esperti, rimanendo nella parte alta della classifica. Lo skipper Lorenzo Bressani, che alterna la sua campagna olimpica per Rio 2016 con il Nacra 17 alla partecipazione nelle Series, ha impressionato nella gestione della regata e nella precisa impostazione delle manovre, che gli sono valse il quarto posto di giornata, a pari punti con il più esperto Gazprom Team Russia. “E’ stata una buona giornata” ha commentato Bressani al termine delle regate “E’ stata dura in acqua e il nostro tattico ha fatto un ottimo lavoro per mantenere una buona velocità della barca. E’ molto importante per noi non commettere grandi errori. domani dobbiamo concentrarci sulla gestione delle energie a bordo e mantenere lo stesso livello di concentrazione durante tutta la giornata.” L'AZIENDA DI TREVISO CHE PUNTA SULLA VELA: PARLA FABIO SONEGO Il Lino Sonego Team Italia approda nel circuito grazie all'omonima azienda di Treviso che ha fortemente voluto entrare nell'èlite mondiale delle regate multiscafo, l'Extreme 40, dando così sfogo a quelle che sono le ambizioni di un brand che negli ultimi anni è diventato sempre più leader nel suo settore proprio per le grande qualità dei suoi prodotti e per la costante presenza nel mondo dello sport. E' dunque un battesimo del fuoco per la neonata compagine italiana, capitanata da Giorgio Martin, nel ruolo di team manager e da un gruppo di velisti di altissimo livello. Dagli stadi di tutto il mondo, alle sale cinematografiche di cui è leader europeo, l'ingresso nelle Extreme Sailing Series™ rappresenta un passo arrivato grazie alla passione per questo sport del suo a.d. Fabio Sonego, vero appassionato di nautica e delle competizioni a vela: " Abbiamo fortemente voluto appoggiare questa sfida italiana perché crediamo che questo sia il circuito mondiale di multi scafi che rappresenta i principi su cui si fonda la nostra azienda: eccellenza, competizione e spirito di squadra. Siamo presenti nel mondo dello sport da più di vent'anni ed abbiamo sponsorizzato molte competizioni, dal motociclismo al grande calcio alla vela e negli ultimi anni abbiamo avuto delle grosse soddisfazioni in questo settore, per questo motivo abbiamo voluto appoggiare il progetto di Giorgio Martin che ci ha proposto di partecipare alla formazione di questo team all'interno di un grande circuito come Extreme Sailing Series™ 2015. Siamo ancora in una fase embrionale, siamo entusiasti di poter entrare in questa competizione dalla porta principale, dobbiamo ancora mettere a punto tutti i nostri meccanismi per formare una grande squadra e ricordarci che siamo appena arrivati nell'ambiente ." Il Lino Sonego Team Italia ( che nella tappa di Singapore veste i colori del main sponsor del circuito Land Rover) è guidato da Lorenzo Bressani, che per due anni è stato in 'nomination' nel premio Velista dell'Anno ISAF. Bressani e l'equipaggio italiano composto da Enrico Zennaro e Gabriele Olivo hanno un impressionante curriculum complessivo che include 20 titoli mondiali in diverse classi, mentre Adam Kay e Tom Buggy, velisti inglesi, danno al team italiano la loro preziosa esperienza a bordo degli Extreme 40. Anche l’altro team esordiente Beko Team Turx si è comportato bene, con un sesto posto di giornata e due punti di vantaggio da Oman Air, oggi in acqua con il nuovo timoniere Stevie Morrison. I giovani australiani di GAC Pindar hanno conquistato la vittoria della prima prova della giornata ma, a causa di un problema al timone nella seconda regata, hanno perso posizioni chiudendo la giornata in ottava posizione davanti a Team Aberdeen. Ma i giochi sono ancora aperti con ancora tre giorni di regate e altre 24 potenziali prove da disputare. L’azione proseguirà al Marina Bay, domani e nei prossimi tre giorni, con il supporto del Partner locale Aberdeen Asset Management. Il pubblico in tutto il mondo potrà vedere in diretta online le regate stile stadio dalle ore 16.00 alle ore 17.30 locali (GMT+8). Extreme Sailing Series™ Act 1 Singapore classifica provvisoria Day 1, con 8 regate disputate (05.02.15) 1- The Wave, Muscat (OMA) Leigh McMillan, Sarah Ayton, Pete Greenhalgh, Ed Smyth, Nasser Al Mashari 62 punti. 2- SAP Extreme Sailing Team (DEN) Jes Gram-Hansen, Rasmus Køstner, Thierry Douillard, Mads Emil Stephensen, Brad Farrand 58 punti. 3- Red Bull Sailing Team (AUT) Roman Hagara, Hans Peter Steinacher, Jason Waterhouse, Shaun Mason, Stewart Dodson 53 punti. 4- Lino Sonego Team Italia (ITA) Lorenzo Bressani, Enrico Zennaro, Gabriele Olivo, Tom Buggy, Adam Kay 50 punti. 5- Gazprom Team Russia (RUS) Igor Lisovenko, Phil Robertson, Garth Ellingham, Alexander Bozhko, Aleksey Kulakov 50 punti. 6- Beko Team Turx (TUR) Mitch Booth, Selim Kak??, Diogo Cayolla, An?l Berk Baki, Cem Gözen 46 punti. 7- Oman Air (OMA) Stevie Morrison, Nic Asher, Ted Hackney, Ed Powys, Ali Al Balashi 44 punti. 8- GAC Pindar (GBR) Seve Jarvin, Jack Macartney, Marcus Ashley-Jones, Tyson Lamond, James Wierzbowski 43 punti. 9- Team Aberdeen (SIN) Nick Moloney, Adam Beashel, Tom Dawson, Freddie White, Justin Wong 24 punti. GUARDA QUI CON NOI LE REGATE IN DIRETTA DA SINGAPORE ECCO I PLAYER VIDEO CHE SI ATTIVERANNO AL VIA DELLE REGATE DA VENERDI A DOMENICA VENERDI 6 FEBBRAIO > Live video 1600-1730 local time (GMT+8) VIRTUAL Insights by SAP 1430-1730 local time (GMT+8) SABATO 7 FEBBRAIO > Live video 1600-1730 local time (GMT+8) VIRTUAL Insights by SAP 1430-1730 local time (GMT+8) DOMENICA 8 FEBBRAIO > Live video 1600-1730 local time (GMT+8) VIRTUAL Insights by SAP 1430-1730 local time (GMT+8) Leggi i commenti I commenti dei lettori 
ROMA - La semifinale di Coppa d'Africa tra Ghana e i padroni di casa della Guinea Equatoriale più che per i tre gol delle 'stelle nere' sarà ricordata per il caotico finale con tanto di invasione di campo e sospensione del match per quasi mezzora. Succede tutto alla fine dalla partita: siamo all'83' e il Ghana conduce meritatamente 3-0, a quel punto, visto l'ormai certa sconfitta della propria nazionale e la finale di domenica sfumare, i tifosi di casa hanno cominciato un fitto lancio di oggetti verso la tribuna dove erano assiepati i tifosi del Ghana che a quel punto, sono stati costretti a rifugiarsi a ridosso del campo di gioco, con tanto di invasione della pista. Il match è ripreso dopo quasi mezzora, giusto il tempo di far giocare i 3' di recupero, mentre fuori dallo stadio di Malabo proseguivano violenti scontri, con tanto di lancio di lacrimogeni. Per evitare che le tifoserie entrassero in contatto, i supporter ghanesi sono stati fatti entrare in campo, mentre quelli della Guinea abbandonavano le tribune per riversarsi all'esterno dello stadio dove hanno dato vita ad altri scontri con le forze dell'ordine. Una volta fatti rientrare i tifosi del Ghana in tribuna, il match è stato ripreso (sia pure per appena 3'). Domani il dossier degli incidenti finirà sulla scrivania dei commissari CAF che dovranno decidere le eventuali sanzioni. I padroni di casa della Guinea rischiano ora di non giocare la finalina per il terzo e quarto posto di sabato contro l'RD Congo. L'ultimo atto della Coppa d'Africa si giocherà dunque domenica a Bata tra Costa d'Avorio e Ghana. Dopo la qualificazione degli 'elefanti' ivoriani (3-1 al RD Congo), le 'stelle nere' hanno conquistato così l'altro posto per la finale con un perentorio 3-0 ai danni dei padroni di casa della Guinea Equatoriale: reti di J.Ayew (42' pt), Wakaso (47' pt) e A.Ayew (30' st). Tra le due nazionali c'è un precedente: risale al 1992 in Senegal, quando Costa d'Avorio e Ghana si affrontarono in una memorabile finale vinta dagli 'elefanti' 11-10 dopo i calci di rigore. Il palmares parla di 4 vittorie continentali per il Ghana e di appena 1 per la Costa d'Avorio (che ha perso la finale nel 2012 contro lo Zambia ai rigori). Argomenti coppa d'africa Leggi i commenti I commenti dei lettori 
None Leggi i commenti I commenti dei lettori 
