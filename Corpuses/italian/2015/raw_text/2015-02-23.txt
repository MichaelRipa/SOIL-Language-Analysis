CAGLIARI – Mancini sorride: la sua Inter conquista la terza vittoria consecutiva in campionato grazie al 2-1 sul Cagliari. Ma quanta fatica, soprattutto nel secondo tempo, per i nerazzurri. Il tecnico commenta così: ”Senza sofferenze questa squadra non sarebbe l’Inter, sarebbe un’altra squadra. Lo abbiamo nel dna”. ”LONGO CI HA MESSI IN DIFFICOLTA”’ – Dopo i gol di Kovacic e Icardi, infatti, il Cagliari ha reagito e l’Inter ha rischiato tantissimo: ”Abbiamo fatto un primo tempo straordinario, avremmo dovuto segnare lì un paio di gol, non l’abbiamo fatto, poi ne abbiamo fatti due nella ripresa – commenta Mancini ai microfoni di Sky Sport – Poi è entrato Longo e ci hanno messo in difficoltà, noi siamo calati anche per la stanchezza e poteva succedere di tutto. Forse sul 2-0 abbiamo staccato un pò la spina dopo tre partite intense in una settimana, ci sta un pò di stanchezza, però la cosa importante è che anche nel primo tempo siamo stati straordinari. Siamo mancati in zona gol nonostante 4-5 occasioni importanti’. [[ge:rep-locali:repubblica:108036843]] ”KOVACIC NON PUO’ GIOCARE SEMPRE” – Dopo 4 panchina consecutive, Kovacic ha giocato dall’inizio, ritrovando anche il gol. Mancini elogia il centrocampista croato: ”Sono contento perchè ha fatto una buona gara, un gol importante, è un bravo ragazzo e si merita soddisfazioni, poi – ricorda il tecnico nerazzurro – in una grande squadra si può giocare e non giocare, lui rimane come Hernanes e Kuzmanovic un titolare, ma giocano in 11 e non si può sempre cambiare se si trova una quadratura del cerchio”. Per Icardi la vetta della classifica cannonieri con Tevez a quota 14 ma non solo: ”Ha giocato molto bene, al di là del gol, stupendo, ha partecipato, tenuto corta la squadra, ha giocato per gli altri, deve giocar così”, spiega Mancini che conclude su Podolski, ancora a secco: ”Ha avuto tre occasioni importanti, arriverà anche il suo momento”. ICARDI COME TEVEZ: ”MA E’ PIU’ FORTE” – Per Icardi gioia doppia. Il gol del 2-0, infatti, permette al centravanti argentino di raggiungere il connazionale Tevez a 14 reti. L’attaccante nerazzurro però scherza: ”Ma lui è più forte”. Poi sul momento positivo della squadra: ”Con Mancini abbiamo cambiato il modo di giocare, è cambiato anche il modulo. Ci stiamo trovando bene. All’inizio era un pò difficile capire queste cose perché non eravamo abituati, però dopo due-tre mesi che siamo insieme abbiamo iniziato a fare bene le cose”. Argomenti serie a inter roberto mancini Leggi i commenti I commenti dei lettori 
CAGLIARI – L’Inter soffre, ma vince 2-1 a Cagliari e ottiene così la terza vittoria consecutiva in campionato (non succedeva dal novembre 2012). In gol per i nerazzurri Kovacic, schierato titolare dopo 4 panchine consecutive al posto di Shaqiri, e Icardi, ora capocannoniere con Tevez. I padroni di casa hanno riaperto la partita grazie all’autogol di Carrizo, ma restano a secco pur giocando una buona partita. In classifica l’Inter si avvicina ancora alla zona Europa, mentre i rossoblù sono sempre terzultimi a -3 dall’Atalanta. LA CRONACA, TURNOVER DI MANCINI – Zola non recupera Ekdal e Sau e così schiera Crisetig e Cop. In difesa recupera Capuano, mentre Mpoku è preferito a Joao Pedro. Giovedì c’è Inter-Celtic e allora Mancini lascia a riposo Ranocchia e Shaqiri, dando fiducia a Vidic e Kovacic, in panchina nelle ultime quattro gare. In campo anche Brozovic e Podolski, non schierabili in Europa. E’ subito grande ritmo con Mpoku e Avelar molto attivi sulla corsia sinistra, anche se i palloni per Cop sono pochi.  L’ Inter dopo un periodo d’attesa, si spinge in avanti, ma non senza colpire. Podolski, di testa, gira fuori da ottima posizione su un bel traversone di Santon da sinistra. La difesa sarda balla sulle incursioni di Icardi e sulle giocate di Guarin, ma c’è un ottimo Brkic che respinge conuna grande parata su tiro di Brozovic. Poi però è Santon a salvare quasi sulla linea, anticipando Cop, a porta sguarnita. [[ge:rep-locali:repubblica:108036843]] LA RIPRESA, KOVACIC-GOL – I gol arrivano nel secondo tempo. L’ Inter passa al 2′: Podolski mette in mezzo per Icardi che controlla ma viene fermato da Capuano, ma arriva da dietro Kovacic che insacca con un gran tiro. Risposta affidata a Donsah che costringe Carrizo a una gran parata sulla sinistra. Zola sostituisce Cop (opaco) con Longo, un ex interista. Ma su un errore di Vidic, è Cossu a sciupare clamorosamente davanti al portiere avversario. ICARDI RAGGIUNGE TEVEZ – Poco dopo un altro errore di Medel spiana la strada a Longo, che davanti a Carrizo non riesce a segnare per una grande parata del portiere argentino. Se il Cagliari sbaglia, l’Inter no. Medel offre un pallone a Icardi, che supera Capuano e con un gran tiro firma il raddoppio. E’ il 14esimo gol in campionato per l’attaccante nerazzurro, che raggiunge così Tevez nella classifica cannonieri. FURIA CAGLIARI – Ma i padroni di casa non si arrendono, anzi. Longo è una furia e Mpoku supera qualsiasi avversario. Proprio da un gran tiro di Longo arriva la rete: la palla colpisce il palo e sbatte sulla schiena di Carrizo. Autorete e partita riaperta. Il gol dà ancora più spinta ai sardi che creano pericoli e una serie di corner. Ma in qualche modo l’Inter si salva, anche grazie agli ingressi di Dodò ed Hernanes. Proprio il centrocampista brasiliano colpisce una clamorosa traversa all’ultimo secondo. Non c’è più tempo: il Cagliari esce a testa alta, ma vince l’Inter che si avvicina alla zona Europa in classifica. Per i rossoblù la strada per la salvezza è ancora lunga. CAGLIARI-INTER 1-2 (0-0) CAGLIARI (4-3-2-1): Brkic 7; Dessena 6, Rossettini 5.5, Capuano 5, Avelar 6; Donsah 6,5, Crisetig 5 (26’st Ceppitelli), Conti 5,5; Cossu 5 (23’st Joao Pedro 5,5); M’Poku 7, Cop 5.5 (11’st Longo 6.5) In panchina: Colombi, Cragno, Gonzalez, Murru, Pisano, Farias, Barella, Husbauer, Diak Allenatore: Zola. INTER (4-3-1-2) : Carrizo 7; Campagnaro 5,5, Vidic 5.5, Juan Jesus 6, Santon 6.5; Guarin 6, Medel 5.5, Brozovic 6 (38’st Hernanes 6); Kovacic 6.5 (48’st Kuzmanovic sv); Icardi 6,5, Podolski 5,5 (37’st Dodò) In panchina: Berni, Andreolli, Palacio, Obi, Ranocchia, Puscas, D’Ambrosio, Shaqiri, Dimarco Allenatore: Mancini. ARBITRO: Mazzoleni di Bergamo RETI: Kovacic al 47′, Icardi 67′ e autogol di Carrizo al 73′ AMMONITI : Brozovic, Cop, Campagnaro e Avelar. ANGOLI: 7-7. RECUPERO: 0′ e 4′ Argomenti serie a cagliari calcio inter Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
CAGLIARI - Un'altra buona prestazione per il Cagliari, ma non è servita a evitare il ko 1-2 contro l'Inter . Il tecnico gialloblù, Gianfranco Zola, è rammaricato soprattutto per le tante azioni pericolose non finalizzate: "C'è tanto rimpianto per le occasioni che abbiamo creato sull'1-0, potevamo sicuramente far meglio e la partita poteva cambiare. L'Inter ha legittimato nel primo tempo il vantaggio ottenuto nel secondo, ha creato occasioni che per la bravura del nostro portiere e per i loro errori in attacco non sono entrate, ma hanno capitalizzato le occasioni nella ripresa rispetto a noi". "BENE M'POKU E LONGO" - Le note positive sono arrivate da M'Poku e Longo, tra i migliori in campo in assoluto: "Ha dimostrato grandi qualità, al di là della quantità che ci ha messo - dice Zola ai microfoni di Sky Sport a proposito del centrocampista belga -. Abbiamo bisogno di giocatori di personalità e lui ha dato dei segnali importanti, siamo contenti per questo. Samuele invece ha fatto la differenza, quando è entrato ha cambiato volto alla partita, ha fatto reparto da solo, oggi ha fatto bene ed è un giocatore che per caratteristiche è unico, ha fisicità che altri non hanno ed è molto importante per questa squadra". [[ge:rep-locali:repubblica:108036843]] LA CRISI DEL PARMA - Zola poi dice la sua sul momento del Parma: "Mi dispiace molto, sono legato molto a questa società, in tanti c'erano quando c'ero io. E' una situazione molto spiacevole, il mio augurio è che si riesca a trovare una soluzione. La città e i giocatori non meritano una situazione del genere", conclude il tecnico del Cagliari. LONGO: "EPISODI SFORTUNATI" -  Il tecnico dell'Inter, Roberto Mancini, ha ammesso che l'ingresso in campo di Longo ha messo in difficoltà i nerazzurri. L'attaccante del Cagliari, ex nerazzurro, ringrazia il tecnico: "I complimenti fanno piacere.  L'Inter è una grande squadra, singolarmente è meglio di noi, noi abbiamo fatto una buona partita ma abbiamo pagato a caro prezzo i nostri errori. Se Zola ci ha rimproverati? Dopo la partita non parla più di tanto, ne parleremo in settimana". Sulla partita, il giovane attaccante commenta: 'Le partite vanno a episodi, noi siamo stati sfortunati perché potevamo raccogliere qualcosa in più. Possiamo giocare meglio e nella ripresa abbiamo fatto meglio, li abbiamo aggrediti, volevamo farlo nel primo ma non ci siamo riusciti". Argomenti serie a cagliari calcio gianfranco zola Leggi i commenti I commenti dei lettori 
None Leggi i commenti I commenti dei lettori 
