EMPOLI – “Forse non siamo stati brillantissimi e questa è una prerogativa che la nostra squadra deve avere: giocare in rapidità. Siamo venuti meno rispetto al nostro modo di giocare, ma tutto sommato la sfida è stata equilibrata. Abbiamo sofferto il palleggio e le ripartenze degli avversari ma non abbiamo subito molto”. Così Marco Giampaolo, commentando la sconfitta interna del suo Empoli contro l’Atalanta. “RIGORE? FORSE C’ERA MA ARBITRO HA DECISO COSI'” – I toscani lamentano anche un probabile rigore per fallo di Toloi su Pucciarelli, anche se Giampaolo preferisce sorvolare: “L’arbitro ha visto così e non possiamo cambiare le cose. Molto probabilmente c’era il rigore ma non cambia nulla, dobbiamo analizzare la nostra situazione”. Che dice di un Empoli poco cinico sotto porta e molto leggero nel subire ancora una volta gol dagli sviluppi su calcio piazzato: “L’errore è a monte – precisa il tecnico dei toscani a Sky -, sul due contro due bisogna andare a coprire la palla. Quella situazione era preordinata, ci siamo allenati proprio stamattina per un cross cosi’ con quella palla così. Bisogna evitare il cross perché poi rimani in marcatura a zona e perdi uomo”. [[ge:rep-locali:repubblica:123613707]] “LIVAJA ANCORA NON E’ PRONTO” – Giampaolo spiega anche le sue scelte, con il giovane Piu al suo esordio in Serie A al fianco di Maccarone e Livaja e Pucciarelli in panchina: “Livaja non è ancora al cento per cento – chiarisce – e poi in panchina mi sono riservato un cambio. Piu è un guastatore e in grado di fare gol. Facendo giocare prima Livaja, poi non avrei avuto la possibilità di cambiare. Ho rischiato Pucciarelli (nel finale, ndr) ma non avrebbe dovuto giocare”. “SAPONARA STRAORDINARIO, PAREDES PUO’ FARE IL PLAY” – Su tutti, si distingue invece lo spessore di Saponara sulla trequarti, una possibilità anche per la Nazionale di Antonio Conte: “Se può giocare in quel ruolo in azzurro? Quello è un problema di Conte – dice Giampaolo -, Saponara ha fatto un inizio stagione straordinario. Ha grande qualità, salta l’uomo in velocità e ha il grande pregio di vedere cose che altri non vedono. Dipende dal sistema di gioco di Conte, ma lui è un trequartista ed è lì che può essere determinante”. In prospettiva, si lavora invece per far rendere al meglio Paredes nel ruolo di vertice basso del centrocampo: “Le caratteristiche sono quelle – conclude il tecnico dei toscani -, non è in grande condizione ma sono convinto che potrebbe fare il play, ha ottima gestione palla, bisogna vederlo in futuro quando crescerà la sua condizione”. Argomenti empoli calcio serie a marco giampaolo Leggi i commenti I commenti dei lettori 

ROMA - Ivan Basso tornerà a gareggiare di nuovo a fine ottobre dopo aver superato il cancro ai testicoli. Lo ha confermato giovedì la sua squadra, la Saxo-Tinkoff. Basso, due volte vincitore del Giro d'Italia, parteciperà dal 24 ottobre al Saitama-Criterium in Giappone dopo che gli è stata diagnosticata la malattia durante il Tour de France, disputato nel mese di luglio. Il cancro del ciclista italiano di 37 anni è stato rilevato dopo un controllo eseguito per aver subito un lieve infortunio nella quinta tappa della Grande Boucle. Basso, tornato in Italia, è stato operato a Milano, dove ha continuato i trattamenti. Il campione azzurro ha recuperato rapidamente e da un mese si allena con la bicicletta . Secondo quanto reso noto dalla sua squadra, non ha più bisogno di continuare con il trattamento medico e tornerà a gareggiare. Argomenti ciclismo ivan basso Leggi i commenti I commenti dei lettori 
LONDRA – In formazione ampiamente rimaneggiata, con quasi tutti i titolari tenuti a riposo, la Nuova Zelanda ha superato per 58-14 la Namibia nella seconda gara dei Mondiali di rugby. Gli All Blacks hanno realizzano la bellezza di 9 mete con Savea (2), Milner-Skudder (2), Vito, Fekitoa, Barrett, Milner-Skudder. Al resto ha pensato Barrett che ha centrato un piazzato e ben 5 trasformazioni. DEYSEL, PRESTIGIOSA META – I namibiani si sono difesi come hanno potuto mettendo a segno tre piazzati con Kotze e togliendosi la soddisfazione, in avvio di ripresa, di realizzare con Deysel una meta salutata da un boato del pubblico. Prossimo appuntamento per la Nuova Zelanda il 2 ottobre al Millennium Stadium di Cardiff contro la Georgia. Argomenti rugby rugby mondiali 2015 all blacks Leggi i commenti I commenti dei lettori 
EMPOLI – “Quando ho visto che l’arbitro ha dato sei minuti di recupero ho detto: eccola lì, facciamo come con il Verona… Finalmente una partita fatta bene, giocata bene e penso anche meritata”. E’ soddisfatto Edy Reja, tecnico dell’Atalanta, dopo la vittoria al Castellani sull’Empoli . “CON TOLOI E PALETTA NUOVO STILE DI GIOCO” – Una vittoria maturata grazie al gol di Toloi di testa nel primo tempo. Sul brasiliano il tecnico bergamasco sta costruendo un nuovo stile di gioco improntato sulle ripartenze: “Ho detto ai due centrarli – spiega Reja a Sky – di non perdere mai la linea, solo quando Saponara arretrava lo poteva fare Toloi. Abbiamo lavorato su questo ma ancora dobbiamo migliorare molto sull’elastico. Se Paletta e Toloi accetteranno questo atteggiamento tattico diventeremmo una buona squadra con il valore di questi due”. [[ge:rep-locali:repubblica:123613707]] “MANCANO PUNTI, MA SONO CONTENTO ” – Resta tuttavia il rammarico per i punti persi per strada con Inter, Sassuolo e Verona: “Meritavamo 3 punti in più – spiega Reja – ma oggi sono contentissimo. Dopo il Verona c’è stata un’imprecazione continua”. Proprio su Toloi, ex romanista tornato in Italia dopo l’ultima parentesi al San Paolo, Reja precisa: “Non è un rischio, questi sono giocatori che abbiamo seguito, ha 24-25 anni e ha grandi margini di miglioramento. Anche in allenamento deve essere concentrato. In Italia non sono concessi errori, penso che lui stia capendo che qui è dura e non si può scherzare su nessun fallo”. “GOMEZ ARMA IN PIU’” – Soddisfatto, il tecnico nerazzurro, anche dell’atteggiamento dei tre attaccanti. Soprattutto il Papu Gomez: “Ha fatto un grande finale di campionato lo scorso anno – conclude Reja -, con lui e Maxi Moralez posso tornare a giocare con il 4-3-3, ma Papu anche a Catania me lo ricordo sulla fascia sinistra. Se concludesse qualche volta in più non sarebbe male, ha mezzi importanti. Tiriamo ancora troppo poco rispetto agli altri, lui il tiro ce l’ha ma non lo fa mai”. GOMEZ: “GRANDE PERSONALITA’” – “Ultimamente gli ultimi minuti della partita diventavano un buio per noi. Oggi abbiamo dimostrato tanta personalità e i tre punti sono meritati”. Alejandro Gomez commenta così il successo di Empoli. “Se è questa l’Atalanta che vedremo? Sì – dice il ‘Papu’ a Sky – abbiamo un centrocampo e un attacco molto veloci. Quando si può giochiamo palla a terra, quando non si può si riparte in velocità”. Se si guarda alle ultime partite, per l’Atalanta aumentano i rimpianti per una classifica che poteva essere migliore se non fossero arrivate le beffe nei finali: “Ci abbiamo pensato – conclude l’argentino – resta un rammarico incredibile, ma cerchiamo di non pensarci e proseguire su questa strada, stiamo facendo molto bene”. Argomenti atalanta serie a edy reja Leggi i commenti I commenti dei lettori 
None Leggi i commenti I commenti dei lettori 
EMPOLI – L’Atalanta torna a vincere fuori casa. Non succedeva da 11 match lontani da Bergamo. Un 1-0 all’Empoli firmato Rafael Toloi, alla sua prima gara da titolare in nerazzurro dopo una breve esperienza alla Roma nel 2014 con 5 gettoni, e al suo primo centro in assoluto in Serie A. I bergamaschi stavolta mantengono il vantaggio fino alla fine agguantando quota 8 in classifica. Se non fosse arrivato il pari del Verona al 52’ del secondo tempo domenica scorsa e con tanti altri se (Inter che vince nel recupero, Moralez che sbaglia un rigore sul 2-2 contro il Sassuolo), gli orobici sarebbero altissimi in graduatoria. L’Empoli invece è al secondo ko interno su tre gare e si ferma dopo la bella vittoria di Udine restando a quota 4. L’ATALANTA CHIUDE GLI SPAZI – Giampaolo schiera il consueto 4-3-1-2 con la sorpresa Piu in attacco insieme a Maccarone. Dietro di loro Saponara. In difesa a destra c’è Zambelli mentre in mezzo al campo c’è l’esordio dal 1′ di Paredes, autore di un gol contro l’Udinese. Reja risponde col 4-3-3 con il rientro di Pinilla in attacco; insieme a lui confermati Gomez e Moralez. In mezzo al campo gioca il giovane Grassi. Esordio da titolare in difesa per Toloi che fa coppia con Paletta. L’Atalanta imposta una gara difensiva, con pressing alto ma senza esagerare. Saponara cerca palla, avanza ma trova sempre un muro al limite dell’area ospite con Toloi e Paletta. LA PRIMA DI TOLOI – La gara è bloccata e per assistere alla prima occasione dobbiamo andare al 21’ quando Paredes lancia con una magia a destra Zambelli: cross e deviazione di Piu sul fondo, in anticipo sul primo palo. Dall’altra parte Pinilla prova la rovesciata, come suo solito, ma stavolta gli va male. Così anche di testa quando devia un cross di Dramè. Al 28’ Atalanta pericolosa con Moralez che viene stoppato da Zambelli in area toscana, poi botta da fuori di Kurtic: fuori di poco. Al 31’ i nerazzurri passano: angolo, palla a Moralez che dalla sinistra crossa in area col destro. Si inserisce Toloi tra Tonelli e Costa e con un colpo di testa fa centro. Primo gol in A per l’ex romanista. La reazione dell’Empoli è timida, poco incisiva, anche per merito dell’Atalanta che si chiude dietro e non fa passare più niente. [[ge:rep-locali:repubblica:123613707]] EMPOLI, TROPPI ERRORI – A inizio secondo tempo Giampaolo cambia la squadra: dentro Diousse e Livaja e fuori Ronaldo e Piu. Ma la manovra dell’Empoli è ancora statica, poche idee, spesso l’ultimo passaggio è sbagliato. Ne giova l’Atalanta che controlla il vantaggio e anzi Pinilla impegna Skorupski. Al 20’ Masiello si immola salvando su Saponara con una diagonale difensiva eccezionale. Il terzino però si infortuna seriamente e deve lasciare il campo: entra Bellini. SPORTIELLO SALVA, PUCCIARELLI RECLAMA – Dramè impegna Skorupski al 28’ con un improvviso tiro da fuori. Alla mezz’ora finalmente un’occasione nitida per i toscani: Saponara salta Paletta e conclude solo davanti al portiere. Ma Sportiello d’istinto salva i suoi. Giampaolo si gioca l’ultima carta, Pucciarelli al posto di Maccarone. E al 41’ proprio il nuovo entrato ha una chance colossale quando si presenta solo davanti a Sportiello. Toloi recupera e col corpo lo abbatte. Per l’arbitro non c’è fallo e l’Empoli si infuria. Questo episodio di fatto chiude le ostilità nonostante ben sei minuti di recupero. Empoli-Atalanta 0-1 (0-1) Empoli (4-3-1-2): Skorupski 6; Zambelli 5,5, Tonelli 5,5, Costa 5, Mario Rui 6; Paredes 5,5, Ronaldo 5,5 (1′ st Diousse 5,5), Croce 6; Saponara 6,5; Maccarone 5,5 (34′ st Pucciarelli 6), Piu 5,5 (1′ st Livaja 5,5). In panchina: Pelagotti, Laurini, Bittante, Barba, Camporese, Maiello, Zielinski, Krunic, Buchel. Allenatore: Giampaolo 5,5. Atalanta (4-3-3): Sportiello 6,5; A. Masiello 7 (20′ st Bellini 6), Toloi 7 (42′ st Stendardo sv), Paletta 6,5, Dramè 6; Kurtic 6, De Roon 6, Grassi 6 (13′ st Migliaccio 6); Gomez 6,5, Pinilla 5,5, Moralez 6,5. In panchina: Bassi, Conti, Raimondi, Cigarini, D’Alessandro, Monachello, Denis. Allenatore: Reja 6,5. Arbitro : Gavillucci di Latina 5 Rete : 31′ pt Toloi. Ammoniti : Pinilla, Moralez, Grassi, Saponara, Diousse, Bellini. Angoli : 5-4 per l’Atalanta. Recupero : 0′, 6′. Spettatori 8.000 circa. Argomenti empoli calcio atalanta serie a Leggi i commenti I commenti dei lettori 
