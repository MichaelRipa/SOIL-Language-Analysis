MILANO – Sinisa Mihajlovic si gode il 4-1 sulla Sampdoria , ma resta con i piedi per terra sapendo che alla vittoria di oggi bisogna dare continuità per poter ottenere risultati. “La prestazione è stata ottima da parte di tutti, sapevamo che avremmo affrontavamo una grande squadra e abbiamo fatto bene. Dobbiamo cercare di mantenere la media di due punti a partita – spiega -, l’obiettivo è questo. Abbiamo fatto bene, però sappiamo cosa possiamo fare, dobbiamo continuare su questa strada e non fare passi indietro. Nelle prossime gare se giochiamo come oggi, possiamo vincere contro tutti. Mantenendo questa media punti nelle prossime giornate, vedremo dove saremo. Nel girone di ritorno, sono sicuro che faremo meglio anche perché le avversarie dirette le affronteremo tutte in casa”. Poi aggiunge: "A chi dedico la vittoria? Ai ragazzi, è stata una partita quasi perfetta. Peccato solo per il gol subito, se giochiamo così possiamo divertirci e divertire". [[ge:rep-locali:repubblica:128389657]] RISCATTATO KO CON LA JUVE – Sinisa Mihajlovic sottolinea poi i meriti della sua squadra. “Contro la Juve abbiamo perso e dovevamo riscattarci – dice ancora l’allenatore del Milan -. Era stata una brutta gara da entrambe le parti, ma loro hanno vinto, noi abbiamo cambiato modulo e avendo tre attaccanti in condizione e viste le difficoltà che abbiamo incontrato nelle ultime due gare, giocando così avevamo più giocatori nella parte offensiva di metà campo. E si è visto”. NIANG: "SERATA PIU' BELLA DA QUANDO SONO AL MILAN" -  "Questa è la più bella serata da quando sono al Milan: doppietta e assist. Sono molto contento ma non mi devo fermare qui perché la stagione è ancora lunga". E' felice M'Baye Niang, migliore in campo a San Siro contro la Sampdoria. "Ma non è che oggi con la doppietta cambiane le cose per me - chiarisce a Sky l'attaccante rossonero - da oggi devo continuare a lavorare, la stagione per me è appena iniziata e devo far vedere quanto posso dare alla squadra e aiutare. Con Bacca - ha concluso - mi trovo molto bene, oggi abbiamo provato a scambiare qualche palla, sono molto contento di quanto fatto da noi due oggi". ENTUSIASMO BONAVENTURA – Tra i protagonisti di questa sera anche Jack Bonaventura. “Dobbiamo cercare di fare piu’ punti possibile da qui a Natale, il mister ce lo ha detto e noi ci crediamo, pensiamo di potercela fare. Vogliamo arrivare il piu’ in alto possibile, anche al terzo posto, ma dobbiamo pensare una partita alla volta. Abbiamo fatto bene – spiega l’attaccante rossonero – con un modulo, il 4-4-2, che ci ha dato un po’ di ordine, ma c’è stato anche atteggiamento e grinta giusta. Un risultato bello”. A spostare tanto è stato Niang, autore di una doppietta: “Niang è forte – dice l’ex atalantino – ha grande forza fisica, c’è anche Bacca e Luiz Adriano (oggi autore del quarto gol rossonero, ndr), speriamo che facciano tanti gol perché sono bravi e se lo meritano.  Oggi – ha concluso Bonaventura – abbiamo fatto tutto con grande convinzione e voglia di vincere. Abbiamo preparato la partita con il 4-4-2 e oggi ci è venuto bene, quindi penso che si possa lavorare su questo modulo anche questo lo deciderà il mister”. GALLIANI: "IL MIGLIOR MILAN DELLA STAGIONE" - "Abbiamo fatto una buonissima partita, calmiamoci con le svolte. Non diciamo niente, abbiamo detto tante cose dopo la partita con la Lazio e poi sappiamo cos'è successo. Non diciamo nulla. Abbiamo fatto un passo in avanti, sicuramente il miglior Milan visto a San Siro questa stagione. I giocatori li ho visti molto determinati e vogliosi di far bene da qui a Natale". Così l'ad rossonero Adriano Galliani, ai microfoni di Milan Channel. Argomenti milan ac Leggi i commenti I commenti dei lettori 
None Leggi i commenti I commenti dei lettori 
MILANO – Troppo Niang per questa Sampdoria. Il Milan torna alla vittoria dopo la battuta di arresto di una settimana fa allo Juventus Stadium e lo fa alzando la voce. Nell’anticipo della  14/a giornata di serie A, infatti, i rossoneri annichiliscono la Sampdoria con un convincente 4-1 che rende ancora più amara la seconda partita sulla panchina blucerchiata di Montella (al secondo ko in altrettante partite). Resta, quindi, tabù San Siro per la formazione doriana che qui ha vinto solo due volte negli ultimi 20 anni. Un dato pessimo che si aggiunge a quello stagionale che vede i liguri mai vincenti lontano dal Ferraris. Serata da incorniciare, invece, per il gioiellino francese che segna i suoi primi gol in serie A con la maglia del Milan e incanta San Siro con un assist, due reti e giocate da applausi. SINISA BATTE IL SUO PASSATO – E così la prima è andata. Sinisa Mihajlovic alla vigilia aveva fissato la tabella da percorre da qui a Natale: quattro vittorie in quattro giornate complice il calendario favorevole che vede i rossoneri affrontare oltre alla Samp, anche il Verona in casa e le matricole Carpi e Frosinone fuori. Per uno strano scherzo del destino, la prima vittima sacrificale è stata proprio quella Sampdoria che tanto lo ha amato negli ultimi anni e che lui ha guidato con tenacia e orgoglio ai piani alti del calcio italiano. Alla fine il risultato va stretto al Milan che si è divorato diverse occasioni da gol, ma probabilmente un divario troppo ampio sarebbe stato eccessivo per una Samp che sta cercando una sua identità con l’approdo dell’aeroplanino in panchina. Mihajlovic alla fine ha abbracciato l’amico Montella e per ora si gode il successo consapevole che la strada che porta in Europa è ancora lunga e che le insidie sono sempre dietro l’angolo. Già martedì, sempre a San Siro, ci sarà la sfida col sorprendente Crotone. Una gara che vale per il quarto turno di Coppa Italia. Davide contro Golia, ma i calabresi nell’attuale campionato cadetto stanno stupendo tutti domenica dopo domenica e in classifica sono secondi ad appena un punto dal Cagliari capolista. Sarà un impegno da non sottovalutare anche perché la coppa Italia è un obiettivo dichiarato della formazione rossonera. [[ge:rep-locali:repubblica:128389657]] IL MATCH – Questa sera la gara che inizia in sordina con le due squadre che si preoccupano più di non prendere gol che di farne. Poi si accende Niang e il Milan si illumina. Il francese incanta il Meazza con accelerazioni, colpi di tacco, giocate da fuoriclasse e un’autostima che cresce minuto dopo minuto. E’ suo l’assist che porta al gol Bonaventura per il vantaggio rossonero, poi i due si scambiano il favore quando l’azzurro viene atterrato in area da De Silvestri e il francese trasforma dal dischetto. Prima dei due gol il Milan si era fatto vedere anche con Bacca, ma Viviano era abile a salvare. Dopo neanche un minuto, invece, un rinvio maldestro di Donnarumma mandava Soriano al tiro dai 30 metri, bravo l’estremo rossonero a tornare in porta ed evitare la figuraccia. Dopo 5′ dall’inizio della ripresa Niang chiude definitivamente il match raccogliendo al limite un rinvio errato di Viviano e infilandolo con un rasoterra di precisione dagli 11 metri. Il francese nei minuti precedenti aveva propiziato il gol, prima costringendo Viviano alla deviazione in angolo con un bel colpo di tacco, poi colpendo l’esterno della rete sul successivo corner e dalla rimessa seguente è arrivata la personale doppietta. A quel punto Mihajlovic manda in campo Luiz Adriano e il brasiliano alla seconda occasione (la prima la spreca mandando sul fondo su un  traversone di  Antonelli) non sbaglia: cross di Cerci dalla destra, stop di petto e girata al volo che buca i guanti di Viviano. L’estremo blucerchiato evita nel finale il pokerissimo salvando alla disperata su Bacca. Allo scadere il gol della bandiera blucerchiata porta la firma di Eder che dal dischetto (fallo di Poli proprio sull’ex ) spiazza Donnarumma. E’ l’ultima emozione di un match a senso unico. MILAN-SAMPDORIA 4-1 (2-0) MILAN (4-4-2): Donnarumma 6; Abate 6.5, Alex 6.5, Romagnoli 6.5, Antonelli 7; Cerci 7.5 (35′ st Honda sv), Kucka 6.5 (8′ st Poli 6), Montolivo 6.5, Bonaventura 7.5; Bacca 6.5, Niang 8 (29′ st Luiz Adriano 6.5). In panchina: Abbiati, Calabria, De Sciglio, Rodrigo Ely, Mexes, Zapata, Nocerino, Suso, Jose’ Mauri. Allenatore: Mihajlovic 8 SAMPDORIA (4-3-1-2): Viviano 5; De Silvestri 4 (20′ st Pereira 5), Silvestre 4.5, Regini 4, Mesbah 5; Ivan 5 (29′ st Palombo 5), Fernando 5, Barreto 5.5; Soriano 5.5; Muriel 5 (18′ st Bonazzoli 5), Eder 5.5. In panchina: Brignoli, Puggioni, Cassani, Carbonero, Christodoulopoulos, Rocca, Cassano, Rodriguez. Allenatore: Montella 5 RETI : pt 16′ Bonaventura, 38′ Niang (rig.); st 4′ Niang, 34′ Luiz Adriano, 42′ Eder (rig.) ARBITRO : Doveri di Roma NOTE : spettatori 30.000 circa. Ammoniti: De Silvestri, Kucka, Soriano. Calci d’angolo: 4-2 per il Milan. Recupero tempo: 1′, 3′. Argomenti serie a milan ac sampdoria Leggi i commenti I commenti dei lettori 
Per la nona giornata di serie A, una Manital Torino dal volto nuovo (fuori Robinson e dentro Dyson e rientro degli infortunati White, Ebi e Rosselli), è costretta ad una difficile trasferta a Trento. Ancora una volta i ragazzi di coach Bechi giocano una partita a due facce e, dopo un ottimo primo tempo in cui raggiungono anche la doppia cifra di vantaggio trascinati dalla grinta offensiva di DJ White (top scorer del match con 21 pt) e dalla grande regia di Giachetti, negli ultimi due quarti perdono smalto e si fanno travolgere dall'aggressività difensiva degli avversari. Trento vince a mani basse nella lotta ai rimbalzi e, seppur imprecisa sia dalla lunetta che dalla lunga distanza, trova in Pascolo, Baldi Rossi e Lockett dei grandissimi talenti capaci per tutti i 40 minuti di mettere in difficoltà gli ancora poco fluidi ingranaggi torinesi. Si conclude 95-83 per i padroni di casa e la Manital, con il roster finalmente al completo ma ancora alla ricerca di un'amalgama, è costretto a tornare a casa a mani vuote, ma con la consapevolezza che i giocatori, a partire dagli americani Dyson e White, fino agli italiani di esperienza come Mancinelli e Giachetti, ci sono e possono competere contro chiunque. 
MILANO – Seconda sconfitta in altrettante partite per Vincenzo Montella che non ha ancora ritrovato il sorriso da quando è ritornato alla Sampdoria. “Questa non è la Sampdoria che mi ero immaginato: abbiamo lavorato in settimana e avevo visto una crescita. Purtroppo stiamo dimostrando che nei momenti topici della partita perdiamo sicurezza, perdiamo concentrazione e smettiamo di essere squadra. Dobbiamo assumerci delle responsabilità: io sono ancora convinto che le cose possano cambiare, ma ci vuole la dedizione di tutto il gruppo”. [[ge:rep-locali:repubblica:128389657]] INCONTRATO MIGLIOR MILAN STAGIONALE – Vincenzo Montella non nasconde la propria delusione per l’atteggiamento dei suoi. “Non ho visto quella personalità necessaria per cominciare un’azione – dice ancora il tecnico -: dobbiamo crescere il prima possibile, altrimenti tutto diventa più complicato. La mia metodologia piace molto ai calciatori, sono entusiasti, ma oggi non l’ho visto e per questo ho bisogno di alcune risposte da tutti. Se ci alleniamo bene e poi in partita ci comportiamo come stasera, allora c’è qualcosa che non va. Ma al di là del credo dell’allenatore, la cosa fondamentale è seguire un’idea: giusta o sbagliata che sia, deve sempre esserci unità d’intenti. Abbiamo probabilmente incontrato il miglior Milan della stagione, ma questo non deve essere un alibi – conclude Montella : noi possiamo e dobbiamo fare meglio. Sia individualmente sia come squadra non possiamo mettere in campo queste prestazioni”. Argomenti serie a sampdoria vincenzo montella Leggi i commenti I commenti dei lettori 
ROMA – C’è anche Trento in testa alla classifica della Serie A Beko di basket. La Dolomiti Energia ha infatti battuto la Manital Torino 93-85 in uno dei due anticipi della nona giornata, agganciando così Pistoia e Milano in cima alla graduatoria. Nell’altro incontro del sabato, fattore campo favorevole anche per la Virtus Bologna, che ha dominato il match contro Avellino chiuso 81-66. Tra le partite di domenica, spicca il derby Cantù-Milano alle 20:45, mentre l’altra capolista Pistoia ospiterà Reggio Emilia. Doppio posticipo lunedì sera: Capo d’Orlando-Sassari e Pesaro-Cremona. TRENTO-TORINO 93-85 Il match si apre su ritmi piuttosto bassi con il coach degli ospiti, Bechi, che mette in campo fin da subito Dyson e White. Dopo 3’ il punteggio è di 7 a 10 con 5 punti di fila proprio di Dyson. Wright segna il suo sesto punto per il 9 a 12 e poi Sanders inchioda il canestro dell’11 a 12. Tutto il primo tempo è combattuto, senza fughe da parte dei due team: si torna negli spogliatoi infatti con i piemontesi avanti 47 a 46. Sutton regala ad inizio secondo quarto il vantaggio bianconero con una schiacciata a rimbalzo d’attacco, Pascolo fa 1/2 dalla lunetta e al 22’ il punteggio è di 49 a 47 per i padroni di casa. Forray segna da tre, fornisce l’assist per Lockett e poi segna in penetrazione per il 56 a 53 al 24’. Pascolo è on fire e tiene la Dolomiti Energia Trentino avanti sul 60 a 55 dopo 25’ con il lungo bianconero a quota 9 punti. Pascolo da due e poi la tripla di Baldi Rossi fanno esplodere il PalaTrento per il 68 a 58 al 28’. La Manital Torino si affida però a DJ White, 17 punti in 23’ dei primi tre quarti, e si tiene a 5 punti di margine sul 70 a 65 alla fine del terzo quarto. Baldi Rossi e Pascolo aprono l’ultimo quarto con due giocate d’applausi per il 74 a 65 al 32’. Oramai è Dolomiti Energia Trentino vs White e al 34’  il punteggio è di 78 a 69: Lockett arriva a quota 19 punti per il canestro dell’80 a 69, ma la Manital Torino non molla e con Giacchetti si riporta a -9, 80 a 71. Sale in cattedra Wright con 4 punti in fila per l’84 a 71 al 36’. Torino rientra in partita con un 7 a 1 che obbliga coach Buscaglia al time out sull’85 a 78 a 2’09” dal termine. Mancinelli dalla lunetta riporta Torino a -5. Trento spreca in attacco, ma in difesa tiene contro le giocate di Dyson e White. Wright fa 2/2 dalla lunetta, Dyson ne segna uno, poi i rimbalzi in attacco mandano Sanders in lunetta e arriva l’89 a 81 a 25” dal termine. Ormai i giochi sono i fatti e alla fine la Dolomiti Energia Trentino può festeggiare la sesta vittoria in campionato per 93 a 85 e godersi il primo posto in classifica. Dolomiti Energia Trentino – Manital Torino 93-85 (18-24, 46-47, 70-65) Trento: Poeta 2, Sanders 6, Pascolo 19, Baldi Rossi 12, Forray 5, Lofberg ne, Flaccadori 8, Sutton 5, Lockett 19, Lechthaler, Wright 17. All. Buscaglia Torino: Dyson 11, White 21, Giacchetti 11, Mancinelli 13, Rosselli, Fantoni ne, Mascolo ne, Dawkins 13, Miller 8 (0/1, 2/6), Ebi 8. All. Bechi. Note: Tiri liberi: Trentino 20/29, Torino 13/19. Tiri da due: Trentino 26/45, Torino 21/37. Tiri da tre: Trentino 7/21, Torino 10/22. Rimbalzi: Trentino 44 (Pascolo 11), Torino 26 (White 8). Assist: Trentino 17 (Lockett 5), Torino 19 (Giacchetti 6) BOLOGNA-AVELLINO 81-66 Bologna doveva vincere per lasciare l’ultimo posto in classifica (in coabitazione con Pesaro e Torino) e così ha fatto, in una gara che ha sempre condotto. A metà del secondo quarto è stata avanti di 20 (34-14), poi il punteggio è rimasto sempre in doppia cifra toccando il massimo vantaggio sul 52-31, grazie a 6 punti consecutivi di Pittman (alla fine 8/10), che la squadra ospite non è mai riuscito a contrastare. A quel punto la Virtus ha un pò mollato, Avellino è risalita fino a -5 (60-55) poi, grazie anche a 9 punti consecutivi ancora di Pittman, Bologna ha chiuso la gara. Senza Ray (fuori almeno due mesi per lesione al menisco destro) la Virtus non ha trovato resistenza sotto canestro e la poca precisione al tiro di Avellino ha di certo agevolato il compito. Oltre a Pittman, bene Odom, Mazzola e Williams, mentre Gaddy ha guidato discretamente la squadra (5 assist ma 1/9 al tiro). Negli irpini solo Nunnally e Veikals hanno cercato di combinare qualcosa ma il 39% totale al tiro spiega anche i problemi della squadra che ha subito troppo a rimbalzo. Obiettivo Lavoro Bologna – Sidigas Avellino 81-66 (19-11, 45-31, 60-51) Bologna: Fells 7, Pittman 20, Fabiani ne, Vitali 7, Cuccarolo, Gaddy 5, Williams 13, Fontecchio 5, Mazzola 10, Oxilia ne, Odom 14. All: Valli. Avellino: Vaikalas 16, Acker 6, Leunen 5, Cervi 4, Nunnally 23, Norcino ne, Gioia ne, Severini 1, Buva 9, Blums 2, Parlato ne. All: Sacripanti. Arbitri: Mattioli, Biggi, Morelli. Note – tiri liberi: Bologna 14/19, Avellino 16/23. Tiri da tre punti: Bologna 5/18, Avellino 8/22. Rimbalzi: Bologna 41, Avellino 33. Argomenti basket basket serie a trento basket virtus bologna Leggi i commenti I commenti dei lettori 
BOLOGNA: Avanti 40 minuti su 40, la Virtus spazza via le nubi di una settimana difficile e tetra, levando il fiato (e i due punti) ad Avellino. Non si ferma mai, la squadra di Valli, stando a lungo avanti di oltre dieci punti, dopo il 19-11 del primo riposo (e il 36-16, quasi irreale, del 15’). Combina difesa e attacco, trova in Williams, rimasto solo per l’infortunio di Ray, il primo cannoniere d’una fruttuosa staffetta, poi li innesca via via tutti, subendo , nella propria metacampo, solo le iniziative isolate di Nunnally. 45-31 il punteggio all’intervallo, c’è di nuovo un allungo in avvio di ripresa, a +21 (52-31), poi però Avellino arruola anche Veikalas e accorcia un po’, chiudendo il terzo periodo a soli 9 punti (60-51). Gli irpini salgono fino a -5 (60-55), ma qui Mazzola e di nuovo Williams replicano, finchè la Sidigas viene divelta dalle schiacciate di Pittman, uomo deella partita con 20 punti e 10 rimbalzi. VIRTUS-AVELLINO 81-66 Virtus : Gaddy 5, Fells 7, Williams 13, Mazzola 10, Pittman 20, Fontecchio 5, Vitali 7, Odom 14, Cuccarolo. Avellino : Veikalas 16, Acker 6, Nunnally 23, Leunen 5, Cervi 4, Blums 2, Buva9, Severini 1. Note: liberi: Bo 14/19, Av 16/23. Da due: Bo 26/49, Av 13/32. Da tre: Bo 5/18, Av 8/22. Rimbalzi: Bo 41, Av 33. Parziali: 5’ 10-4, 10’ 19-11, 15’ 36-18, 20’ 45-31, 25’ 55-39, 30’ 60-51, 35’ 70-62, 40’ 81-66. Massimo vantaggio V: +21 (52-31) al 22’. Mai in svantaggio Argomenti virtus basket bologna 
Una Sampdoria senz'anima prende quattro gol a San Siro e condanna Montella alla sua seconda sconfitta in due gare sulla panchina doriana. I blucerchiati, mai in partita, chiudono il primo tempo sotto di due reti grazie al vantaggio di Bonaventura, "dimenticato" da De Silvestri dopo un cross di Niang marcato in modo troppo leggero da Regini, e a un rigore di Niang dopo un fallo dello stesso De Silvestri ancora ai danni di Bonaventura. Nella ripresa un regalo di Viviano a Niang permette al francese di segnare la doppietta, a chiudere i conti Luiz Adriano con un tiro in beata solitudine. Il gol blucerchiato porta la firma del solito Eder, unico a non arrendersi insieme a un motivato Soriano (deciso a far bella figura di fronte al suo mentore Mihajlovic), e a un Ivan quantomeno combattivo. Montella, ora, ha parecchio lavoro da fare. Il ko di San Siro è un passo indietro anche rispetto alla sconfitta di Udine. Argomenti serie a sampdoria milan ac montella eder 
