Arriva dal blog di Beppe Grillo una sorta di stop alle ipotesi di coinvolgimento di personaggi della società civile, anche esterni al Movimento, per la corsa alla presidenza della Regione Liguria. Una soluzione che era stata prospettata dal Capogruppo in Consiglio Comunale di Genova, Paolo Putti, che aveva scritto alla dirigenza del movimento. "In questi giorni sono stati nominati on line i candidati provinciali per il M5S per le prossime regionali - recita un post dal titolo Regionalie e dintorni - nei prossimi giorni saranno votati i candidati portavoce presidenti di Regione. Questo seguendo le regole che il M5S si è dato dall'inizio e promuovendo quindi figure dal basso, quasi sempre attivisti. Chiunque sia iscritto regolarmente può diventare consigliere regionale". Il post si chiude con un messaggio molto chiaro "Non ci sono altre regole o salvatori della patria o nomi noti, per vincere - scrive lo staff di Beppe Grillo - ogni dichiarazione contraria a questa impostazione è ovviamente nulla da chiunque provenga". Putti aveva invece proposto, con una lettera a Grillo e Casaleggio, di aprire all'esterno del Movimento la ricerca di un nome ce potesse ampliare la platea dei consensi. Tra i nomi, quelli del giornalista Ferruccio Sansa e del docente del Politecnico di Milano Renzo Rosso. Argomenti genova elezioni regionali liguria 2015 movimento cinque stelle - m5s beppe grillo paolo putti 
MILANO - "Abbiamo disputato un'ottima partita. Non siamo in difficoltà, abbiamo fatto tredici tiri in porta, preso un palo e una traversa, oltre ad un rigore dubbio. Sono contento, dobbiamo continuare su questa strada". Questo il commento, più che positivo, di un soddisfatto Filippo Inzaghi al termina della vittoria del suo Milan sul Sassuolo, successo che vale la qualificazione ai quarti di Coppa Italia. "TANTE SCELTE IN ATTACCO" - Hanno particolarmente brillato Cerci e Pazzini, che adesso metteranno in difficoltà Inzaghi nelle scelte, in attesa del ritorno di Honda dalla Coppa d'Asia: "Ho tante possibilità in attacco  -  commenta l'ex allenatore della Primavera -. Starà a me eventualmente riuscire a fare giocare insieme Menez e Pazzini. L'importante è avere qualità". Inzaghi non vuole fissare l'obiettivo stagionale. "Alla fine di quest'anno sarò contento se la squadra riprenderà a giocare come ha fatto prima della sosta e come ha ricominciato a fare stasera. Dopo il Real eravamo imbattibili, dopo queste due partite eravamo in crisi. Io devo mantenere tranquillità e mettere la squadra nelle condizione di giocare bene e divertirsi". DE JONG: "OBIETTIVO TERZO POSTO" - Ha parlato anche il match winner De Jong: "Non è importante chi segna il gol, ma vincere  -  ha spiegato ai microfoni di Raidue nel dopo-partita -. Non era una gara facile perché il Sassuolo è forte, ma l'importante era vincere e l'abbiamo fatto. E' la prima vittoria di questo nuovo anno ed è importante per la nostra fiducia. Dobbiamo continuare a lavorare in vista del prossimo match di campionato contro l'Atalanta". Per l'olandese l'obiettivo stagionale resta chiaro: "La Champions League. Dobbiamo lavorare tanto per raggiungere il terzo posto". Argomenti milan ac coppa italia filippo inzaghi Leggi i commenti I commenti dei lettori 
None Leggi i commenti I commenti dei lettori 
Sciopero in vista al Maggio fiorentino. I lavoratori del teatro aderenti alla Slc-Cgil hanno deciso  di indire una giornata di astensione per il 15 gennaio. Lo si  legge in una nota diffusa al termine dell'assemblea. I lavoratori hanno  anche dato mandato alla Rsa di proseguire nella mobilitazione con altre  iniziative che saranno rese note successivamente. La Cgil "ha ritirato la propria firma dall'accordo del 7 gennaio 2014" tra fondazione del Maggio e sindacati per il rilancio delle attività del teatro, da tempo in crisi. E' quanto spiega una nota diffusa dal sindacato in seguito all'assemblea con i dipendenti dell'ente tenuta oggi. "La situazione della Fondazione del Maggio desta profonda preoccupazione tra le lavoratrici e i lavoratori - si legge nel comunicato -. Ancora non è chiaro quando arriveranno le risorse del Fondo legato al piano di risanamento: nonostante le rassicurazioni e il documento del Commissario Ministeriale Pinelli che dichiara la conformità dell'atto della rinegoziazione del debito con le banche, al momento nessuna notizia in merito ci è stata fornita e permane l'incertezza sulla riscossione delle spettanze in arretrato, 13 mensilità e stipendio relativo al mese di dicembre 2014". Segui Repubblica Firenze su  Facebook e Twitter Secondo la Cgil, poi, "una grande incertezza permane sul futuro delle persone dichiarate in esubero e il recente incontro tra le organizzazioni sindacali e la direzione del personale della società Ales Spa ha messo in evidenza tutte le criticità che la Cgil ha evidenziato fin dall'uscita della legge 106 del 2014. Questa, cambiando la modalità di passaggio delle unità eccedenti verso la società di cui sopra rispetto alla precedente legge 112 del 2013, pone problemi di non facile soluzioni sul futuro lavorativo del personale interessato. Per queste ragioni la Cgil ha ritirato la propria firma dall'accordo". Argomenti maggio cgil scioperi 
None Leggi i commenti I commenti dei lettori 
il mitico gruppo è tutto lì, in una foto in bianco e nero che a Napoli è famosa almeno quanto quella dei Beatles sulle strisce di Abbey Road. Non manca nessuno. Pino Daniele, James Senese, Tullio De Piscopo, Joe Amoruso, Tony Esposito e Rino Zurzolo. La scattò Cesare Monti, fotografo, artista visivo, regista, ma soprattutto l’autore delle copertine di album che hanno fatto la storia della musica italiana. Nel suo studio di Milano, negli anni Settanta, sono nate le cover di dischi per i Dik Dik (gruppo in cui milita il fratello Petruccio Montalbetti), Lucio Battisti, Fabrizio De André, Pfm, Edoardo Bennato, Ivano Fossati. E Pino Daniele, appunto, di cui ha firmato le copertine degli album “Pino Daniele”, “Nero a metà”, “Vai mo’” e “Bella ‘mbriana”. Nacque subito un’amicizia. «Avevamo un feeling speciale — racconta Monti — ho lavorato con molti musicisti importanti ma lui è uno dei pochi di cui sono andato a sentire un concerto. Battisti è stato il più grande musicista che ho incontrato, ma Pino è quello che ho amato di più». Ricorda il vostro primo incontro? «Fine anni Settanta, il periodo in cui cominciavo a staccarmi dalla discografia. Però Pino mi piaceva e volevo lavorarci. Venne a Milano, io e mia moglie lo portammo in un negozio a comprare dei vestiti nuovi, perché lui vestiva un po’ così... da scugnizzo diciamo. Era un ragazzo timido, un gigante buono». Lei è l’autore della foto che ritrae Pino Daniele con il suo gruppo storico. «Mi hanno detto che è diventata un simbolo a Napoli. La scattai allo Stone Castle di Carimate, dove Pino stava registrando “Vai mo’”. La nostra collaborazione però era cominciata qualche anno prima, con la copertina del disco “Pino Daniele” con le quattro foto in ordine di tempo». Che è anche una sorta di rompicapo. «Sì, perché solo la prima e l’ultima hanno lo stesso orario anche se non sono uguali. La scattai nel bagno del suo albergo sotto la Galleria del Corso a Milano. Il concetto alla base è la ciclicità della vita. Riprende la teoria dei corsi e ricorsi storici di Francesco Guicciardini: le cose si ripetono continuamente, ma ripetendosi cambiano anche se di poco». [[ge:rep-locali:rep-napoli:104890147]] È la sua foto più bella? «Io preferisco quella in bianco e nero, sempre di quell’album. Pino seduto su un panca con la chitarra, con la testa rivolta di lato. Sembra un Donatello». Poi ci sono “Nero a metà” e “Bella ‘mbriana”. «La copertina di “Nero a metà” è nata all’improvviso. Ci incontrammo sulla strada tra Roma e Siena e mi venne l’idea di fare questa foto di Pino con chitarra in spalla e un fiumiciattolo alle spalle. Per “Bella ‘mbriana” invece siamo sulle scale della mia casastudio di viale Monte Nero a Milano. Ho voluto scattarla lì perché ci vedevo un’ambientazione napoletana, le scale di un palazzo un po’ fatiscente del centro storico». Pino frequentava la sua casastudio? «Sì, veniva sempre a trovarmi. Ma non era il solo, anche De André si fermava spesso, sembrava un club, un ritrovo di artisti. Ricordo che appena arrivava Pino, tante volte in compagnia di James Senese, mi diceva: “Cesare, fà nu cafè, jà”. E si restava lì per ore a parlare di musica». [[ge:rep-locali:rep-napoli:104910439]] Qualche episodio particolare? «Una volta mi raccontò che il riferimento a Masaniello in “Je so’ pazzo” è legato a un’esperienza diretta, a una presenza che “abitava” nella casa in cui viveva da piccolo e che lui pensava essere lo spirito di Masaniello. Da lì quindi «Masaniello è turnato». Un’altra volta mi raccontò della sua sorpresa per piazza Plebiscito strapiena in occasione del suo concerto del 1981. Appena intonò “‘Na tazzulella ‘e cafè”, la gente cominciò a cantare così forte che Pino non riusciva nemmeno a sentire la sua voce. Mi disse: “Capisci, Cesare? Cantavano a squarciagola una canzone che io avevo scritto così, un giorno, al cesso. Incredibile”». Un affetto travolgente. «Ma i napoletani sono così. Autentici, di cuore e dotati di un’ironia impareggiabile. Ne ho conosciuti tanti: Edoardo Bennato, Enzo Avitabile, Lino Cannavacciuolo. Io, milanese doc, ho sempre lavorato benissimo con loro, mi sono sempre divertito. Hanno la forza di una cultura unica e una passione straordinaria. De Piscopo, per esempio. Ha una vitalità eccezionale, ci mette il cuore in quello che fa. E poi l’amore dei napoletani per Pino credo rappresenti la voglia di rivalsa di una città che vuole liberarsi dall’oleografia e tributare il giusto riconoscimento a un musicista di altissimo livello». Il successo cambiò Pino? «Divenne più sicuro di sé, ma mai presuntuoso. Battisti invece era uno sempre molto convinto delle sue possibilità. Pino, in questo, somigliava più a De André». Dicono fosse burbero. «Non è vero. Era timido e riservato, sì. I burberi spesso sono timidi, basta trovare la chiave per farli entrare dentro di te. Poteva dare quest’impressione, ma in realtà era un uomo molto dolce, affettuoso, profondo. Come il suo amico Troisi. Un uomo burbero e antipatico non scrive quei capolavori». Ai funerali in piazza Plebiscito c’erano centomila persone. A Pino, così schivo, avrebbe fatto piacere? «Penso proprio di sì. Non credo che possa non far piacere così tanto amore, no?». Argomenti pino daniele napoli interviste napoli interviste cultura cesare monti 
MILANO - Il Milan si prende la rivincita sul Sassuolo e accede ai quarti di finale di Coppa Italia. I rossoneri superano 2-1 i neroverdi (c he con lo stesso punteggio avevano vinto a San Siro in campionato lo scorso 6 gennaio ), grazie a un gol di De Jong all'86', che ha scongiurato i tempi supplementari. Nel primo tempo Pazzini aveva sbloccato la gara su asssit di Cerci (buona prestazione da parte dell'ex Torino), pareggiato dal rigore di Sansone per un fallo (dubbio) di Zapata su Pavoletti. LA CRONACA, CERCI DALL'INIZIO - Inzaghi manda in campo Cerci dall'inizio nella naturale posizione di esterno destro nel tridente completato da Pazzini (era partito dal primo minuto solo contro il San Lorenzo nel Trofeo Berlusconi) ed El Shaarawy. Confermato De Sciglio in difesa e in porta si rivede Abbiati. Di Francesco non rinuncia al 4-3-3, ma lascia in panchina i gioielli Berardi e Zaza, sostituiti da Pavoletti e Floccari. Anche negli emiliani gioca il portiere di riserva, Pomini, mentre ci sono Cannavaro e Vrsaljko, squalificati in campionato. Avvio di partita senza emozioni, con il Milan che manovra lentamente senza trovare grandi spazi. E' Cerci, con le sue incursioni dalla destra, il più pericoloso, soprattutto al 24′ quando Pomini gli nega il gol su un tiro ravvicinato. LA SBLOCCA PAZZINI - Alla mezzora il Milan, molto attivo sulla fasce, cambia passo e trova il gol. Cerci mette un pallone al centro, deviato quanto basta di sinistro da Pazzini per sbloccare il risultato. Al 38′ il Milan trova dunque il vantaggio. La prima parte termina con un giallo in area rossonera: Sansone batte una punizione da lui stesso guadagnato per un fallo di Zapata, segna Vrsaljko, ma l'arbitro annulla per fuorigioco. [[ge:rep-locali:repubblica:104890653]] SI FA MALE DE SCIGLIO - La ripresa inizia con Bonera in campo al posto di De Sciglio, già zoppicante nei minuti finali del primo tempo. Buona comunque la prova del terzino sinistro. E' un Sassuolo molto attivo quello che torna dagli spogliatoi. E infatti arriva il pareggio, su calcio di rigore. Fallo in area di Zapata su Pavoletti: il contatto c'è, ma i dubbi restano. Dal dischetto Sansone (già in gol il 6 gennaio in campionato contro i rossoneri) non sbaglia e il punteggio torna in parità. Il pubblico comincia a mormorare, Inzaghi manda in campo Montolivo, Di Francesco risponde con Zaza. DECIDE DE JONG - Quando manca poco ai supplementari, il Milan trova il gol qualificazione. Angolo battuto corto da Montolivo per El Shaarawy, Poli (anche lui a segno contro i neroverdi in campionato) colpisce la traversa su una bella girata, ma sulla respinta De Jong è il primo ad arrivare e non può sbagliare. E' una liberazione per Inzaghi, infuriato per il penalty concesso agli avversari. Di Francesco manda contemporaneamente in campo Berardi e Floro Flores, ma manca troppo poco. TORINO O LAZIO - Dopo 3 minuti di recupero, l'arbitro fischia la fine e il Milan può godersi l'accesso ai quarti di finale. I rossoneri aspettano troveranno di fronte o il Torino o la Lazio (che si affronteranno mercoledì sera), intanto si godono un successo che ridà morale dopo l'opaca prestazione di sabato sera contro i granata. BENE CERCI E PAZZINI - Inzaghi può sicuramente sorridere per la prestazione di Cerci, schierato dall'inizio e rimasto in campo fino all'82'. L'ex Atletico Madrid è sembrato in forma fisicamente e capace di saltare l'uomo come in pochi riescono a fare nella rosa milanista. Voto alto anche per Pazzini, che dopo il gol spererà ovviamente di trovare più minutaggio in campionato. Incerta la prova di Zapata, mentre saranno da valutare le condizioni di De Sciglio, comunque squalificato nel prossimo match di Serie A contro l'Atalanta. MILAN-SASSUOLO 2-1 (1-0) Milan (4-3-3): Abbiati 6; Abate 6,5, Alex 6, Zapata 5,6, De Sciglio 6 (1′ st Bonera 6); Poli 6.5, De Jong 7, Bonaventura 5,5; Cerci 6,5 (37′ st Montolivo s. v.), Pazzini 7, El Shaarawy 6. In panchina: Diego Lopez, Agazzi, Albertazzi, Rami, Zaccardo, Essien, Saponara, Mansour, Menez, Niang. Allenatore: Inzaghi. Sassuolo (4-3-3): Pomini 7; Vrsaljko 6.5, Cannavaro 5,5, Longhi 6, Antei 5.5; Biondini 5,5, Chibsah 6 (42′ st Floro Flores sv), Missiroli 6; Sansone 6.5 (42′ st Berardi sv), Floccari 6, Pavoletti 6,5 (39′ st Zaza 6). In panchina: Consigli, Polito, Gazzola, Ariaudo, Bianco, Terranova, Magnanelli, Brighi, Berardi. Allenatore: Di Francesco. Arbitro : Tommasi di Bassano del Grappa. Reti : Pazzini al 38′, Sansone su rigore al 62′ e De Jong all'86'. Ammoniti : Zapata, Missiroli, Biondini, Cannavaro e Antei. Angoli : 8-4 per il Milan. Recupero 1' e 3' Argomenti milan ac sassuolo calcio coppa italia Leggi i commenti I commenti dei lettori 
None Leggi i commenti I commenti dei lettori 
