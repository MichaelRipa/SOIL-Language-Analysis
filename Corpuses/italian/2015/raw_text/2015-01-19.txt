Il "pupo" è ripartito alle 16. Così  gli addetti ai lavori chiamano l'orologio della torre campanaria del Campidoglio fermo dalla mattinata al pomeriggio per lavori di manutenzione. "Lo chiamiamo il pupo perché viene trattato come un figlio" dice Simone Liberati, l'orologiaio che oggi si occupa della manutenzione. "Un evento il fatto che si sia fermato - sostiene - accade raramente". I lavori e il fermo dell'orologio erano stati annunciati domenica dal Campidoglio "per improrogabili motivi di sicurezza, causati dalla necessità di effettuare lavori di manutenzione per sostituire una carrucola che sorregge le campane presenti all'interno della torre". "Oggi abbiamo sostituito il cavo del meccanismo che era lavorava da una decina di anni e la carrucola - spiega ancora Liberati - Quasi tutti i giorni invece si fa manutenzione ordinaria: si sistema l'orologio, lo si lubrifica e lo si controlla, perché è molto vecchio. Io sono dodici anni che mi occupo della manutenzione di questo orologio e ora lo faccio insieme a un mio collega". Liberati, dalla torre campanaria mostra le firme degli orologiai che si sono occupati del "pupo del Campidoglio" prima di lui, firme che restano incise sul legno del vano dove è conservato il meccanismo, un elenco che parte dal 1909 ai giorni nostri. "Una volta gli operai mi dissero di riverniciarne le pareti ma io mi sono opposto perché sono ricordi importanti - riferisce - Io la mia firma non l'ho ancora messa, lo farò quando andrò in pensione". Il primo mastro orologiaio ad occuparsene scrisse sul legno, "Alfredo orologiaio figlio di professione ha riparato il presente orologio il 17 settembre 1909". Oggi invece al lavoro ci sono LIberati e il suo collega Stefano Ceccarelli. "E' un'esperienza straordinaria che mi ha impreziosito, le parti che abbiamo sostituito hanno tanti anni. Io sono anche un collezionista di orologi, sono appassionato da tanti anni ed ora è il mio lavoro", dice Stefano. Argomenti campidoglio 
Massimo Spigaroli, del Relais Corte Pallavicina, è il nuovo presidente di Chef to Chef, l'associazione che riunisce, oltre ad alcuni produttori e Consorzi, una cinquantina di cuochi appartenenti all'elite della ristorazione dell'Emilia-Romagna. L'incarico è arrivato alla presentazione dei progetti che guardano all'Expo e al futuro. In particolare, oltre alla partecipazione settembrina dei cuochi nel padiglione della Regione, è in programma un viaggio da Rimini a Piacenza con approdo finale a Milano, via acqua lungo il Po e via terra percorrendo la via Emilia con chef e grandi prodotti regionali. La sorpresa finale sarà quella di vedere 50 cuochi alle prese con 50 metri di pasta. Altri progetti riguardano "la scienza in cucina per l'innovazione continua", "il primo piano di formazione gastronomica regionale" e "il turismo gastronomico". Confermati dal segretario generale Franco Chiarini i prossimi appuntamenti con i "Salumicotti" a Russi (14/15 marzo), con la quarta edizione di "Centomani" a Polesine Parmense (20 aprile) e a Rimini col secondo appuntamento con "Almeni" (13-14 giugno). Argomenti food cucina ristoranti masterchef massimo sarmi 
BOLOGNA – Il Bologna riparte con il piede giusto dopo la sosta: batte 2-1 il Perugia al Dall’Ara, infila il 3° successo di fila e, approfittando dei mezzi passi falsi delle dirette concorrenti , resta da solo al 2° posto a sei lunghezze dal Carpi capolista . Un successo meritato quello dei felsinei che, contro una diretta concorrente per i play-off, hanno dimostrato di avere un passo in più. Il Perugia incassa la quinta sconfitta stagionale ma, comunque, non torna a casa ridimensionato visto che l’8° posto, dopotutto, resta alla portata. CACIA FA 100 IN SERIE B – La formazione umbra prova a sorprendere i padroni di casa con una partenza forte ma fallisce l’obiettivo con Falcinelli (colpo di testa di poco a lato al 7’). Il Bologna fatica a carburare ma ad accenderlo, poco dopo la mezzora, pensano Casarini e Laribi (2) che per tre volte impegnano Provedel. I felsinei prendono fiducia e al 38’ passano: Acquafresca lavora un buon pallone al limite e smarca sulla destra Zuculini il cui cross è perfetto per il colpo di testa vincente di Cacia. Un gol dal sapore speciale per l’ex attaccante del Verona, che tocca quota 100 in serie B. SANSONE, ESORDIO CON GOL – Galvanizzato, il Bologna insiste e dopo aver mancato in almeno altre tre circostanze il bersaglio con lo stesso Cacia trova il meritato raddoppio con l’ultimo arrivato, Sansone, che, subentrato dalla panchina, festeggia nel migliore dei modi il suo esordio in rossoblà con una magistrale punizione a giro dal limite. Il Perugia ha un sussulto d’orgoglio e all’85’ riduce, perlomeno, le distanze con uno strepitoso esterno destro dai 25 mt di Taddei che s’infila nell’angolo alla sinistra di Coppola. Troppo poco, però, per meritare il pareggio. Argomenti serie b bologna calcio perugia calcio Leggi i commenti I commenti dei lettori 
Hanno seminato il panico su un treno della metropolitana tentando addirittura di dare fuoco alla barba di uno dei passeggeri. Una baby-gang composta da tre giovani, uno di 13 anni e due di 17 anni, è stata bloccata dalla Polizia di Stato nella fermata Chiaiano di Napoli. I tre, è stato accertato dagli agenti del locale commissariato, hanno aggredito, insultato e molestato alcuni passeggeri del convoglio proveniente da Giugliano in Campania (Napoli). Il più giovane, trovato in possesso di un coltello a serramanico, si è appropriato di un portafoglio custodito nella borsa di un passeggero ed ha tentato di dare fuoco alla barba di un uomo, dopo che questi aveva reagito perchè si era accorto che il ragazzino voleva sottrargli l'ombrello. I due 17enni sono stati denunciati in stato di libertà e affidati ai genitori, mentre il 13enne, figlio di una pregiudicata sottoposta agli arresti domiciliari, è stato condotto a casa dai poliziotti. Argomenti baby gang napoli metro 
None Leggi i commenti I commenti dei lettori 
Non chiedono miracoli ma il riconoscimento a vivere la malattia, magari anche la morte, con dignità. In un letto e non su una barella. Paolo, Maria Chiara, Luisella e Raffaella Goria sono quatto fratelli. Scrivono ai giornali perché, dicono, "non sapevano come uscire da una condizione che riteniamo indecente per una donna novantenne che è nostra madre, ma anche per tutti gli anziani che finiscono per giorni su una barella di un pronto soccorso. Qualunque esso sia". In questo caso si tratta dell'ospedale Martini, dove Iolanda Gonella è arrivata il 14 gennaio con l'ambulanza del 118 e lì è rimasta per quattro giorni su una barella con una diagnosi di ictus. Fino a ieri mattina, quando è stata ricoverata prima nell'area di degenza temporanea e poi in medicina. "Finalmente una condizione umana, ma per quattro giorni è rimasta in uno spazio angusto, senza finestre, accanto ad altre persone, alcune gravi e sofferenti altre in condizioni decisamente migliori che mangiavamo e ridevano. Tutti, comunque, in barelle piazzate ovunque", racconta Paolo Goria. Quattro giorni di disagi: "Abbiamo constatato di persona in quali condizioni di perenne emergenza è costretto a lavorare il personale sanitario e come i ricoverati subiscono le carenze strutturali dell'ospedale". Il pronto soccorso "nasce per offrire un primo intervento e non è strutturato per una degenza prolungata. Nostra madre aveva necessità di un letto con materasso anti decubito e non di una barella, aveva bisogno di un'assistenza continua che è stata possibile solo grazie alla   nostra presenza e a quella di una badante privata". Tutto è cominciato il 14 gennaio alle undici di sera, quando l'ambulanza del 118 ha portato Iolanda Gonella al pronto soccorso del Martini. "È stata prontamente visitata e sottoposta ad analisi, elettrocardiogramma, tac e radiografia  scrive Paolo Goria  Le è stato diagnosticato un presunto ictus che ha leso il lato sinistro del corpo provocando la paralisi della gamba e del braccio e compromesso quasi totalmente la capacità di deglutire e parlare". Impossibile adesso prevedere quale sarà il decorso della malattia di una donna di 90 anni, ma i figli di Iolanda Gonella insistono perché sia riconosciuto il diritto di tutti gli anziani a vivere la malattia con dignità in una stanza con un minimo di intimità e non nel girone infernale di un pronto soccorso. "Vogliamo denunciare tutto ciò perché questi anziani, nostri padri, madri, nonni e nonne, hanno già conosciuto ogni tipo di sofferenza con la guerra e non devono vivere nuovamente la paura, l'umiliazione di restare sporchi e da cambiare per mancanza di personale". Ci auguriamo che nostra madre "possa morire con dignità, perché è una donna che ha sempre vissuto con dignità. Perché le spetta e glielo dobbiamo. Se gliela neghiamo, a perdere un po' di dignità sia tutti noi". Argomenti 90 anni barella ospedale martini 
Un incendio nel cantiere navale Monaco Marine, a Marines de Cogolin, in Francia, ha completamente distrutto Abu Dhabi, il glorioso precedente VO70 che fu protagonista della Volvo Ocean Race 2012. Le reazioni dell'attuale armatore, il navigatore francese Lionel Pean, e dell'ex skipper Ian Walker Per noi che restiamo convinti che le barche abbiano un'anima, una fine così per uno scafo è terribile: bruciata viva nell'incendio del cantiere dove si stava (ri)facendo bella per una nuova stagione di regate. E' l'orrenda vicenda toccata in sorte al vecchio Abu Dhabi VO70, lo scafo della scorsa edizione della regata intorno al mondo Volvo Ocean Race, sempre con skipper Ian Walker (lo stesso di questa edizione con un'altra barca, il monotipo VO65). L'incendio si è sviluppato alle 7,30 di mattina al cantiere, e nonostante le fiamme siano state domate rapidamente dai Vigili del Fuoco, la barca, il cui nome attuale era SFS, dell'esperto skipper e navigatore francese Lionel Pean, è andata completamente distrutta. Le foto allegate a questo articolo sono drammaticamente eloquenti: dello yacht che ha corso intorno al mondo e battuto numerosi record di vela oceanica (l'ultimo era stato nel Giro della Corsica), non resta che un informe ammasso di carbonio arrostito... La barca era in cantiere per una sessione di verniciatura, senza albero, nè motore, nè attrezzatura. Fortunatamente nell'incendio non ci sono stati feriti e anche i danni al capannone del cantiere che ospitava SFS sono stati minimi. La sfortuna si è accanita sulla barca. Lionel Pean: "Sono tristissimo, SFS ex Abu Dhabi era una barca icona, progetto Bruce Farr. Non c'erano materiali infiammabili in giro. Il team e i partner avevano fatto un grande lavoro e stavamo ultimando le rifiniture per portare la barca in forma alle prossime regate... Ho parlato con lo sponsor SFS che mi ha garantito un sostegno incondizionato. Posso dire che siamo colpiti, ma non affondati. Torneremo, è presto per dire come, ma torneremo. E saremo al via a marzo delle 900 miglia di St. Tropez." Anche da Ian Walker sono giunte, in pieno oceano dove sta correndo la terza tappa della Volvo Ocean Race 2014-2015 con la nuova Abu Dhabi, parole di tristezza: "Cara vecchia Azzam 1, è terribile sentire cosa è accaduto. Il nostro cuore è vicino allo skipper Lionel Pean e allo sponsor SFS Securities & Financial Solutions. RIP Azzam 1." Leggi i commenti I commenti dei lettori 
Gli inglesi il terzo lunedì di gennaio lo chiamano Blue  Monday, cioè il giorno più triste dell’anno. Ma stasera è piuttosto un RossoBlue  Monday, e al Bologna porta solo sorrisi. I tre punti, intanto, che regalano il  secondo posto in solitaria e il -6 dal Carpi sotto gli occhi di Saputo e  Tacopina. L’agognata rete numero cento di Cacia in Serie B, che sarà pure sola  statistica ma qualcosa vorrà pur dire. E poi l’esordio con gol di Sansone, ed è  ancor più significativo che la rete arrivi da calcio di punizione, 16 mesi dopo  l’ultima volta che il Bologna aveva segnato in quel modo, quando il sinistro fu  quello di Diamanti a Udine. Unico a non sorridere sarà stato Pazienza,  bersagliato da cori e insulti dalla curva. Per mezz’ora è il Perugia ad  apparire più in palla. Non produce reali occasioni da gol, vero – se si esclude  un colpo di testa di Falcinelli che all’8’ sfila a lato – ma se una squadra dà  l’impressione di essere più dentro la partita, sono proprio gli umbri. Poi  qualcosa cambia, all’improvviso, come improvviso è il tiro dalla distanza di  Casarini che al 33’ testa i riflessi di un infreddolito Provedel. Primo squillo  rossoblù, prima avvisaglia per il vantaggio, che arriva quando Zuculini, che  mancherà a Chiavari per squalifica come Ceccarelli e Maietta, mette sulla testa  di Cacia un pallone che uno come Mister Serie B non può che spingere in rete.  Cacia insacca e va a sfilare con la maglia numero 100, come i suoi gol in  cadetteria, sotto gli occhi dello stato maggiore rossoblù al completo. La rete  101 la sfiora per tre volte. La prima al 43’, quando trova la deviazione volante  ma non la porta sul cross di un ottimo Masina; poi al 55’ a concludere un  contropiede condotto da Zuculini e rifinito da Laribi, calciando alto d’un  soffio; e infine al 63’ con tuffo di testa da centroarea. Prima del vantaggio, a  sottolineare un deciso cambio di rotta era stata una doppia combinazione tra  Zuculini e Laribi, col trequartista due volte al tiro e due volte fermato da  Provedel. E all’80’ si presenta anche Sansone, entrato da venti minuti, con  una perfetta punizione dai 25 metri che s’insacca sulla sinistra. È la sua  specialità, un’arma che al Bologna mancava dai tempi di Diamanti. Festa sugli  spalti e sfilata finale resa tesa dal gol di Taddei all’85’, che rimette in  pista il Perugia con un tiro da lontanissimo - il primo degli umbri  nello specchio - che s’infila all’angolino. Ma è l’unico jolly pescato dagli  ospiti: finisce tra i festeggiamenti, il 2015 inizia bene e pure il giorno più  triste dell’anno è scongiurato. Bologna-Perugia 2-1 Bologna (4-3-1-2): Coppola – Ceccarelli, Oikonomou,  Maietta, Masina – Zuculini (22’st Bessa), Matuzalem, Casarini – Laribi – Cacia  (38’st Buchel), Acquafresca  (16’st Sansone). A disp: Stojanovic, Garics, Abero,  Paez, Troianiello, Improta. All: Lopez Perugia (4-3-3): Provedel – Del Prete (7’st Vinicius),  Giacomazzi, Rossi, Crescenzi – Verre (21’st Parigini), Fossati, Nicco (29’st  Taddei) – Fabinho, Falcinelli, Lanzafame. A disp: Koprivec, Comotto, Lignani,  Fazzi, Perea, Mendez. All: Campione Arbitro: Pezzuto di Lecce Reti: 38’pt Cacia, 35’st Sansone, 40’st Taddei Note: ammoniti Zuculini, Casarini, Ceccarelli,  Giacomazzi, Maietta, Fabinho, Buchel. Spettatori 16099. Argomenti calcio serie b campionato 2014-2015 
None Leggi i commenti I commenti dei lettori 
