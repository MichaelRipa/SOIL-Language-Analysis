NAPOLI - Sinisa Mihajlovic accetta la sconfitta del San Paolo contro il Napoli e non cerca scuse soprattutto sugli erruri dei singoli in tre dei gol azzurri. "Sono già forti, se in più regali tre gol su quattro non puoi portare a casa un risultato positivo. Hanno meritato di vincere – ha ammesso -, perché hanno giocato molto meglio di noi. Si è vista la differenza in campo. Perdere in casa del Napoli ci sta. Per fortuna mercoledì c'è subito un’altra partita, un turno sulla carta favorevole (il Verona, ndr). I nostri concorrenti si stanno avvicinando, i punti di vantaggio ora sono solo tre, ma siamo ancora quinti. Recuperiamo le forze e vinciamo mercoledì". [[ge:rep-locali:repubblica:112922222]] ABBIAMO AVUTO PAURA - "Stasera – ha aggiunto Mihajlovic – dopo i primi due gol del Napoli non c’è stata più partita. Loro sono più forti, hanno un grande potenziale offensivo. Noi non siamo stati bravi ad accorciare tra la difesa e il centrocampo, c’era troppo spazio tra le due linee e i loro trequartisti recuperavano facilmente palla. Non abbiamo avuto il coraggio di alzare la difesa e accorciare sul centrocampo. Noi dobbiamo avere paura solo di noi stessi. Dobbiamo essere positivi, siamo ancora quinti e mancano sette partite. Non dobbiamo rovinare una stagione bellissima alla fine, non ce lo possiamo permettere. Ma non facciamo drammi: mercoledi’ abbiamo un turno favorevole e dobbiamo sfruttarlo. Le motivazioni non le compri al supermercato, devi trovarle dentro di te". SINISA IRONICO SUL FUTURO - Dopo le risposte rabbiose tirate fuori ieri in merito al suo futuro e al presunto interessamento del Napoli, adesso il tecnico serbo sceglie l’arma dell’ironia: “Ho già detto quello che dovevo dire, non mi ripeto. Mi hanno fatto tante foto? Hanno visto un ragazzo carino…". Chiusura su Eder, uscito al 45′ per quello che sembra un brutto infortunio: "Domani faranno accertamenti. Ha molto dolore al ginocchio. Non voglio dire niente, non vorrei portare sfiga… Ma non la vedo molto bene". Argomenti sampdoria sinisa mihajlovic Leggi i commenti I commenti dei lettori 
NAPOLI – Troppo ghiotta l’occasione per lasciarsela scappare. Nel posticipo della 32/a giornata di serie A, il Napoli travolge sul piano del gioco la Sampdoria e cala un poker che ha il sapore di Champions. Al San Paolo finisce 4-2 per i partenopei che ora si portano a -2 dalla Roma terza e a -3 dalla Lazio seconda. La Sampdoria fallisce l’occasione di agganciare gli azzurri e vede avvicinarsi Genoa, Torino e Inter con le prime due distanti solo tre lunghezze e con i nerazzurri lontani cinque punti. Insomma, per i doriani la lotta per un posto in Europa League si fa ancora più accesa. NAPOLI DA PAURA - Applausi a scena aperta per questo Napoli, perché questa sera ha saputo giocare da “grande” nonostante le fatiche di Europa League. Gli uomini di Benitez hanno letteralmente dominato sul campo lasciando poche, pochissime, occasioni agli avversari. Con questa forma fisica e mentale e col conseguente calo della Roma sembra praticamente scontato il sorpasso, senza contare lo scontro diretto con la Lazio all’ultima giornata. I fischi e le critiche di qualche settimana fa sembrano ormai un lontano ricordo. Adesso, però, il Napoli dovrà vivere il tutto con intelligenza per non buttare tutto per aria, perchè con una finale di Europa League da conquistare e con sei giornate di campionato da giocare, la stagione potrebbe riservare ancora grandi soddisfazioni. [[ge:rep-locali:repubblica:112922222]] ?SAMP INTIMORITA - Torna a casa con qualche convinzione in meno la Sampdoria di Sinisa Mihajlovic che, dopo aver raccolto due soli punti nelle ultime quattro giornate, si riscopre sicuramente più debole e frastornata. Le numerosi voci di mercato sul proprio tecnico poi stanno probabilmente destabilizzando l’ambiente che sembra far fatica a mostrare quel gioco che tanto aveva appassionato gli amanti del calcio a inizio stagione. Certo, oggi l’errore incredibile di Viviano in occasione del pareggio azzurro, ha contribuito a dare solidità al Napoli e a destrutturare le certezze doriane, ma al di là di quell’infortunio in campo si è vista una sola squadra e questa non era quella ligure. IL MATCH - Il Napoli il profumo della Champions lo sente nell’area. Il San Paolo non ha il pienone delle grandi occasioni, ma Higuain e compagni hanno nel mirino il terzo posto della Roma e il primo tempo è un assolo azzurro. Eppure a passare in vantaggio è la formazione di Mihajlovic nel primo e unico affondo della prima frazione. La sgroppata di Eder semina il panico nell’area partenopea e Albiol, nel tentativo di salvare sul tap-in di Okaka, la mette nella propria porta. La risposta è rabbiosa, Viviano, con la collaborazione di Romagnoli, salva il potenziale pareggio di Callejon, ma alla mezz’ora l’estremo blucerchiato commette la più classica delle papere: tiro debole e centrale di Gabbiadini e palla in mezzo alle gambe. 3′ più tardi è Higuain con un gran destro di precisione e potenza sul secondo palo a portare meritatamente in vantaggio i padroni di casa. Nella ripresa, pronti via, e Insigne si inventa un gol meraviglioso con un tiro sul secondo palo dai 20 metri, dopo aver fatto 40 metri palla al piede. Alla mezz’ora Viviano respinge un tiro da fuori di David Lopez, ma 5′ più tardi deve capitolare per la quarta volta quando Higuain dal dischetto (fallo di De Silvestri su Hamsik, ndr) cala il poker. Nel finale Muriel trova un gran gol da fuori area con la palla che si infila sotto l’incrocio dove Andujar non può arrivare. E’ l’ultima emozione di una partita ricca di gol. NAPOLI-SAMPDORIA 4-2 (2-1) NAPOLI (4-2-3-1): Andujar 5.5; Henrique 6, Albiol 6, Britos 6.5, Ghoulam 6.5; Jorginho 6, David Lopez 6.5 (31’st Gargano 6); Callejon 6.5, Gabbiadini 7 (21’st Hamsik 6.5), Insigne 7; Higuain 7.5 (37’st Zapata sv) In panchina: Rafael, Colombo, Mesto, Strinic, Koulibaly, Inler, Mertens. Allenatore: Benitez SAMPDORIA (4-2-3-1): Viviano 5; De Silvestri 4.5, Silvestre 5, Romagnoli 5.5, Mesbah 5.5; Palombo 5 (18’st Duncan 5.5), Obiang 5; Eder 5.5 (45’pt Muriel 6.5), Soriano 5 (31’st Bergessio 6), Eto’o 5.5; Okaka 5 In panchina: Frison, Romero, Coda, Munoz, Regini, Wszolek, Acquah, Correa, Marchionni, Rizzo. Allenatore: Mihajlovic ARBITRO : Doveri di Roma RETI : 12’pt autogol Albiol, 31’pt Gabbiadini, 34’pt Higuain; 2’st Insigne, 36’st Higuain (rigore), 44’st Muriel NOTE : serata gradevole, terreno in discrete condizioni. Ammoniti: Britos, Mesbah, Muriel. Angoli: 8-4 per il Napoli. Recupero: 1′, 3′. Argomenti sampdoria ssc napoli serie a Leggi i commenti I commenti dei lettori 
NAPOLI - "E' stato un bel bottino. Auguriamoci che i ragazzi rimangano concentrati sul pezzo e si continui così fino alla fine della stagione". Così il presidente del Napoli, Aurelio De Laurentiis, dopo il 4-2 alla Sampdoria . Parlando a Radio Kiss Kiss, radio ufficiale del club, il numero uno del Napoli ha anche parlato degli incidenti del derby di Torino: "Non conosco i fatti come sono andati. Se quello che leggo corrisponde alla realtà, c'è bisogno che Alfano si interroghi. So che lui si sta preoccupando per questo, ma è in ritardo perché gli abbiamo detto di applicare la legge inglese, ossia dare poteri alla polizia negli stadi. Lui ha fatto orecchie da mercante. Questa violenza non ha niente a che vedere con il tifo organizzato. Caro Alfano che vuoi fare? Vuoi aspettare? Non ci vuole molto ad organizzare qualcosa che anche un ragazzino di 8 anni riuscirebbe a fare. In Inghilterra si è mosso il primo ministro, mentre qui fanno le belle statuine. Questo è un paese dove ci sta la mafia capitale, la ndrangheta, la camorra". [[ge:rep-locali:repubblica:112922222]] Argomenti ssc napoli serie a aurelio de laurentiis Leggi i commenti I commenti dei lettori 
REIMS - In attesa del recupero tra PSG e Metz, il Lione passa (2-4) in casa del Reims e torna al fianco dei parigini in vetta alla classifica di Ligue 1. Successo più agevole del previsto per la squadra di Fournier che ha risolto la pratica in appena 20’. Il Lione è passato al primo affondo (2’) con un perfetto colpo di testa di Tolisso su angolo di Grenier. L’Olympique ha insistito e, dopo appena 4’, ha raddoppiato con un preciso sinistro di Lacazette su cross di N’Jie. OLYMPIQUE, TRE GOL IN 20’ - Per rianimare i padroni di casa c’è voluto una sfortunata autorete di Gonalons che, al 16’, ha spiazzato Lopes deviando una conclusione da fuori area di Peuget. Il Reims ha creduto nella rimonta ma dopo aver fallito di poco il bersaglio in due circostanze con Peuget e Oniangué si è dovuto di nuovo inchinare agli ospiti, a segno al 20’ con un gran destro sotto la traversa di N’Jie su assist di Bedimo. TRAVERSA DI DEVAUX, IL LIONE CALA IL POKER - Il Reims ha faticato a rialzarsi ma quando lo ha fatto ha pagato il conto alla fortuna: un tiro al 58’ di Devaux è stato respinto dalla traversa. Il Lione ha ringraziato e al 90’ ha calato il poker grazie ad un maldestro intervento di Tacalfred che, nel tentativo di interrompere una combinazione tra Yattara e Malbranque, ha infilato il pallone nella propria porta. Per il Reims c’è stato solo il tempo di rendere meno pesante il ko: al 91’, infatti, Charbonnier ha fissato il risultato sul 2-4 con un colpo di testa su angolo di Diego. Argomenti ligue 1 calcio francese lione Leggi i commenti I commenti dei lettori 
E' stata una giornata straordinariamente favorevole al Napoli, l'unica squadra a vincere tra le prime cinque. Hanno perso Juve, Roma e Fiorentina, solo un pareggio per la Lazio. Con il rotondo risultato contro la Sampdoria, gli azzurri di Benitez hanno così staccato la concorrenza e si sono rifatti prepotentemente sotto per un posto in Champions League. E' d'altronde un campionato per certi versi curioso, per altri appassionante, in cui bastano tre o quattro risultati per riprendere il largo, visto che a turno tutti si incagliano in qualche ostacolo imprevisto. La domanda adesso è una soltanto: chi, tra le romane e il Napoli, riuscirà a conquistare il posto nell'Europa che conta? Per la verità gli azzurri, così come la Fiorentina, hanno anche una strada alternativa: andrebbero in Champions anche vincendo l'Europa League. Restando al campionato, comunque, c'è da dire che il Napoli ha - rispetto alla concorrenza - una prima linea sicuramente più completa, più forte. La Roma ha puntato tutto sugli esterni, che per la verità stanno deludendo non poco. Anche la Lazio ha puntato moltissimo sugli esterni, che stanno facendo bene, anzi benissimo, da Felipe Anderson a Candreva, chiedendo a Klose di continuare ad essere il glorioso cannoniere che anche contro il Chievo ha trovato il guizzo giusto per aprire momentaneamente la partita. Ma il Napoli, oltre ai suoi formidabili fantasisti, oltre a un ritrovatissimo Insigne, che ha commosso e si è commosso per il gol che lo ha sciolto in lacrime, il Napoli dicevamo ha uno dei centravanti che tutte le più grandi d'Europa vorrebbero. Uno che starebbe benissimo non solo nelle semifinali di Europa League, ma anche nelle semifinali di Champions, dove si giocherebbe il posto con Benzema o Suarez, dove farebbe coppia con Tevez e probabilmente prenderebbe il posto di Lewandowski. Ecco, quella è la dimensione di un fuoriclasse come Higuain ed è un augurio per questo Napoli a tratti travolgente. Di arrivare presto lì dove già meriterebbe di essere il suo formidabile condottiero. 
None Leggi i commenti I commenti dei lettori 
ROMA - Un giapponese rovina la domenica perfetta alla Spagna del tennis. Kei Nishikori, principale favorito per la vittoria finale già alla vigilia, ha fermato in finale a Barcellona la bella corsa dell’idolo di casa Pablo Andujar, piegandolo con un duplice 6-4. E’ saltata, così, la ciliegina sulla torta dopo la bella vittoria a Bucarest di Guillermo Garcia-Lopez. L’iberico, testa di serie numero 5, poche ore prima, infatti, aveva vinto trionfato al termine di un match assai combattuto con il ceco Jiri Vesely, n. 7, piegato solo grazie alla forza dell’esperienza per 7-6(7/5), 7-6 (13/11). KERBER, TRIONFO A STOCCARDA - Gioisce anche la Germania che fa festa insieme a Angelique Kerber a Stoccarda. La 27enne tedesca, n. 14 del mondo, ha battuto per 3-6 6-1 7-5, la danese Caroline Wozniacki, n. 5, centrando il 5° titolo Wta in carriera, il primo in patria, il secondo del 2015 dopo quello di due settimane fa a Charleston. La Kerber ha completato, così, nel migliore dei modi una settimana fantastica in cui si era tolta la soddisfazione di eliminare, al 2° turno, la russa Maria Sharapova, campionessa in carica (oltre che nel 2012 e 2013). Una sconfitta pesante per la russa visto che lunedì dovrà cedere il 2° posto nella classifica mondiale alla romena Simona Halep, anch’essa fermata dalla Kerber a Stoccarda ma solo in semifinale. Leggi i commenti I commenti dei lettori 
VIGO - Il Real soffre un tempo ma alla fine piega a Vigo la resistenza del Celta e resta a -2 dal Barcellona a 5 giornate dalla fine della Liga. Obbligata a vincere per non perdere ulteriormente terreno dalla capolista, vittoriosa anche nel derby con l’Espanyol, la formazione di Ancelotti è partita contratta e si è fatta sorprendere dopo 10’ da Nolito che, dopo aver saltato Illarramendi e Carvajal, ha battuto Casillas con un preciso tiro a fil di palo. REAL, MICIDIALE UNO-DUE IN 8' - Il Real si è rimboccato le maniche e, dopo appena 6’, ha pareggiato con un preciso interno destro di Kroos su assist di Ronaldo. Le merengues hanno insistito e, al 24’, hanno ribaltato il risultato con l’eroe del derby di Champions, “Chicharito” Hernandez, che ha battuto Sergio Alvarez con un preciso destro rasoterra dopo una triangolazione con James Rodriguez. SANTI MINA ILLUDE IL CELTA, JAMES SEGNA IL 2-3 - I blancos si sono rilassati un attimo e hanno immediatamente (28’) incassato il 2-2, opera in contropiede di Santi Mina che ha ripreso una sua prima conclusione respinta dal palo. Il Celta ha creduto nell’impresa ma, dopo aver impegnato nuovamente Casillas con un diagonale di Larrivey, si è arreso alla rabbiosa reazione dei rivali. Il Real ha ricominciato a menare le danze e, dopo un palo colpito da Ronaldo, è di nuovo tornato avanti (44’) grazie a un pizzico di fortuna: un sinistro dal limite di James ha trovato sulla traiettoria la complice deviazione di Fontas che, involontariamente, ha spiazzato Sergio Alvarez. HERNANDEZ CHIUDE I CONTI - Nella ripresa il Real ha preferito controllare. Ha rischiato il minimo necessario (conclusioni di poco fuori di Hugo Mallo e Santi Mina) e, di rimessa, ha cinicamente chiuso i conti. Il gol del definitivo 2-4 lo ha messo a segno ancora Hernandez che ha battuto Sergio Alvarez sfruttando un lancio dalle retrovie di Sergio Ramos. Leggi i commenti I commenti dei lettori 
