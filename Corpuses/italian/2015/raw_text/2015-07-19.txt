None Leggi i commenti I commenti dei lettori 
LAGUNA SECA - Chaz Davies firma una bella doppietta, vincendo anche Gara 2 del GP degli Stati Uniti, nono round del Mondiale Superbike "monogommato" Pirelli. Il britannico della Ducati ha preceduto in entrambi i round, nell'ordine, il duo della Kawasaki formato da Tom Sykes e Jonathan Rea. Al quarto posto lo spagnolo Jordi Torres con la Aprilia davanti al compagno di squadra Leon Haslam. Al via di Gara 2 e' ancora Chaz Davies a prendere la testa della gara seguito anche questa volta dalle due Kawasaki di Sykes e Rea. Al secondo giro gara finita per Davide Giugliano autore din un volo spettacolare. Quindi e' Guintoli a salutare dopo una toccata con Lowes. Dietro ai primi tre le due Aprilia di Haslam e Torres, quindi Ayrton Badovini con la Bmw e Niccolo' Canepa con la Ducati. A chiudere la top 10 la Honda dell'olandese van de Mark, la Ducati dell'argentino Mercado e la Suzuki del francese Randy De Puniet che, poi, e' superato dalla MV Agusta di Camier. A meta' gara con Davies al comando, dietro c'e' battaglia per il secondo posto tra i due della Kawasaki, mentre Torres prova ad insidiare il quarto posto di Haslam. A tre giri dalla fine lo spagnolo riesce a passare il compagno di squadra e mantiene la quarta piazza fino alla bandiera a scacchi. Ottimo sesto posto per Badovini con la Bmw davanti alla Honda di van de Mark. A chiudere la top ten le due Ducati di Canepa e dell'argentino Mercado. Decimo Camier con la MV Agusta. Prima del via di Gara 2 un minuto di raccoglimento in onore di Jules Bianchi, il pilota di F.1 morto venerdi' scorso dopo nove mesi di coma per l'incidente nel GP del Giappone. In classifica generale Rea e' sempre saldamente al comando con 407 punti contro i 282 di Sykes. Terzo il trionfatore di Laguna Seca, Chaz Davies con 263 punti. Quarto posto per Haslam con 240 e quinto Torres con 164. Argomenti superbike superbike gp usa Leggi i commenti I commenti dei lettori 
Incidente mortale sulla Statale 26 a Settimo Vittone, ieri pomeriggio intorno alle 17.  Eric Gobbo,un giovane motociclista di 21 anni, residente a Pomaro Monferrato, nell’Alessandrino, ha perso la vita nello schianto contro un’auto su cui viaggiava una famiglia di Senigallia, con due bambini piccoli. Secondo una prima ricostruzione della polizia stradale di Biella potrebbe esserci una precedenza mancata all’origine dello scontro con l’auto, una Ford Focus grigia. La macchina stava arrivando da una strada laterale e potrebbe non aver rispettato lo stop svoltando a sinistra. Il motociclista che stava viaggiando in direzione di Aosta  ha urtato la macchina sul fianco  lato passeggero. Il centauro è stato sbalzato di sella ed è finito sull’asfalto. Il giovane è morto poco dopo il suo arrivo all’ospedale Cto di Torino a causa dei numerosi traumi riportati. Illesi l’autista e i passeggeri dell’auto che per precauzione sono comunque stati trasportati all’ospedale di Ivrea. Il tratto della statale,  in località Montestrutto, è rimasto chiuso fino alle 20. Argomenti settimo vittone 
"Tre giorni passati insieme, a mangiare, chiacchierare e andare in giro, passando da una casa all'altra nell'ex villaggio Olimpico". Ma i tre "orchi" arrestati per aver stuprato una giovane disabile negano ogni accusa: hanno detto e ribadito, tutti e tre, di non aver commesso alcuna violenza sessuale sulla ragazza conosciuta per strada e rimasta insieme a loro negli appartamenti dell'ex Moi. Ora un test del dna accerterà la verità: nei giorni scorsi il medico legale Sarah Gino (lo stesso perito che si sta occupando del caso di Yara Gamberale nella difesa di Massimo Bossetti) ha ricevuto l'incarico da parte del pm Patrizia Gambardella di comparare le tracce biologiche trovate sulla ragazza con la mappa cromosomica dei tre arrestati. Si capirà così chi abbia commesso lo stupro, e se davvero sia stata una violenza di gruppo, così come denunciato dalla vittima. E' un racconto raccapricciante quello che emerge dagli atti dell'inchiesta sulla violenza subita da Luisa (il nome è di fantasia), che nei giorni tra il 27 e il 29 maggio è rimasta "in balia" dei tre arrestati. La procura non ha dubbi che un abuso ci sia stato: "L'hanno sequestrata e costretta a plurimi rapporti sessuali con schiaffi, pugni, morsi" si legge nel capo d'accusa contro Alì Adam, somalo di 26 anni, Isaac Amanita, ghanese di 29 anni ed Ernest Johnny, detto "Mike", nigeriano di 30 anni. Il racconto della ragazza trova conferme nel referto medico che ha registrato "ematomi ed escoriazioni nella zona delle parti intime e del petto". Inoltre Luisa è poco più che maggiorenne, ed è affetta da una forma di autismo definita "infantilismo": una fragilità, dunque, che l'avrebbe resa ancor più facile preda dei suoi aguzzini. Il 30 luglio ci sarà una perizia anche su di lei: la giovane sarà ascoltata in forma protetta e il perito dovrà accertare se la ragazza presenti "disturbi che possano interferire con la percezione del reale, con la capacità di ricordare e raccontare i fatti, che potrebbero rendere inattendibile l'eventuale racconto dell'abuso sessuale". Si deve testare la sua capacità a testimoniare. Anche perché ricostruire i fatti non è facile. Tutti e tre gli arrestati, difesi dagli avvocati Marco Zani, Roberta Rossetti e Fulvio Violo, oltre a negare hanno dato versioni leggermente diverse degli avvenimenti accaduti in quei tre giorni. L'inizio della storia è uguale per tutti: conoscono Luisa alla fermata dell'autobus davanti a Porta Nuova. Qualche sguardo, qualche battuta in un italiano un po' stentato, lei si avvicina, si fida, li segue. Rimane per tre giorni con loro, "ma di sua volontà" passando da una casa all'altra, prima di andarsene quando si era stufata, secondo i tre. O di essere liberata, secondo la procura. Quelle stanze Luisa le riconoscerà anche. Così come le facce delle persone che, secondo lei, le hanno fatto del male. "Io non ho fatto e non visto nessuna violenza" ha spiegato il nigeriano "Mike" "fatemi pure il test del dna, sono innocente". "Noi non diciamo che la ragazza si è inventata tutto - ha spiegato invece l'avvocato Marco Zani che assiste gli altri due - ma in questa storia ci sono ancora molte cose da chiarire. Non è nemmeno detto, se violenza c'è stata, che sia stata commessa da loro, che sia stato uno solo oppure no. Anche perché quelle case hanno varie stanze abitate da più persone". 
Due fratelli di Milano sono rimasti feriti nella caduta del loro ultraleggero a Cornegliano Laudense in provincia di Lodi. Entrambi sono riusciti a liberarsi da soli dall'abitacolo e a uscire sul prato in cui il velivolo è finito. E' stata ricostruita gran parte della dinamica dell'incidente: i due fratelli milanesi di 52 e 60 anni che viaggiavano a bordo dell'ultraleggero Savannah XL. I due stavano rientrando nel club di cui sono soci quando, dopo aver percorso l'intera pista in erba senza riuscire a fermare il velivolo, avrebbero tentato una 'riattaccata' per riprendere quota ma una delle ali ha toccato terra in un campo che si trova appena dopo la pista, facendo cadere l'aereo a terra di muso. I due sono riusciti a liberarsi da soli dall'abitacolo accartocciato ma hanno iniziato ad accusare forti dolori poco dopo. I due non sono in pericolo di vita. Il più giovane, di 52 anni, è stato trasportato all'ospedale Maggiore di Lodi, l'altro, 60 anni, all'ospedale di Como. Delle indagini si stanno occupando i carabinieri di Lodi. Argomenti cornegliano laudense provincia di lodi 
Strada che fai cantiere che trovi. D’altronde luglio e agosto sono i mesi caldi dei grandi interventi sulle strade. Corso Vittorio. Da oggi al via i lavori in corso Vittorio Emanuele II per sostituire i cavi e le centraline che portano energia elettrica in collina. Operazione che è scattata a maggio con mini cantieri in collina. Le operazioni in corso Vittorio sono più invasive e prevedono la chiusura progressiva e a tratti del controviale che va dalla stazione di Porta Nuova fino al ponte sul Po. Interventi, gestiti da Iren, che proseguiranno per tutto il mese di agosto, bloccando gli incroci. Proprio per evitare l’impatto su una delle arterie della città lo scavo e la posa dei cavi in corrispondenza di corso Massimo d’Azeglio e via Madama Cristina è prevista nel mese di agosto. Cantiere che si va ad aggiungere ai lavori, fino al 29 agosto, per la realizzazione di due attraversamenti pedonali rialzati e di ampliamento delle banchine delle fermate in corso Cairoli, con traffico verso corso Vittorio trasferito sul controviale. Binari via Vanchiglia. Sempre da oggi anche via Vanchiglia si trasformerà in un cantiere: tutta la strada sarà interessata dal rifacimento della sede dei binari tranviari tra corso Regina Margherita e piazza Vittorio Veneto, escluso l’incrocio di corso San Maurizio. È un intervento realizzato da Gtt. In questa prima fase operai al lavori fino all’altezza dell’incrocio con via Matteo Pescatore. Per l’ultimo isolato, fino ai portici di piazza Vittorio, si attenderà la riapertura del ponte Vittorio Emanuele I entro la prima settimana di settembre. Fino al 2 settembre prosegue la sostituzione dei binari del tram all’incrocio tra corso Einaudi e corso Duca degli Abruzzi. Ponte Gran Madre & Carlina. Il cantiere con impatto maggiore in centro è qiuello del ponte Vittorio Emanuele I, chiuso fino alla fine di agosto. Traffico deviato sui ponti di corso Regina Margherita e corso Vittorio. Ad agosto il collegamento da piazza Gran Madre a piazza Vittorio sarà vietato anche a pedoni e ciclisti. Proseguono anche i lavori in piazza Carlina per la realizzazione del parcheggio sotterraneo pertinenziale. Fase II corso Regina, Lecce e Potenza. Non solo il centro è interessato da interventi. Il cantiere più importante in periferia si trova a poca distanza da uno dei punti di accesso di Torino dalla tangenziale, corso Regina Margherita. Oggi inizia la seconda fase del cantiere per la realizzazione della nuova rete di teleriscaldamento che interessa il maxi incrocio tra corso Regina Margherita e i corsi Lecce e Potenza, già partito ad inizio luglio. Oltre alla chiusura della carreggiata centrale di corso Lecce tra corso Appio Claudio e corso Regina Margherita, con circolazione deviata sui controviali, si aggiungerà quella delle carreggiate centrali di corso Regina Margherita all’interno dell’incrocio con corso Lecce e Trapani: sia i veicoli che percorreranno corso Regina Margherita verso la tangenziale che quelli che viaggeranno in direzione opposta dovranno percorrere la perimetrale dell’incrocio, con disagi e rallentamenti. Consigliate strade alternative per la tangenziale: via Pianezza, via Pietro Cossa-via Sansovino e corso Marche, utilizzando corso Appio Claudio e corso Francia anziché corso Regina. Argomenti cantieri corso vittorio corso regina 
COSENZA – Cosenza piange. A soli 52 anni se ne è andato Gigi Marulla, stroncato da un infarto. L’ex atleta era nel giardino della sua casa estiva di Cavinia, una frazione di Cetraro, quando ha avvertito un malore. Si è recato in ospedale dove i medici, capita la gravità, sono subito intervenuti ma senza riuscire a salvarlo. Secondo le prime indicazioni l’ex giocatore sarebbe morto per un infarto provocato, forse, da una congestione. UNA BANDIERA PER COSENZA E GENOA – Letale sottoporta come un cobra, Marulla è stato una vera e propria bandiera per i rossoblu, con cui ha giocato per 11 anni, collezionando 330 presenze e 91 reti, tra C1 e serie B. Non era un fuoriclasse, però ha segnato sempre e dovunque, facendo le fortune anche di Acireale, Avellino, Castrovillari e soprattutto del Genoa, oltre al Cosenza, dove ha racimolato 100 presenze e 23 reti in tre anni, dall’85 all’88. Marulla non ha mai avuto il piacere di giocare in Serie A e questo è stato forse il suo più grosso rimpianto. IL “GERD MULLER” DEI POVERI – Qualcuno lo soprannominò il ‘Gerd Mueller dei poveri’, per la sua struttura fisica da brevilineo. Gigi non era un ‘bassotto’ come il tedesco, e i suoi 175 centimetri erano di pura potenza. Abile come pochi a sapersi muovere all’interno dell’area, ha fatto disperare non pochi difensori, sbucando spesso alle loro spalle e ingannandoli per mettere il pallone in rete. Un vero fenomeno di agilità e di velocità, divenuto poi un vecchio marpione, profondo conoscitore dei campi più impervi, ma anche dei difetti dei diretti avversari, in un calcio che fra gli anni ’80 e ’90 marcava spesso e volentieri a uomo, soprattutto se c’era di mezzo un certo Marulla. AVEVA INTRAPRESO LA CARRIERA DI ALLENATORE – Decise di smettere nel 1999, ma non lasciò il calcio, decidendo di intraprendere la carriera di allenatore: Cosenza, Gallipoli da secondo, Vigor Lamezia, le sue panchine, ma anche tanto settore giovanile. Nato a Stilo, in provincia di Reggio Calabria, considerato uno dei borghi più belli d’Italia, il suo cuore ha deciso di smettere di battere proprio oggi, in un afoso pomeriggio di luglio, a Cetraro, a una cinquantina di chilometri dallo stadio San Vito di Cosenza che era un po’ la sua seconda casa. Se n’è andato dopo una vita in area di rigore e decine di gol. Argomenti serie b genoa cosenza calcio Leggi i commenti I commenti dei lettori 
Il 18 luglio di un anno fa veniva intitolata dal sindaco Marco Doria Piazza Don Andrea Gallo. Una piazza che un nome non aveva, uno slargo senza nome, periferia in pieno centro, completamente dimenticata, discarica a cielo aperto senza pavimentazione. Proprio dietro la Via del Campo di Fabrizio de Andrè. Ma si sa! “Dai diamanti non nasce niente dal letame nascono i fiori”. L'uomo che si è fatto prete di strada,che ha dato un nome a tutte le persone che non lo avevano,ha dato un nome alla piazza dimenticata che un nome non aveva! Piazza Don Gallo qualcuno dice sia un luogo magico,altri dicono spirituale, altri dicono unico e bellissimo. In quello spiazzo Don Gallo ebbe una idea visionaria...quando il degrado viene utilizzato come un arma contro i diversi, le prostitute i migranti, i poveri e i sofferenti piagati dalle dipendenze, bisogna dimostrare che le persone non sono cose. Il degrado non è mai la persona ma il contesto sociale che lo assedia. E fu così che si pensò' a "Ballare nel ghetto" ,nel 2009, in concomitanza con la fine della mostra di Fabrizio De Andrè a Palazzo Ducale...ci ritrovammo in centinaia e centinaia laddove non si era mai ritrovata anima viva. Ripulendo,animando vivificando, poi la casa di quartiere Ghettup. Corsi di alfabetizzazione, comitato di cittadini, sportello legale gratuito, feste di quartiere, iniziative pulizia e Miglioramento civico, poi la piazza... Un luogo reale di incontro fra diversi,comunità transessuale musulmana, italiani e non italiani, giovani studenti una piazza a dimensione umana che unisce il basso e l'alto. Una piazza reale, una piazza globale per contenere tutte quelle storie di vita, quelle riflessioni, quelle speranze e quei pensieri per fare breccia nel muro del conformismo dominante e omologante. Per fare ripartire il dialogo! Per Restare umani! Un luogo che certamente per il suo valore simbolico e reale è il migliore per ricordare don Gallo. * Comunità San benedetto Argomenti genova comunità san benedetto don andrea gallo 
