
Il sindaco Virginio Merola ha inaugurato la nuova sede dell’AGD, Associazione per l’aiuto ai giovani diabetici, in via della Guardia al Quartiere Reno. Una palazzina a due piani che da struttura fatiscente e abbandonata è stata data dal demanio in comodato gratuito per 20 anni al Comune di Sant’Agata Bolognese, comune dove ha sede l’associazione. La nuova sede, che ha anche un parco di 4000 metri lungo il Reno dove sarà possibile fare campi estivi, diventerà un cento di accoglienza, formazione e informazione per le famiglie e anche potrà ospitare famiglie di fuori provincia, visto che il centro regionale di Diabetologia è al Policlinico Sant’Orsola. Saranno svolti corsi di aggiornamento per i piccoli pazienti e i famigliari, convegni, incontri di mutuo aiuto tra famiglie, attività ricreative. Per completare l’opera (mancano per esempio ancora i 26 letti previsti) il costo è di 250 mila euro, il Bologna Fc ha messo 25 mila euro. Un'altra cospicua donazione è stata fatta dalla Fondazione del Monte, presieduta da Marco Cammelli, presente ieri all'inaugurazione. Il presidente dell’associazione, Salvatore Santoro, ha spiegato che uno degli scopi della nuova sede è di essere un ponte tra i malati e il quartiere. All’inaugurazione erano presenti il direttore della Diabetologia del Sant’Orsola Pession e il direttore di Dipartimento Giacomo Faldella. Argomenti bologna sanità 
None Leggi i commenti I commenti dei lettori 
MILANO - Chiamarla impresa non è eccessivo. Anche perché l’Olimpia Milano davanti al proprio pubblico in questo campionato non aveva ancora conosciuto sconfitta. C’è riuscita dunque Sassari a violare il Forum di Assago nel primo atto della serie di semifinale playoff (al meglio delle sette partite): 84-75 lo score con cui il Banco di Sardegna ha messo in ginocchio i campioni d’Italia, approcciando il parquet senza alcun timore reverenziale e rimanendo in partita anche quando l’EA7 sembrava poter prendere in mano la situazione, per poi piazzare un quarto conclusivo da applausi e ribaltare tutto, per la gioia del gruppo di tifosi arrivati dall’isola, orgogliosa di sventolare alla fine i vessilli con i quattro mori. Il quintetto di coach Banchi si ferma negli ultimi cinque minuti quando l’attacco non funziona più e la difesa non riesce ad arginare la velocità degli avversari. Nel corpo a corpo Milano paga i falli di Gentile (tecnico e poi espulso nel finale), gli errori ai liberi, qualche palla persa. GENTILE NERVOSO: UN TECNICO E POI ESPULSIONE – Come spesso accaduto nel recente passato quando si affrontano queste due formazioni, è di notevole intensità la partita, che l’EA7 ha messo sui binari giusti a cavallo dell’intervallo e poi gettato al vento, fra errori e tanto nervosismo, costato un fallo tecnico (nel 3° quarto) e poi l’espulsione (a 100″ dalla fine, che potrebbe costargli la squalifica per il secondo confronto) a Gentile (10 punti e 2 falli subiti), furente con gli arbitri (come il padre Nando in tribuna) per l’ennesimo contatto incassato e non fischiato. Banchi avrà qualcosa da ridire agli arbitri ma più alla sua squadra, colpevole di 17 palle perse, ben 6 nell’ultimo periodo (parziale 20-7), quello in cui Logan (14 punti) e Sosa (16) hanno costruito la rimonta decisiva. SEI IN DOPPIA CIFRA PER SASSARI, LOGAN E SOSA DECISIVI NEL FINALE – Alla fine la squadra di Sacchetti chiude con sei giocatori in doppia cifra e la conferma di avere le armi per piegare Milano, come già successo in coppa Italia. Questa volta lo fa mettendo subito la testa avanti in un primo periodo senza un attimo di pausa, con un Sanders in serata (7 punti dopo 10′, 17 alla fine) e una difesa che costringe a molte forzature la squadra di Banchi. Il primo sorpasso dei campioni d’Italia arriva solo dopo 13′ con Gentile, bravo a trovare spazio fra avversari che non lo trattano certo coi guanti. Ma Dyson e Sanders non mollano e mentre il Brooks della Dinamo (Jeff) è frenato dal terzo fallo, quello di Milano (MarShon) rompe l’equilibrio con dieci secondi di puro talento, con una penetrazione da due punti, una palla rubata sulla rimessa e la tripla del +7 (49-42) prima dell’intervallo. Con Gentile condizionato dal quarto gallo, l’EA7 arriva anche a +9 trascinata da Melli e Hackett, ma qualcosa si inceppa all’inizio dell’ultimo quarto, quando salgono in cattedra Logan e Sosa punendo ogni giro a vuoto degli avversari. Ora Banchi ha 48 ore per prendere le contromisure: l’Olimpia deve pensare subito a rimettersi in carreggiata in Gara 2, in programma domenica alle 18.05, sempre in Lombardia. MILANO – SASSARI 75-84 (25-23, 42-49, 64-68) EA7 Milano: Ragland 2, Gentile 10, Hackett 14, Melli 9, Samuels 12, Moss 4, Cerella, Elegar 4, M.Brooks 14, Kleiza 6, Gigli ne, Tabu ne. All.: Banchi. Banco di Sardegna Sassari: Logan 14, Dyson 12, Lawal 12, Sanders 17, Kadji, Devecchi, Sosa 16, Formenti 3, J.Brooks 10, Sacchetti, Chessa ne, Vanuzzo. All.: Sacchetti. Arbitri: Mattioli, Chiari, Sardella. Note – Tiri liberi: EA7 8/16, Banco di Sardegna 12/17. Tiri da 3 punti: EA7 7/20, Banco di Sardegna 10/26. Rimbalzi: EA7 40, Banco di Sardegna 33. Espulsi: Gentile al 18’18”. Usciti per 5 falli: nessuno. Falli tecnici: Gentile al 21’21”. Falli antisportivi: Dyson al 20’25”. Spettatori: 10.607. Argomenti basket basket serie a olimpia milano sassari basket Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Si è svolta anche a Torino una commemorazione per i 30 anni della strage dell'Heysel, quando 39 persone morirono per il crollo di un settore dello stadio in occasione della finale di Coppa dei Campioni tra Juventus e Liverpool il 29 maggio 1985. Un silenzio raccolto carico di commozione ha avvolto il momento in cui, dal pulpito della chiesa torinese della Gran Madre di Dio, sono stati scanditi uno ad uno i nomi dei 39 innocenti che persero la vita. Alla funzione religiosa ha partecipato tutta la società, il presidente Andrea Agnelli, la prima squadra, lo staff tecnico e la dirigenza. Lungo l'elenco dei rappresentanti delle istituzioni sportive e non presenti alla cerimonia: il presidente della Lega Calcio Maurizio Beretta, il direttore Generale della Lega Serie A, Marco Brunelli, il segretario generale del Coni Roberto Fabbricini, Giorgio Marchetti, Uefa competitions director e le autorità cittadine, rappresentate dal sindaco Piero Fassino. [[ge:rep-locali:rep-torino:115605324]] Tante anche le personalità di spicco e gli ex calciatori: non hanno voluto mancare Mariella Scirea, moglie del compianto Gaetano, così come il tecnico allora sulla panchina bianconera, Giovanni Trapattoni, ed alcuni dei giocatori di quella maledetta serata come Stefano Tacconi, Beniamino Vignola e Ian Rush, che all'epoca giocava nel Liverpool e che avrebbe poi militato anche nella Juve. I bianconeri sono poi partiti per Verona in vista dell'anticipo di domani contro la squadra di Mandorlini ultima fatica di campionato e prova generale in vista della finale di Champions League a Berlino contro il Barcellona. 
Il Bologna sbanca la roccaforte Avellino, dove non vinceva da 34 anni. E stavolta la vittoria per uno a zero vale molto più dello storico tabù, perché offre la possibilità, anche perdendo con un gol di scarto nella gara di ritorno del 2 giugno, di qualificarsi per la doppia finale con la vincente di Vicenza-Pescara. Decisivo un gol di Sansone da fuori area al 24’ del primo tempo, per la gioia dei 200 tifosi rossoblù presentatisi al Partenio. Delio Rossi, al debutto in giacca e cravatta, decide all’ultimo di confermare la fiducia a Mancosu: nel 4-3-1-2 di partenza, c’è ancora l’attaccante sardo, anziché Acquafresca, il favorito della vigilia come compagno d’attacco di Sansone; la trequarti è affidata invece a Laribi, giudicato in condizioni migliori di Krsticic. In un Partenio fiammeggiante di fuochi d’artificio e fumogeni, l’avvio della partita è una tatticissima sfida da battaglia navale, con pedine ammassate a centrocampo, protagoniste di un gioco asfittico e spezzettato. Lo studio reciproco, a parte un tiro a lato di Regoli e un brivido su un retropassaggio impreciso di Masina, domina i primi venti minuti. Ma da una pensosa quiete esce il fulmine di Sansone: al 24’ Laribi riceve palla nella metà campo avversaria e, pressato, serve subito il compagno con un filtrante che squarcia in due la difesa irpina; Sansone s’incunea nello spazio lasciato colpevolmente ampio e da fuori area, sui 18 metri, esplode un piatto sinistro su cui Frattali intuisce, lasciandosi però tradire da un rimbalzo sul terreno. È il vantaggio rossoblù, festeggiato dall'autore con tutta la panchina. L’Avellino non demorde, pur parco di idee offensive lucide, lasciate perlopiù alla generosa iniziativa dei singoli. Al 35’, Laribi s’allunga un buon pallone al cospetto di Frattali e due minuti dopo gli irpini rispondono con un tiro da fuori di Almici, deviato di poco fuori. L’ultimo sussulto è di Comi, che svetta di testa davanti a Da Costa, senza inquadrare la porta. Nella ripresa un tiro in area di Laribi impegna subito al settimo minuto Frattali, che blocca in tuffo. Ma l’occasione più nitida della prima ora di partita arriva al 59’, quando Zito si ritrova a pochi metri di fronte a Da Costa, quasi in area piccola, vedendo respinto il suo tentativo, sugli sviluppi di un cross di Almici sporcato dal contrasto Mokulu-Oikonomou. Il gol sfiorato incoraggia l’appannato Avellino, che cinge d’assedio il Bologna con le poche energie residue. I rossoblù si chiudono nella propria metà campo, uscendone di rado, solo per qualche estemporaneo lancio lungo. Delio Rossi, però, non vuole rinunciare all’assetto originario e toglie Mancosu (sedicesima apparizione senza gol) per Acquafresca, più abile nel possesso palla. Gli effetti si vedono: nonostante il baricentro sempre spostato sulle maglie biancoverdi, il Bologna riesce a controllare il risultato, riservando a Comi l’unico tentativo degno di nota, con un altro colpo di testa terminato alto. Sul finale, pronto Da Costa su un tiro-cross di Bittante, mentre Maietta, con vistosi problemi al ginocchio, era a bordo campo dolorante. Cuore e generosità per la squadra di Rastelli non bastano negli infiniti minuti di recupero concessi da Pasqua. Il Bologna non vinceva ad Avellino dal 25 ottobre 1981 (gol di Chiodi). Da allora il Partenio era sempre stato un campo tabù, annoverando per gli ospiti sei sconfitte e due pareggi. Il 2 giugno alle 18.30 la gara di ritorno al Dall’Ara: per accedere alla finale può bastare anche una sconfitta, purché non superiore al gol di scarto. AVELLINO (4-3-1-2): Frattali - Almici Pisacane Ely Visconti (73’ Bittante) - Regoli (54’st Schiavon) Kone Zito – Sbaffo – Comi  Mokulu (77’ Trotta). All.Rastelli BOLOGNA (4-3-1-2): Da Costa - Mbaye Oikonomou Maietta (94’ Ferrari) Masina - Casarini Matuzalem Buchel – Laribi - Sansone (78’ Krsticic) Mancosu (63’ Acquafresca). All.: Rossi Arbitro: Pasqua di Tivoli Ammoniti: Pisacane, Schiavon, Maietta Reti: 24’ Sansone Argomenti bologna calcio bologna bfc provincia avellino 

