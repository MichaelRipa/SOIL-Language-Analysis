FIUMICINO . L'ormai tristemente famoso Terminal 3 di Fiumicino è stato riaperto dopo l'incendio che lo aveva semidistrutto, le riparazioni, la battaglia (anche giudiziaria) che è seguita alle denunce per l'inquinamento ambientale dello scalo e i rischi per la salute di chi ci lavora. Ma i problemi non sembrano finire. E della tarda serata di oggi, domenica, la denuncia dei passeggeri provenienti da Catania col volo Vueling VY6137 delle 20,05 che sono rimasti bloccati all'interno dell'aereo fermo per quasi un'ora, in attesa del personale che li facesse scendere.  Il velivolo è rimasto parcheggiato per più di 40 minuti al molo D del Terminal 3 dell'aeroporto di Fiumicino. [[ge:rep-locali:repubblica:119880131]] Il comandante ha informato che dalla centrale del terminal non arrivava nessuno. Dopo alcuni minuti di attesa il personale di volo ha tentato nuovamente di contattare la centrale romana senza successo. Al che ha chiamato la sede spagnola della compagnia per trovare una soluzione, ma anche in queso caso il pilota ha confermato che da Roma non hanno risposto. A 40 minuti dall'atterraggio i passeggeri sono stati informati che stava arrivando la polizia per aprire le porte, dopo che alcune telefonate erano partite da chi era in attesa dentro l'aereo. Alla discesa dei passeggeri comunque non erano visibilmente presenti agenti di polizia sul luogo. Argomenti aereo fiumicino terminal 3 aeroporto disagi 
