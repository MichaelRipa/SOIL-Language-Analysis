TORINO – Sulle ali dell’entusiasmo per il passaggio agli ottavi di finale di Europa League, il Torino miete un’altra vittima e, dopo aver eliminato l’Athletic Bilbao giovedì, batte il Napoli lanciato verso il secondo posto per 1-0 nel posticipo domenicale della 25/a giornata di serie A grazie a una rete di capitan Glik nella ripresa. Per i granata un’imbattibilità che dura da 90 giorni, cade, invece, per la seconda volta nelle ultime sette giornate la squadra di Benitez. GLIK UN CECCHINO, NAPOLI BASTONATO - Tutto sommato il risultato è giusto. Il Torino ha giocato sicuramente un buon calcio e, soprattutto, è stato bravissimo a sfruttare le poche palle gol concesse dal Napoli. Certo la fortuna non ha aiutato la formazione partenopea che sotto di un gol si è vista respingere dal palo la palla del possibile 1-1. Gli azzurri pagano i 5′ di appannamento di Koulibaly: da un suo errore è nato, infatti, il corner che ha poi portato al vantaggio granata con un Glik che sulle palle da fermo è un cecchino: sei gol in questa stagione per lui. Sconfitta amara per gli uomini di Benitez che già pregustavano il secondo posto a braccetto con la Roma impegnata domani in casa con la Juventus. E, invece, la rincorsa all’ultimo posto utile per andare direttamente in Champions senza passare dai preliminari continua ad essere in salita. [[ge:rep-locali:repubblica:108513303]] IL MATCH - Sarà che le fatiche dell’Europa League si fanno sentire, ma il ritmo nel primo tempo non è particolarmente alto. Torino e Napoli si affrontano a viso aperto e a sprazzi fanno vedere anche un buon calcio. Meglio i granata, più compatti e aggressivi, nonostante i tre punti servano più agli uomini di Benitez che si fanno vedere solo con un paio di tiri di De Guzman da fuori: Padelli è attento in entrambe le occasioni. I padroni di casa sbagliano spesso l’ultimo passaggio e l’azione più bella (rovesciata di Quagliarella con grande risposta di Andujar) viene fermata da Irrati per un fallo in attacco. Nella ripresa parte meglio in Napoli con Padelli che deve respingere un siluro terra-aria di Higuain dal limite, poi il Toro torna a ricompattarsi e al 23′ passa in vantaggio con un colpo di testa di Glik su un calcio d’angolo generosamente concesso da Koulibaly. La reazione ospite arriva in ritardo, ma arriva. Prima Higuain scarica alto un rigore in movimento, poi Gabbiadini su punizione supera Padelli, ma centra in pieno il palo. Sul fronte opposto Bovo, sempre da calcio da fermo, trova l’ottima respinta di Andujar. Nel finale l’assalto azzurro è sterile e privo di idee: Padelli trema solo su un rasoterra di Gabbiadini dal limite, ma il pallone esce di un soffio. TORINO-NAPOLI 1-0 (0-0) TORINO (3-5-2): Padelli 6; Bovo 6, Glik 7, Moretti 6.5; Peres 6.5, El Kaddouri 6 (49′ st Basha sv), Gazzi 6, Farnerud 6, Darmian 6.5; Martinez 5.5 (15′ st Maxi Lopez 5.5), Quagliarella 6.5 (49′ st Amauri sv). In panchina: Ichazo, Castellazzi, Molinaro, Jansson, Maksimovic, Gaston Silva. Allenatore: Ventura NAPOLI (4-2-3-1): Andujar 6; Maggio 5.5 (38′ st Zapata sv), Albiol 5.5, Koulibaly 5, Strinic 5.5; Gargano 5.5 (28′ st Inler 5), David Lopez 5.5; Callejon 5.5, Hamsik 5 (17′ st Gabbiadini 6.5), De Guzman 6; Higuain 5.5. In panchina: Rafael, Colombo, Ghoulam, Henrique, Mesto, Britos, Jorginho. Allenatore: Benitez ARBITRO: Irrati di Pistoia RETE: 23′ st Glik NOTE: Serata fredda, terreno in buone condizioni. Spettatori: 24.000 circa. Ammoniti: El Kaddouri, Gargano, Koulibaly, Quagliarella, Maggio. Angoli: 2-6. Recupero: 1′; 4′. Argomenti serie a torino fc ssc napoli Leggi i commenti I commenti dei lettori 
None Leggi i commenti I commenti dei lettori 
TORINO - E' un Giampiero Ventura vistosamente soddisfatto quello che si presenta davanti alle telecamere dopo il successo per 1-0 sul Napoli che segue il trionfo di Bilbao in Europa League. "Finché le forze ce lo hanno permesso - commenta il tecnico - abbiamo giocato alla pari col Napoli dopo la difficile trasferta di Bilbao . Abbiamo fatto bene per 70 minuti, poi abbiamo pagato, ed è comprensibile, ma abbiamo retto con lucidità e capacità di soffrire. Adesso con l'Europa League sono 14 risultati utili consecutivi. Devo fare i complimenti a questa squadra, che è entrata in campo per vincere, con personalità e lucidita'. Abbiamo preparato la partita in 48 ore, ma questo gruppo è disponibile e l'atteggiamento non mi sorprende. Siamo più maturi e in grado di interpretare le partite. In base all'atteggiamento degli avversari i miei ragazzi sanno leggere le situazioni". [[ge:rep-locali:repubblica:108513303]] GIOCATORI HANNO SUPERATO PROPRI LIMITI - "E pensare che siamo partiti con un gruppo molto rinnovato - prosegue il tecnico - e in estate alcuni giocatori mi dicevano 'Io questo movimento tattico non l'avevo mai fattò o 'non lo so fare'. Faccio sempre l'esempio di Moretti, che è arrivato a Torino a 32 anni con una carriera importante alle spalle, ma si è subito calato nella parte e un anno dopo ha raggiunto la Nazionale, mettendosi in gioco e andando oltre i propri limiti. Per colmare il gap con le squadre più forti, del resto, ci vogliono organizzazione e capacità di leggere gli spazi. Oggi questa squadra può diventare grande". Un elogio particolare per capitan Glik. "Lavoriamo molto per creare lo spazio giusto sui calci piazzati e sfruttare le caratteristiche dei diversi giocatori. Non a caso Glik ha fatto reti molto simili. Curiamo anche il dettaglio del numero di giocatori sul punto di battuta  -  conclude Ventura -, in base alla situazione decidiamo se metterne uno solo o un secondo per distrarre gli avversari". FELICITA' GLIK - Protagonista assoluto di giornata Kamil Glik. "Quella appena passata è una delle settimane più belle da quando sono qui a Torino e la vittoria di stasera mi rende felice. Adesso stiamo attraversando un ottimo periodo di forma fisica e anche mentalmente siamo pronti, ma il mese di marzo sarà pieno di impegni e speriamo che tutto vada nel miglior modo possibile. Sono felice per il gol segnato stasera, ma la cosa più importante è che i miei gol diano punti importanti alla mia squadra perché la cosa che da più tranquillità è il poter guardare la classifica con serenità - ha concluso -. La classifica comunque resta corta e per questo noi dobbiamo continuare a fare bene il più a lungo possibile". Argomenti serie a torino fc gian piero ventura kamil glik Leggi i commenti I commenti dei lettori 
PARIGI - Il Psg non approfitta appieno del ko del Lione con il Lille e manca il sorpasso al comando: la squadra di Blanc pareggia 0-0 in casa del Monaco nel posticipo della 27esima giornata della Ligue 1, salendo così a un solo punto dalla capolista. Il Paris Saint-Germain ha creato molto ma non è riuscita a sfruttare le occasioni da rete avute. La squadra del Principato, reduce dall'impresa in Champions League contro l'Arsenal , torna al quarto posto solitario a quota 44. Nelle altre gare della domenica, successo importante per il Montpellier che in casa batte 2-1 (Dabo e Barrios) il Nizza e aggancia a quota 42 punti il Bordeaux al sesto posto. Vittoria interna di misura anche per il Nantes che si è imposto per 1-0 sul Guingamp. Di Bammou, al 68°, la rete che decide la partita RISULTATI 27^ GIORNATA VENERDI' Marsiglia - Caen 2-3 SABATO Lille - Lione  2-1 Bordeaux - Reims 1-1 Lens - Rennes 0-1 Lorient - Bastia 2-0 Metz - Evian TG 1-2 Tolosa - Saint Etienne      1-1 DOMENICA Nantes - Guingamp 1-0 Montpellier - Nizza 2-1 Monaco - Paris SG 0-0 Argomenti calcio francese paris saint germain monaco calcio ligue 1 Leggi i commenti I commenti dei lettori 
TORINO - C'è tanta delusione nelle parole di Rafa Benitez dopo la sconfitta di Torino per 1-0 che non permette al suo Napoli si agganciare la Roma al secondo posto. "Mi brucia perdere, ma non sono particolarmente arrabbiato". Non dice il motivo, ma all'allenatore spagnolo pare non sia andato giù il rigore non concesso da Irrati per un mani di Moretti, tra l'altro apparso del tutto involontario. [[ge:rep-locali:repubblica:108513303]] "Non mi è piaciuto il nostro primo tempo, mi è piaciuto il secondo fino al nostro errore, poi siamo andati in controllo, ma non è stato sufficiente. E poi non mi è piaciuto qualche episodio  -  sottolinea - Sono stanco di parlare di queste cose, non dico nulla. Non mi piace perdere, e basta. Il rigore di Moretti? Non dico nulla. Il messaggio è lo stesso, non mi è piaciuto il primo tempo, poi non mi sono piaciute alcune cose e sono stanco che non mi piacciano più queste cose". Laconico anche il commento sulla prestazione dei singoli: "Gabbiadini ha dato di più di Higuain? Sì può essere". Argomenti serie a ssc napoli rafael benitez Leggi i commenti I commenti dei lettori 
None Leggi i commenti I commenti dei lettori 
MADRID - Il Real Madrid non va oltre l'1-1 casalingo con il Villarreal e il Barcellona torna così a sole due lunghezze dalla capolista: campioni d'Europa avanti con Ronaldo su rigore al 52', dodici minuti dopo il pari di Moreno. Quarta vittoria consecutiva invece per il Valencia che supera 2-0 la Real Sociedad grazie a una doppietta dell'argentino Pablo Piatti in gol al 53' e al 56'. Il successo del Mestalla porta, dopo 25 giornate, il Valencia a 53 punti uno solo in meno dell'Atletico Madrid, bloccato sullo 0-0 dal Siviglia. L'Athletic Bilbao prova a cancellare la delusione per l'eliminazione in Europa League per mano del Torino e conquista la seconda vittoria di fila andando a imporsi per 1-0 sul campo dell'Eibar nel derby basco: decide la rete di Gurpegi al 36'. Lunedì sera Celta Vigo-Elche chiuderà la 25esima giornata. RISULTATI 25^ GIORNATA VENERDI' Espanyol - Cordoba 1-0 SABATO Granada - Barcellona 1-3 Rayo Vallecano - Levante 4-2 Almeria - Deportivo La Coruna 0-0 Malaga - Getafe 3-2 DOMENICA Valencia - Real Sociedad 2-0 Eibar - Athletic Bilbao 0-1 Siviglia - Atletico Madrid 0-0 Real Madrid - Villarreal 1-1 LUNEDI' Celta Vigo - Elche ore 20.45 Argomenti liga calcio spagnolo real madrid Leggi i commenti I commenti dei lettori 
Vedremo se la Roma riuscirà a riaprire uno spiraglio nella corsa scudetto, nel frattempo si è però spalancata la porta per la Champions League, con Lazio e Fiorentina che si sono lanciate all'inseguimento di Benitez e, chissà, anche di Garcia. Già, perché lì in vetta le distanze si sono nettamente accorciate, dopo il successo di un formidabile Torino contro il Napoli e i due colpi esterni di Pioli e Montella. Bellissima la Lazio che è andata a vincere in casa del Sassuolo, con le prodezze di Felipe Anderson e una squadra imbottita di ragazzi, con Cataldi e Keita a dare un contributo preziosissimo. Quasi eroica la Fiorentina che è andata a vincere in 9 a San Siro, contro un'Inter che credeva di aver finalmente imboccato la strada giusta. Come dicevamo, però, i veri protagonisti del calcio italiano sono in questo momento Montella e Ventura, che dimostrano di saper uscire dalle difficoltà con uno sforzo di fantasia pazzesco. Pensate che a Montella, a gennaio, hanno portato via Cuadrado, il fiore all'occhiello della squadra viola. Eppure che succede? Succede che a fare la differenza, a far gol, ci pensa ancora una volta Salah, il nuovo arrivato. Per certi versi incredibile la sua velocità di ambientamento e la capacità del tecnico di inserirlo nei meccanismi della sua squadra. Quanti luoghi comuni ci sono nel calcio? Uno di questi insiste sul tempo che bisogna dare ai nuovi acquisti perché riescano a legare con il nuovo ambiente. Uno slogan, evidentemente, perché nella Fiorentina succede che Salah, ma anche Diamanti, entrino in squadra con personalità e senza rodaggio. Un altro che sa sempre cosa fare, e come trarre il meglio dai giocatori, è appunto Ventura. A giugno aveva Cerci e Immobile, i suoi gemelli granata, che sono andati poi a cercare fortuna altrove. E allora che fa Ventura? Li sostituisce con altri attaccanti, e i risultati sono ottimi. Ma ancora di più si inventa un altro goleador, che parte da dietro e si fa trovare sempre pronto. Si tratta di Glik, capace di fermare la corsa anche del Napoli. Insomma, ci sono allenatori - e aggiungeremmo Pioli e Mihajlovic alla lista - che sono la vera, grande, risposta alle difficoltà del calcio italiano. Dove non si arriva con gli investimenti milionari, si può sempre provare con le idee. Anzi, le Idee. Con la maiuscola. Argomenti tackle 
Un pregiudicato di 21 anni, Gianmarco Lambiase, è stato ucciso questa sera a Napoli a colpi d'arma da fuoco. E' accaduto in via Cleopatra, all'incrocio con via Bronzi di Riace, all'interno di un circolo. Indagano i carabinieri della compagnia di Napoli Poggioreale. Argomenti omicidi 
