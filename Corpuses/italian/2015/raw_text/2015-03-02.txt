None Leggi i commenti I commenti dei lettori 
None Leggi i commenti I commenti dei lettori 
MILANO - Il Cda di Rcs MediaGroup "ha deciso di aggiornare i lavori per completare l'esame dei punti all'ordine del giorno nella riunione convocata per il 6 marzo prossimo". E all'ordine del giorno ci sono le cessioni del gruppo, a cominciare dalla valutazione sull' offerta non vincolante di Mondadori su Rcs Libri . La riunione di oggi è durata cinque ore e mezza ed è stata preceduta da un comitato rischi di un paio d'ore. Il board del gruppo editoriale era chiamato a fare il punto sul processo di dismissioni in atto, con una valutazione sulle strategie. Dal Cda doveva infatti emergere un orientamento in particolare quanto a Rcs Libri, ritenuta strategica nel piano dell'azienda, ma oggetto della manifestazione di interesse di Mondadori. Non erano poi esclusi degli aggiornamenti sulle altre dismissioni sulle quali sta lavorando il gruppo editoriale. La decisione di aggiornarsi non sembrerebbe al momento una battuta d'arresto nei piani aziendali: l'appuntamento del Cda si preannunciava molto lungo già all'ingresso e ci si attendeva che dessero "battaglia" in particolare i consiglieri Piergaetano Marchetti e Attilio Guarneri, espressione quest'ultimo della famiglia Rotelli come azionista di minoranza. Alla riunione era assente solo Roland Berger. A quanto pare nel corso del Cda sarebbe stata fatta un'analisi approfondita della situazione, senza però arrivare ad alcuna votazione. Se Rcs decidesse di rivedere le strategie sulla Libri per avviare una trattativa con Mondadori, con ogni probabilità ci vorrebbero comunque delle settimane per realizzare la "due diligence", l'analisi dei conti della società. L'attuale consiglio è in scadenza con l'assemblea del 23 aprile e ogni decisione definitiva dovrebbe quindi essere presa dal nuovo Cda che verrà eletto in quella occasione. Rcs Libri dovrebbe valere tra i 120 e i 150 milioni di euro. Tra le attività del gruppo in vendita, poi, la più importante sembra essere la partecipazione nelle radio, con il 44,5% di Finelco (Virgin Radio, R101 e Radio Montecarlo), su cui era circolata voce nei giorni scorsi di una stretta imminente. Argomenti rcs rcs libri mondadori 
ROMA – "Abdichiamo dalla corsa scudetto? Mancano ancora tante partite...". Rudi Garcia non si vuole rassegnare. Il pari ottenuto nel finale dalla Roma contro la Juve in 10 contro 11 con un sussulto d'orgoglio tiene vive le speranze scudetto del tecnico giallorosso anche se ormai la distanza dalla vetta sembra siderale: "Di certo dobbiamo pensare prima a difendere il secondo posto. Ma l'unico modo per riuscirci è andare all'attacco del primo... Prima di pensare a riprovarci l'anno prossimo, lasciatemi tentare ancora...". E' STATA UNA PARTITA TATTICA  - Rudi Garcia spiega così la partita. "E' stata una sfida molto tattica. Partite così si possono decidere sui calci piazzati e infatti i due gol sono arrivati cosi'. Non ci sono state tante occasioni, ma ritengo che la reazione della Roma sia stata eccezionale. In 10, sotto di un gol, fare il finale di partita in maniera veemente significa che la squadra è viva e ha giocato con personalità e carattere. Non abbiamo giocato per un pari, sullo 0-1 in 10 bisognava prendere dei rischi anche sul modulo. Abbiamo messo tre centrocampisti e due attaccanti e parzialmente siamo riusciti a recuperare il risultato". [[ge:rep-locali:repubblica:108602202]] NON ABBIAMO AVUTO POCO CORAGGIO  - Il tecnico giallorosso non raccoglie le critiche di squadra poco intraprendente per un'ora: "Non è vero che abbiamo avuto poco coraggio. I ragazzi ci hanno creduto fino alla fine, peccato che non siamo riusciti a fare il secondo gol, ce lo meritavamo". Gli ingressi di Florenzi, Iturbe e Nainggolan hanno rivitalizzato una squadra che sembrava senz'anima: "Sempre chi entra fa la differenza, non è un allenatore che sceglie, se portano una plusvalenza è merito loro ma anche degli altri sei che sono rimasti in campo  -  precisa -. Come Buffon, neanche Morgan De Sanctis ha visto dei tiri in porta tranne il gol. Abbiamo mancato di pazienza nel primo tempo. Sappiamo che giocando contro la prima in classifica è dura perché difendono bene, bisognava manovrare di piu'. Bisognava tenere di più la palla. Manca un po' di fiducia? E' vero, siamo in un momento in cui pareggiamo tanto, soprattutto in casa. E quando le cose vanno così si prendono meno rischi". [[ge:rep-locali:repubblica:108603140]] KEITA: MANCA LA FIDUCIA  - La conferma in tal senso arriva da Keita: "La differenza tra noi e la Juve, oggi, è solo la fiducia. In campionato la Juve sta vincendo da anni, ha una tranquillità che noi non abbiamo, abbiamo sofferto il fatto di essere sempre dietro. Non so perché abbiamo cominciato a giocare dopo l'espulsione di Torosidis, abbiamo fatto un doppio sforzo ma non è bastato. Per noi non è un buon risultato, abbiamo preso soltanto un punto e siamo delusi perché la Juve è una grande squadra ma ci servivano i tre punti, avevamo bisogno di quel risultato". Argomenti as roma serie a rudi garcia Leggi i commenti I commenti dei lettori 
ROMA - Classico bicchiere a metà per Massimiliano Allegri, dopo il pareggio della Juventus con la Roma , che però ha rimontato nonostante l'inferiorità numerica i bianconeri: "Sono contento per quello che abbiamo fatto fino al 70'. Abbiamo fatto una bella partita senza concedere, siamo cresciuti molto nella ripresa, giocando bene e passando in vantaggio, poi però abbiamo smesso di giocare e dovevamo fare meglio sotto l'aspetto tecnico. Usciamo dal campo molto arrabbiati, non abbasseremo la tensione, ora dobbiamo ricominciare a vincere in trasferta visto che da tre partite non succede". La Juve comunque ha 9 punti di vantaggio, più lo scontro diretto a favore: significa che la Roma ne dovrà fare 10 in più. Allegri però ci tiene a frenare: "Semplice non è, ma mancano ancora tanti punti: per come si era messa dispiace uscire con un pareggio, alla fine la Roma ha fatto un buon forcing e rischiavamo di perderla, come abbiamo preso gol su punizione potevamo prendere il secondo. Cose che capitano. Siamo molto lontani ancora dall'obiettivo, bisogna ricominciare a non prendere gol, ne abbiamo presi troppi ultimamente e la gestione della palla andava fatta meglio per creare situazioni importanti. Un passo avanti l'abbiamo fatto verso lo scudetto, ma gli ultimi 20' andavano fatti meglio, anche se avessimo vinto". [[ge:rep-locali:repubblica:108602202]] "Tevez si è allenato sulle punizioni in questa settimana, vista l'assenza di Pirlo - rivela Allegri -. E' un giocatore straordinario e non lo scopriamo stasera. Io comunque sono contento per quello che ha fatto la squadra fino al 70', il pari credo sia stato scatenato da una giocata forzata, quando scateni e prendi gol su punizione, gli altri prendono coraggio, essere 11 contro 10 non conta più. Loro hanno fatto tre cambi importanti e ci hanno creato delle difficoltà. Dobbiamo migliorare". TEVEZ: "ARRABBIATO PER IL FINALE" - "Gli ultimi 20' abbiamo sbagliato una partita dove abbiamo fatto molto bene per 70', sono molto incavolato, come Allegri. La Roma era in 10, non possiamo regalare una partita così. Siamo una squadra forte e non mi è piaciuta l'ultima parte della partita", commenta Carlos Tevez. Sul suo gran gol alla Pirlo: "Uno cerca di copiare i grandi campioni. Modelli? Seguo Andrea, che si allena sempre sulle punizioni da ogni posizione". Argomenti serie a juventus fc massimiliano allegri carlos tevez Leggi i commenti I commenti dei lettori 
ROMA  - La Juve esce indenne dalla sfida-tricolore con la Roma e si cuce più di mezzo scudetto sulle maglie. I bianconeri restano a +9 sui giallorossi e a questo punto, a 13 giornate dalla fine, paiono davvero al sicuro da ogni rischio. La squadra di Garcia alza, in pratica, bandiera bianca nella corsa al primo posto. Ha provato a giocarsi le carte con una partita a basso ritmo ma ha mostrato tutti i limiti, fisici e psicologici del momento. Bene, anzi, le è andata che, sotto di un gol e di un uomo, sia riuscita perlomeno, con un sussulto d'orgoglio ad allungare la sua invidiabile striscia di imbattibilità. Un punto che, dopotutto, le tornerà utile per difendere la seconda piazza. LA JUVE SI CONFERMA LA PIU' FORTE  - Nel giorno della verità la Juve ha dimostrato che la distanza che la divide dai giallorossi non è frutto del caso. Ha gestito con maturità e freddezza la partita per un'ora senza rischiare nulla e poi, alla seconda vera opportunità, ha cinicamente colpito con una magistrale punizione di Tevez. In vantaggio e in 11 contro 10 per l'espulsione di Torosidis, la squadra di Allegri ha avuto un inevitabile calo attenzione, pagato caramente con il gol dell'1-1 di Keita. Ma nell'ultimo quarto d'ora ha continuato a controllare la gara senza patemi, portando via un risultato d'oro che le consentirà di gestire al meglio le forze nelle prossime settimane in cui gli impegni, tra Coppa Italia e Champions League, si susseguiranno senza soste. [[ge:rep-locali:repubblica:108602202]] ROMA, NON BASTA L'ORGOGLIO  - La Roma perde l'ennesima occasione per tornare a sognare ma l'impressione è che di più, in questo momento, non possa dare. Per un'ora ha continuato a portare avanti palla in maniera lenta e stucchevole senza mai riuscire a tirare in porta. Paradossalmente, per accenderla, ci sono voluti l'espulsione di Torosidis e il gol di Tevez. Con gli ingressi di Florenzi, Nainggolan e Iturbe si è improvvisamente risvegliata e, pur senza far nulla di trascendentale, si è almeno costruita l'occasione per evitare la sconfitta. Ma è certo che, se non riuscirà a cambiar passo in fretta, sarà dura riuscire alla lunga a resistere all'imminente arrivo di Napoli, Lazio e Fiorentina. GARCIA ESCLUDE NAINGGOLAN, ALLEGRI COL 3-5-2  - Garcia inizialmente ha voluto dare fiducia alla stessa squadra passata a Rotterdam cambiando solo il portiere: De Sanctis al posto di Skorupski. Ha lasciato, a sorpresa, ancora in panchina Nainggolan e ha varato un più equilibrato 4-2-3-1 con Keita al fianco di De Rossi e Pjanic dietro a Totti. Allegri, costretto a rinunciare a Pirlo, infortunato, ha preferito non rischiare Pogba, non al meglio e, allora ha rispolverato il 3-5-2 con Caceres a fare il terzo centrale e Pereyra promosso titolare a centrocampo. JUVE IMPENETRABILE PER UN'ORA  - La Juve ha badato al sodo e per un'ora ha preferito aspettare per 45' una Roma lenta e prevedibile, incapace di trovare le soluzioni idonee per mettere in difficoltà gli avversari. I bianconeri hanno chiuso bene ogni linea della palla e in ripartenza si sono resi anche pericolosi, nel primo tempo, in due-tre occasioni: prima con una girata di Vidal, quindi con un cross di Pereyra, sul quale Manolas ha rischiato l'autogol nel tentativo di anticipare Morata, infine con un diagonale di Tevez in contropiede. [[ge:rep-locali:repubblica:108603140]] TEVEZ GELA L'OLIMPICO  - Nella ripresa il copione non è cambiato e la Juve, a poco a poco, ha preso sempre più coraggio. Così, dopo un sinistro a fil di palo di Vidal, è arrivato al 64′ il logico 0-1. Torosidis si è fatto ammonire per la seconda volta per un fallo al limitre ai danni dello stesso Vidal e Tevez non si è fatto pregare due volte per infilare De Sanctis con una magistrale punizione a giro. KEITA EVITA LA SCONFITTA AI GIALLOROSSI  - Garcia ha tentato il tutto per tutto inserendo prima Florenzi e poi Iturbe e Garcia al posto di Ljajic, Totti e De Rossi e la Roma, d'incanto, ha avuto un sussulto d'orgoglio. Le accelerazioni dell'ex attaccante del Verona hanno messo in difficoltà per la prima volta la difesa bianconera che proprio dopo un fallo commesso da Chiellini sull'argentino, ha subito l'1-1 al 78′: Florenzi ha calciato una punizione dalla destra per la testa di Keita, bravo a infilare di testa in diagonale Buffon. Trascinata dal pubblico, la Roma ha tentato di completare l'impresa ma nel generoso finale non è andata oltre un paio di prevedibili conclusioni di Iturbe e Nainggolan. E così la Juve fa comunque festa. Da stasera il 31° titolo è più vicino. ROMA-JUVENTUS 1-1 (0-0) Roma (4-2-3-1): De Sanctis 6, Torosidis 5, Yanga Mbiwa 6.5, Manolas 6.5, Holebas 6, De Rossi 5,5 (28' st Nainggolan s. v.), Keita 6,5, Ljajic 5 (20' st Florenzi 6.5), Pjanic 5.5, Gervinho 5, Totti 5 (27' st Iturbe 6,5). (28 Skorupski, 12 Curci, 23 Astori, 33 Spolli, 3 Cole, 32 Paredes, 48 Ucan, 96 Sanabria, 53 Verde). All.: Garcia. Juventus (3-5-2): Buffon 6.5, Caceres 6, Bonucci 7, Chiellini 6.5, Lichsteiner 7 (45' st Padoin s. v.), Pereyra 7, Marchisio 6,5, Vidal 6.5, Evra 6.5, Morata 5.5 (38' st Coman s. v.), Tevez 7.5. (30 Storari, 34 Rubinho, 15 Barzagli, 5 Ogbonna, 17 De Ceglie, 6 Pogba, 7 Pepe, 14 Llorente, 32 Matri). All.: Allegri. Arbitro : Orsato di Schio 7. Reti : nel st 19' Tevez, 33' Keita. Angoli : 5-1 per la Juventus. Recupero : 0' e 3'. Espulso : Torosidis al 17' st per doppia ammonizione. Ammoniti: De Rossi, Evra, Morata, Pjanic, Yanga Mbiwa, Marchisio, Chiellini, Nainggolan, Vidal per gioco scorretto. Spettatori: 55.651, incasso 2.420.727,00 euro. Argomenti as roma serie a juventus fc Leggi i commenti I commenti dei lettori 
La domanda che si sono rivolti tutti, alla fine, era scontata: deve avere più rimpianti la Juve, che si è trovata in vantaggio e con un uomo in più, o deve avere più rimpianti la Roma, che ha perso l'occasione per  riaprire davvero la corsa scudetto? La sensazione personale è che debba avere più rimpianti la Roma. Perché è vero che Allegri ha avuto in mano un match ball, ma non basta questo per far pendere la bilancia - in negativo - dalla sua parte. Per alcuni motivi piuttosto chiari. La Roma si giocava davanti al proprio pubblico l'opportunità di dare una sterzata alla stagione e alla classifica e, dopo un'infinità di pareggi, era questa la situazione propizia per rispondere al formidabile abbraccio del suo pubblico. Secondo motivo: difficilmente ricapiterà alla Roma di trovare una Juve così profondamente in difficoltà a centrocampo. Se avessero chiesto, dieci giorni fa, a Garcia quali giocatori, potendo, avrebbe voluto togliere alla Juve, quasi certamente avrebbe risposto Pirlo e Pogba. Terzo motivo: con questo pareggio, e con una giornata in meno, la Juve certifica il suo vantaggio anche nei confronti diretti. Adesso i punti sono praticamente 10 da recuperare, se ne recuperasse nove, la Roma non sarebbe comunque campione d'Italia. E poi quarto e più importante motivo, la Roma lascia il campo con la sensazione netta di aver buttato trequarti di partita. Se avesse provato prima a giocare, se non fosse rimasta lì a masticare calcio a centrocampo, probabilmente avrebbe potuto mettere in difficoltà maggiore la sua avversaria. Si è visto negli ultimi quindici minuti che la Juve, bravissima a nascondere le sue difficoltà, non era sciolta come succede in tante altre occasioni. Insomma, è un pareggio che non permette sicuramente alla Juve di mollare, convinta di aver già vinto lo scudetto, come sarebbe potuto succedere con i dodici punti di vantaggio, ma è un punto che serve più a lei che alla Roma. Una Roma che mette insieme l'ennesimo pareggio della sua striscia tutt'altro che esaltante di risultati e resta lì, non lontanissima dalle avversarie dirette. A cominciare dal Napoli, che è forse la fotografia di questo campionato in sordina. Un avvio di campionato fortemente negativo, una ripresa alternata da improvvise cadute, come è successo negli ultimi quindici giorni tra Palermo e Torino. Eppure è sempre lì, a quattro punti dal secondo posto. Non è curioso? 
BRUXELLES - Trovata l'intesa sul gas tra Russia e Ucraina, che garantisce anche le forniture all'Ue fino a fine marzo. "Siamo riusciti a salvaguardare l'applicazione del pacchetto invernale per le forniture all'Ucraina" e quelle all'Ue "restano sicure", ha annunciato il vicepresidente della Commissione europea con la delega all'energia, Maros Sefcovic, dopo oltre sei ore di trattative. Un nuovo trilaterale si terrà entro la fine del mese per discutere delle forniture per l'estate. Sefcovic ha mediato tra il ministro russo dell'Energia Alexander Novak e l'ucraino Vladimir Demchishin. "Il risultato dell'incontro di oggi può aiutare a superare le differenze sulle forniture di gas tra Ucraina e Russia, e questi sforzi - ha commentato l'Alto rappresentante Ue Federica Mogherini - sono parte del sostegno concreto dell'Ue all'attuazione degli accordi di Minsk". L'intesa siglata a Bruxelles prevede il "pieno rispetto del pacchetto invernale" sulle forniture di gas concordato lo scorso ottobre, con Naftogaz che s'impegna a onorare il sistema dei prepagamenti, a ordinare sufficienti quantità di gas per coprire il fabbisogno interno per marzo a Gazprom e garantire il transito delle forniture all'Ue. Gazprom a sua volta s'impegna a consegnare 114 mcm (million cubic meters) al giorno di gas prepagato nei punti stabiliti. Le forniture a Lungansk e Donetsk, le aree del conflitto tra Kiev e i ribelli filorussi, sono sono invece una questione "altamente complessa in termini legali, tecnici e politici" per cui "sarà ulteriormente discussa". Mosca e Kiev hanno inoltre "espresso la loro volontà di continuare i trilaterali" sul seguito al pacchetto invernale che scade a fine mese, in linea con gli accordi di Minsk. Le parti sono invitate da Bruxelles a presentare le loro proposte per il prossimo incontro che si terrà "prima della fine di marzo". Il sistema messo in piedi con la mediazione dell'ex commissario Ue all'energia Guenther Oettinger a fine ottobre aveva funzionato per tutto l'inverno, sino a quando circa una settimana fa hanno di nuovo cominciato a partire le accuse incrociate tra Kiev e Mosca e le minacce di stop alle forniture. Mosca ha accusato Kiev di aver tagliato il gas all'Est del Paese dopo una serie di esplosioni lungo il gasdotto nella zona controllata dai ribelli, e ha così inviato forniture parlando di aiuti umanitari. Ma poi, secondo Kiev, ha mandato la fattura. Da qui il rimpallo di responsabilità su chi ha tagliato cosa e in quali quantità, e le minacce di Gazprom e Putin di tagli alle forniture anche verso l'Unione europea. "Impossibile verificare sul posto", hanno ammesso alla Commissione Ue, dove Sefcovic ha proposto di separare la questione Donbass da quella del pacchetto invernale, senza il cui rispetto sarebbe venuta meno anche la discussione per quello estivo. Mentre a Bruxelles si affrontava il problema delle forniture di gas, il presidente francese Francois Hollande, la cancelliera Angela Merkel, il presidente ucarino Petro Poroshenko e quello russo Vladimir Putin esaminavano in un colloquio telefonico lo stato di attuazione degli accordi di Minsk del 12 febbraio scorso . Per concludere che "si osservano progressi ma la situazione va migliorata", come si legge in una nota diffusa dall'Eliseo. I quattro leader (del cosiddetto 'Formato Normandia') sono d'accordo per "chiedere all'Osce di svolgere un ruolo più diretto al fine di migliorare l'applicazione del cessate il fuoco e il ritiro delle armi pesanti e di fare un rapporto quotidiano sulla loro applicazione". Inoltre, "la liberazione dei prigionieri e l'aiuto umanitario vanno facilitati in collegamento con la Corce rossa internazionale" e "il gruppo di contatto deve creare i gruppi di lavoro previsti non appena le condizioni del cessate il fuoco lo consentiranno". "I rappresentanti dei ministri degli Esteri - conclude la nota - si riuniranno venerdì per assicurare l'applicazione del pacchetto di misure adottate a Minsk". Argomenti ucraina gas russia 
ROMA - Il "pacchetto scuola" arriverà domani in consiglio dei ministri solo a metà. Il presidente del Consiglio Matteo Renzi ha, infatti, annunciato in serata che domani il governo varerà solo un disegno di legge - chiedendone l'approvazione in tempi certi - e non più anche l'annunciato decreto. Perché - ha spiegato il premier al suo entourage - l'esecutivo vuole dare un messaggio al Parlamento e coinvolgere le opposizioni nello spirito delle dichiarazioni del presidente della Repubblica. Nel disegno di legge, fino a stasera, era previsto che finissero la riforma della scuola per l'infanzia (un unico percorso educativo da zero a sei anni), interventi legati alla disabilità e al "sostegno", un testo unico nuovo in materia di normativa scolastica, misure per il diritto allo studio. Era atteso ed annunciato un decreto legge per la parte più sostanziosa degli interventi. Non è da escludere che parte di questi vengano riproposti nel ddl che sarà varato domani. Di certo, con i tempi di un ddl, sarebbe più difficile concretizzare le assunzioni promesse per settembre . Assunzioni che dovevano entrare nel decreto legge e costituire uno dei pilastri degli interventi studiati per migliorare il sistema d'istruzione nel nostro Paese. Previsti 180.000 "ingressi" (considerando però anche circa 60.000 posti dell'annunciato concorso per insegnanti) pescando dalle graduatorie a esaurimento, dagli idonei e vincitori dell'ultimo concorso pubblico (quello del 2012) e, per consentire una coincidenza tra fabbisogni e organici (ci sono materie, come matematica e fisica, in cui scarseggiano docenti e discipline che si è deciso di potenziare) anche attingendo dalle graduatorie di istituto (offrendo a questa categoria di precari prima un contratto a termine per un altro anno e poi una sorta di "corsia preferenziale" per il concorso che verrà bandito a ottobre). A questo plotone di docenti si prevedeva di aggiungere i supplenti che hanno più di 36 mesi su posto vacante, come conseguenza del recepimento della sentenza della Corte di Giustizia europea . Per loro - poche migliaia secondo l'interpretazione del Miur, decisamente più restrittiva rispetto a quella sindacale - si pensava a un indennizzo, anche nell'intento di evitare ulteriori contenziosi. Altro capitolo entrato "in corsa" è quello delle scuole paritarie , accompagnato da non poche polemiche. L'idea era quella di proporre una detrazione fiscale per le famiglie che iscrivono i propri figli alle paritarie. Sempre nel decreto legge anche la carriera dei docenti (con gli aumenti stipendiali per il 70% legati al merito e per il restante 30% all'anzianità di servizio), il rafforzamento di alcune materie come musica, arte, lingue straniere, il rafforzamento della scuola-lavoro. Argomenti scuola Leggi i commenti I commenti dei lettori 
None Leggi i commenti I commenti dei lettori 
