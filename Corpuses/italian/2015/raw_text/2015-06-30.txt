Interventi di efficienza energetica in Piemonte, nell'industria e nel terziario, potrebbero portare a una riduzione dei costi pari a 331 milioni di euro all'anno, corrispondenti a quasi 2 miliardi di euro nel periodo tra il 2015 e il 2020. Emerge da un'indagine del Gruppo Energy Strategy del Politecnico di Milano, presentata in occasione del roadshow di Sorgenia a Palazzo Madama. L'energia risparmiata - ha spiegato Vittorio Chiesa del Politecnico di Milano - potrebbe soddisfare per circa 20 anni i consumi di energia elettrica per l'illuminazione pubblica di Torino e soddisfare per circa 5 anni la totalità dei consumi annui di energia termica per utenze domestiche della città. La diffusione di interventi di efficienza energetica nell'industria e nel terziario in Piemonte richiederebbero un investimento medio di circa 450 milioni di euro, che si ripagherebbe però in meno di due anni. "Torino - ha sottolineato il sindaco Piero Fassino - è impegnata sul fronte del risparmio energetico, come dimostrano gli interventi nell'illuminazione, nel building, nella mobilità sostenibile. Abbiamo bisogno però di un quadro normativo che non cambi continuamente, di una politica di incentivi che sostenga e favorisca le scelte in campo energetico, è necessaria la formazione di chi pratica le tecnologie del risparmio energetico ma anche degli utenti". "La manifattura torinese continua a faticare, come dimostrano anche gli ultimi dati sulle richieste di cassa integrazione. E' fondamentale inventare soluzioni nuove e in questo senso il risparmio energetico costituisce un'opportunità fondamentale", ha osservato Corrado Alberto, presidente di Api Torino. "Il costo dell'energia - ha affermato il presidente di Unioncamere, Ferruccio Dardanello - è un fardello enorme sulle nostre in prese, la paghiamo il 45 per cento in più rispetto ai nostri concorrenti europei. Dobbiamo fare il possibile per rendere meno oneroso questo gap". "Il Piemonte - ha detto Gianfilippo Mancini, ad di Sorgenia - è una regione strategica, dove alcuni settori produttivi hanno storicamente fatto da traino per l'economia italiana. Il nostro obiettivo è favorire la presa di coscienza di come determinate scelte tecnologiche possano contribuire a ridurre i consumi energetici e le spese connesse". Quello torinese è stato il terzo (dopo Bari e Firenze) dei sei incontri organizzati per raccontare il potenziale dell"Energia d'Impresa italiana. 
None Leggi i commenti I commenti dei lettori 
Il prezzo dell'affitto, offerto nella gara da chi vuole a tutti i costi prendere un bar, i costi del personale, il numero dei clienti. E il ricarico delle ordinazioni più normali, come caffé o cappuccino, che in un bar come quello delle Molinette possono essere ordinati, magari più di una volta al giorno, da 250mila persone. Chi sbaglia chiude, come alle Molinette o al Palagiustizia (del quale ancora non si conosce la data di riapertura). E fa felici i secondi in graduatoria: "Riapriremo al più presto, con una nuova sala da the - dice Alessandro Fenoglio di Omnia Service Srl, che gestisce anche i bar dell'Asl di Tortona - Faremo arrivare tutto fresco anche per pizze e self service". I grandi gruppi, come la Cir Food di Reggio Emilia, partecipano a tutte le gare (alle Molinette erano quarti), mentre la IFM di Napoli, altro imprenditore medio-grande, si è da poco assicurata il bar del Campus Einaudi, arredato a misura di studente ma frequentato soprattutto dai professori. Chiude però anche, come è successo da ieri all'ospedale Martini, chi non paga più a sufficienza per soddisfare i conti all'osso delle aziende sanitarie pubbliche: nella nuova gara, ha vinto un imprenditore che offriva 15 mila euro al mese anziché 5 mila, e che promette di riaprire già il 6 luglio. All'Aeroporto ‘Sandro Pertini', i sei punti ristorazione sono divisi tra MyChef e Autogrill, con qualche punta di ricercatezza nei sedili a rullo di Briciole e abbondanza di Rustichelle e Camogli. Ma c'è anche il gelato di Venchi Unica, gli yogurt di YoYo, e trattative in corso per aprire nuovi punti ristoro entro l'anno. Al Sant'Anna, la gara è aperta: chi vorrà gestire il bar che si trova all'incrocio col Regina Margherita dovrà far partire la sua offerta da 90.000 euro all'anno, 540.000 in tutto per i possibili sei anni di durata. Al Cto invece il bar è affidato in service a Torino Sanità, la società che ha costruito l'Unità spinale e ne gestisce la manutenzione, e che l'ha appaltato a una ditta specializzata. "E' diventato molto difficile fare i conti in anticipo - dice la presidente dell'Ascom Maria Luisa Coppa - e partecipare alle gare pubbliche basandosi solo sul presunto passaggio di clientela è un vero rischio". Ma per Paolo Damilano, proprietario con la famiglia delle omonime cantine e riscopritore di storici marchi come Defilippis e Zucca, non bisogna improvvisare. "L'essenziale - dice - è individuare un target preciso, come abbiamo fatto noi puntando all'alta qualità e inserendo da Zucca sia pasticcieri che barman specializzati. Sappiamo quanto piace a chi frequenta un bar incontrare al di là del bancone qualcuno che già conosce i suoi gusti. E le assicuro che se questo è vero nell'alta qualità lo può essere anche per la media e la bassa. Basta impegnarsi, e fare bene i conti". Anche il cappuccino al primario, insomma, può essere servito ricordandosi che gli piace bollente, o la pizza scongelata servita con un sorriso. 
None Leggi i commenti I commenti dei lettori 
ROMA - In Africa ci sono migliaia di villaggi isolati, luoghi in cui ospedali e medici sono un miraggio. Ma in quei luoghi vivono centinaia di bambini che si ammalano, e che non possono aspettare. Per portare soccorso a 500 bambini entro il 15 settembre, Amref lancia la campagna Mettigli le Ali , a sostegno delle attività dei Flying Doctors nelle aree più remote dell'Africa sub sahariana. Perché se il paziente non può andare in ospedale, è l'ospedale che deve andare dal paziente. Si partecipa alla campagna anche inviando immagini a Mettigli le ali . Portare la salute ai bambini nei villaggi più remoti del continente che ha gli indicatori di salute più drammatici al mondo.  Continua da quasi 60 anni la missione dei Flying Doctors  -  i Dottori volanti di Amref - che planano lì dove non c'è nessuna pista d'atterraggio, né strutture sanitarie, ma solo bisogni essenziali da curare, con controlli e operazioni chirurgiche, come il labbro leporino. L'obiettivo entro il 15 settembre. "Mettigli le Ali, per farlo andare dove nessun altro arriva": è l'invito che Amref lancia al pubblico italiano, per sostenere le attività dei suoi storici "Dottori volanti", che a bordo di piccoli aerei bimotori assistono, curano e salvano ogni anno migliaia di bambini, donne, uomini in quella parte di Africa dove manca tutto, quella dei villaggi rurali a sud del Sahara. E' partita la campagna estiva di Amref, con un obiettivo chiaro: curare e salvare entro il 15 settembre 500 bambini in attesa di assistenza medica. Nel mondo mancano oltre 10.3 milioni di operatori sanitari, secondo una recente stima dell' Organizzazione internazionale del Lavoro (ILO). L'impatto più acuto della carenza di personale sanitario si ha però in Africa: metà della popolazione urbana e circa il 77% di quella rurale non ha accesso alle cure sanitarie a causa della carenza di operatori sanitari. Un bambino su 6 non arriva a 5 anni. Un bambino su 6 nati in Africa sub sahariana non raggiunge i 5 anni d'età. L'Africa ha ancora il tasso di mortalità infantile più alto al mondo, 92 bambini morti per 1.000 nati vivi, tasso medio 15 volte più alto che nelle Regioni sviluppate. Scarsa igiene, lontananza chilometri e chilometri dalle strutture sanitarie e mancanza  di medici non fanno che alimentare malattie che sarebbero completamente prevenibili e curabili. Il programma Flying Doctors assicura regolare assistenza specialistica e chirurgica agli abitanti dei villaggi più remoti, operando in più di 150 centri sanitari. Sono 8 aerei leggeri, 2 ambulanze e 2 elicotteri, i mezzi che permettono ai Flying Doctors di svolgere la loro missione e di raggiungere quelle aree da tutti dimenticate. Agiscono regolarmente in Etiopia, Kenya, Sud Sudan, Tanzania e Uganda ma attraverso altre attività specifiche arrivano anche in Senegal, Liberia, Malawi, Ruanda. Un raggio d'azione di 1.7 milioni di chilometri quadrati, un'area grande quanto l'Europa occidentale. Negli ultimi dieci anni sono state circa 1,5 milioni le persone visitate e quasi 400mila quelle operate dai Dottori volanti di Amref. Il simbolo: un aeroplanino di carta. Un aereo di carta sarà il simbolo di un'azione virale che Amref si prefigge di realizzare attraverso la campagna "Mettigli le ali". Saranno coinvolti personaggi del mondo dello spettacolo - amici di Amref - e tutti coloro che vorranno, attraverso l'invio di video e foto al sito mettiglileali. amref. it. Immagini che li ritrarranno con un aereo di carta, o di qualsiasi materiale, per rappresentare l'impegno dei Dottori Volanti, a favore della salute di tutti gli Africani, nessuno escluso. Argomenti amref organizzazione internazionale del lavoro flying doctors africa sub sahariana bambini 
Mi piacciono le storie di speranza e fatica, che mica sempre finiscono con sorrisi e festeggiamenti. Quella di Luca Vanni, aretino di Foiano della Chiana, che solo a trent'anni s'affaccia da protagonista sui grandi palcoscenici del tennis, l'ho raccontata quando l'inverno scorso raggiunse la finale dell'ATP 250 di San Paolo, in Brasile. Per arrivare fin lì ha lottato per anni contro la sfortuna, sotto forma di incidenti invalidanti che avrebbero fermato chiunque, e contro i pregiudizi ("... non ce la potrai fare"). Nell'ultimo mese il gigante allenato da Fabio Gorietti è approdato prima al tabellone principale di Parigi (fuori per mano di Bernard Tomic) e poi anche a quello di Wimbledon, ripescato nonostante le qualificazioni a Roehampton perse all'ultimo tuffo. Oggi sul campo 12 degli Championships ha affrontato nel tardo pomeriggio il numero 4 britannico e 111 del mondo James Ward. Duello tra pari grado, visto che Luca è 113, non fosse per l'emozione dell'esordio sull'erba sacra del tannis. Il primo set è stato equilibrato, con un perfetto tie break giocato dall'italiano (7-6). Ward ha invece dominato il secondo set e gestito il terzo (2-6 4-6) perché Luca ha perso ritmo e concentrazione, sprecando le occasioni che pure non gli sono mancate e lasciando l'iniziativa troppo spesso all'avversario. Nell'ultimo set il momentum non è cambiato (3-6): per il britannico sarà il bis del secondo turno raggiunto nel 2012, per Luca il rimpianto di non aver giocato al meglio le proprie carte. Un'altra bella storia è quella di Wondwosen Ymer, che non voleva che i figli nascessero e crescessero in Etiopia. Nel 1987 il suo paese, poverissimo, era devastato dal conflitto civile tra i governativi filorussi e i ribelli e dalla guerra senza fine con l'Eritrea, che chiedeva l'indipendenza. Mezzofondista  -  aveva eccellenti tempi sui diecimila  -  decise di tentare la fortuna in Svezia, paese allora più generoso di oggi con i rifugiati scappati dai luoghi più sfortunati del globo. Furono anni difficili, di vestiti rimediati e scarpe rotte, di lavoretti malpagati, di qualche gara su strada, poi venne il tempo dell'università e del matrimonio con Kelemework. Il primo figlio della coppia, Elias, nacque a Skara, a metà strada tra Norrkoping e Goteborg, nel 1996. Due anni dopo arrivò Michael (come Chang?) e nel 2006 Rafael (Nadal?), il più piccolo. Wondwosen avrebbe preferito vedere i suoi ragazzi correre come lui in pista e magari puntare alle Olimpiadi. Ma gli piaceva anche seguire il tennis in tv. Erano gli anni di Magnus Norman, Thomas Enqvist, Jonas Björkman e poi Robin Soderling. Fu così che Elias a quattro anni impugnò per gioco la prima racchetta per non lasciarla più. I pochi campi da tennis a Skara, ventimila abitanti scarsi, erano così poco frequentati che Wondwosen si decise a chiedere ai guardiani di lasciare allenare Elias gratis. Racconta oggi: "Ci siamo andati per parecchi anni. Gratis. Ogni volta che potevamo. Dopo un po' cominciò a venire con noi anche Michael". Il quale dopo qualche mese pretendeva già di competere con il fratello maggiore. I soldi, nonostante il capofamiglia lavorasse come ingegnere in un caseificio, scarseggiavano: "Portavo in giro i ragazzi su una vecchia auto scassata, un vero relitto. A volte durante i tornei dormivamo in macchina. Veniamo dall'Africa, non siamo abituati a pensare che tutto ci è dovuto, eppure mi pesava svegliare Elias e Michael rannicchiati sui sedili posteriori e buttarli in campo contro avversari meglio riposati". Una volta montarono una tenda in un campeggio poco lontano dalla sede di un torneo: "La notte piovve senza interruzione e vennero a farci compagnia un sacco di rane". Di regola, i tre correvano insieme tre o quattro volte ogni settimana, per alcuni chilometri. Fino a qualche tempo fa, Wondwosen staccava enrambi. Adesso, non si sa: ma a trotterellare accanto a lui è soprattutto Rafael, anch'egli deciso a fare del tennis una ragione di vita. Nel 2010 qualcuno raccontò dei due fratelli Ymer a Magnus Norman, oggi allenatore di Stan Wawrinka. Andò a vederli e fu colpito dalle botte che si scambiavano in campo. Gli diede economicamente una mano, e lo stesso fecero Stefan Edberg, coach di Roger Federer, e una catena di hotel. I fratelli Ymer odiano perdere anche quando giocano l'uno contro l'altro. Ha raccontato Elias ad Alessandro Mastroluca: "Una volta ero in campo con Michael, stavo vincendo io, mio padre è entrato per filmare e mio fratello si è arrabbiato moltissimo con lui". Diciannove anni compiuti in aprile, per ora Elias è il più forte dei due. Nel 2014 ha vinto cinque Futures ed è entrato tra i primi duecento giocatori del ranking ATP (adesso è 127). Quest'anno ha giocato i primi turni a Melbourne e a Parigi uscendo di scena con onore. Due domeniche fa s'è preso il primo titolo importante a Caltanissetta, piegando in finale un altro giovane di buone speranze, l'americano Bjorn Fratangelo. Poi, nelle qualificazione londinesi della scorsa settimana, ha letteralmente sbaragliato il campo. Oggi ha esordito contro l'uomo che con il suo servizio fa tremare il mondo, il croato Ivo Karlovic, numero 26 ATP, classe 1979. La lezione per il ragazzino svedese - che adesso di allena in Spagna con  Galo Blanco - è stata severa, come i diciassette anni di esperienza impongono: 6-7 6-2 6-4 7-6. Ma nel primo e nel quarto set gli spettatori che affollavano il campo 12 (sempre lì!) hanno intravisto in Elias le caratteristiche del potenziale campione: grinta e coraggio, notevole mobilità, buon servizio, ottima risposta soprattutto di rovescio. Deve migliorare l'esecuzione dei vincenti, per ora ancora una rarità. Per colpa del campo 12, dello svedese e poi di Luca Vanni mi sono perso i primi turni di Andreas Seppi, Fabio Fognini, Camila Giorgi, Karin Knapp e Paolo Lorenzi. Agevoli le vittorie per entrambi i nostri giocatori più forti in tre set. Il sudtirolese, che mi dicono in eccellente forma dopo la finale persa ad Halle contro Federer dieci giorni fa, ha tenuto lontano (6-3 6-2 6-2) l'australiano naturalizzato britannico Brydan Klein, ATP 167. Il ligure ha regolato in poco più di un'ora Tim Smyczek, americano, ATP 77, per 6-4 6-3 6-2. Raccontano che Corrado Barazzutti, che ha seguito Fabio dagli spalti, sia più che soddisfatto. Nessun trionfalismo: buoni allenamenti o poco di più per gli azzurri. E se a Fabio tocca tra due giorni il canadese Vasek Pospisil, ATP 56, che è alla sua portata, più ostico risulta l'impegno per Andreas, che affronterà il croato Borna Coric: il diciottenne fenomeno, che è numero 40 al mondo, ha superato in cinque set (l'ultimo è finito 9-7) e altrettante ore il veterano ucraino Sergiy Stakhovsky. Puntare sulla fatica, vista l'età del ragazzo, sarebbe un errore. Giorgi ha avuto qualche difficoltà, facilmente risolta (7-6 6-3), contro la brasiliana Teliana Pereira. Di Lorenzi e Knapp, che hanno giocato fino all'imbrunire, potete leggere nelle cronache. Twitter @claudiogiua 
None Leggi i commenti I commenti dei lettori 
