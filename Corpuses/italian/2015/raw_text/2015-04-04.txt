TORINO – Con un gol per tempo, la Juve sbriga anche la pratica e aggiunge un altro tassello al lastricato che porta in discesa verso il 31° scudetto. Una vittoria firmata ancora una volta Tevez che con il 17° sigillo stagionale ha reso tutto più facile alla formazione di Allegri che, così, centra il 20° risultato utile in campionato e si gode un’imbattibilità difensiva che, in gare ufficiali, è salita a 484’. L’Empoli, al contrario, si vede costretto a interrompere una bella striscia che durava da 8 giornate ma torna, comunque, a casa a testa alta. A lungo ha creato grattacapi ai campioni d’Italia, sfiorando, nella ripresa, in più di una circostanza, un pari che, alla fine, per coraggio ed impegno, avrebbe anche meritato. ALLEGRI LANCIA PADOIN REGISTA – Privo degli infortunati Pirlo, Pogba e Marchisio, Allegri si è visto costretto a rivedere il centrocampo. Così ha deciso di lanciare Padoin in cabina di regia con Sturaro al suo fianco. Poi, in vista della decisiva semifinale di ritorno di Coppa Italia con la Fiorentina di martedì prossimo, ha concesso un turno di riposo a Chiellini e Morata, dando spazio a Ogbonna, al rientro dopo un mese, e Llorente. Sul fronte opposto Sarri, viste le non ottimali condizioni di Tonelli, è andato sul sicuro, confermando in toto l’undici che ha sconfitto il Sassuolo. [[ge:rep-locali:repubblica:111225722]] SEPE SALVA L’EMPOLI – Per quasi un tempo la Juve ha fatto fatica a venire a capo di una squadra spigliata, scesa in campo decisa a giocarsi le proprie chance a viso aperto. I bianconeri si sono ritrovati spesso a dover eludere il pressing avversario e a velocizzare l’azione per mettere in difficoltà la retroguardia azzurra. Un obiettivo riuscitogli solo in un paio di occasioni: prima per merito di Tevez, che ha saltato con una bella finta al limite due avversari, e poi con un traversone dalla trequarti di Sturaro che ha smarcato in area Lichtsteiner. In entrambe le circostanze, però, Sepe è uscito alla perfezione, chiudendo ottimamente lo specchio agli avanti bianconeri. PUNIZIONE INESISTENTE, TEVEZ RINGRAZIA – Si è capito che per sbloccare il risultato la Juve avrebbe avuto bisogno di un episodio e questo, puntuale, è arrivato a 43’: su un lancio in area per Sturaro, Giacomelli ha giudicato erroneamente volontario un tocco maldestro in chiusura di Rugani a Sepe e ha decretato la punizione a due per la squadra di Allegri. Vidal dal vertice dell’area piccola ha toccato il pallone corto a Tevez che con un gran destro ha infilato il pallone sotto l’incrocio. PUCCIARELLI SPAVENTA BUFFON – L’Empoli non si è abbattuto e, con un ottimo avvio di ripresa, ha messo in più di un’occasione alle corde i più blasonati avversari. Buffon ha dovuto dimostrare tutta la sua classe soprattutto per fermare uno scatenato Pucciarelli che prima lo ha costretto a un colpo di reni per deviare in angolo un colpo di testa in tuffo e poi ad un intervento risolutore in uscita per togliergli il pallone dai piedi dopo che l’attaccante si era presentato solo davanti alla porta. PEREYRA CHIUDE I CONTI – La Juve si è limitata a controllare e solo nel finale, con l’ingresso di Morata, è tornata a farsi vedere in avanti. Il preludio al 2-0 è arrivato all’81’ quando Vidal ha sfiorato il palo con un destro dal limite. Con il passare dei minuti, visti anche gli ingressi di Mchedlidze, Zielinski e Verdi, l’Empoli si è sempre più sbilanciato in avanti e i bianconeri hanno finito per approfittarne. Il gol che ha chiuso i conti è giunto al 94’, 3’ dopo che gli azzurri si erano visti costretto a proseguire in 10 per un infortunio muscolare occorso a Verdi: Tevez se ne è andato via in discesa personale e con un sinistro dal limite ha costretto Sepe a respingere il pallone sui piedi del subentrato Pereyra che da due passi ha comodamente ribadito in rete. E così lo scudetto è sempre più vicino. JUVENTUS-EMPOLI 2-0 (1-0) Juventus (3-5-2): Buffon 7, Barzagli 7, Bonucci 6, Ogbonna 7, Lichtsteiner 6, Sturaro 6 (33′ st Pereyra 6.5), Padoin 6, Vidal 6.5 (42′ st Pepe sv), Evra 6.5, Llorente 6 (23′ st Morata 6), Tevez 7. (30 Storari 34 Rubinho 3 Chiellini 17 De Ceglie 24 Vitale 32 Matri 39 Marrone). All.: Allegri. Empoli (4-3-1-2): Sepe 7, Hysaj 6.5, Rugani 6.5, Barba 6, Mario Rui 6.5, Vecino 6.5, Valdifiori 6.5, Croce 6 (29′ st Zielinski sv), Saponara 6, Maccarone 5.5 (27′ st Mchedlidze sv), Pucciarelli 6 (32′ st Verdi sv). (1 Pugliesi 28 Bassi 2 Laurini 8 Signorelli 10 Tavano 14 Diousse 25 Brillante 26 Tonelli 50 Somma). All.: Sarri. Reti : nel pt 43′ Tevez; nel st 48′ Pereyra. Arbitro : Giacomelli 5.5. Angoli : 5-4 per la Juventus. Recupero : 0′ e 5′. Ammoniti : Tevez per gioco scorretto e Mario Rui per gioco scorretto. Spettatori: 40.029 (1.174 ospiti), incasso 1.536.680 euro. Argomenti serie a empoli calcio juventus fc Leggi i commenti I commenti dei lettori 
None Leggi i commenti I commenti dei lettori 
Il Pentagono ha potenziato e testato la più grande bomba "bunker buster" del proprio arsenale, capace di colpire barsagli sotterranei o pesantemente difesi, quindi di distruggere o disattivare anche i siti nucleari iraniani più protetti qualora l'accordo sul nucleare con Teheran non venisse rispettato e la Casa Bianca decidesse di intraprendere un'azione militare. E' la notizia fatta trapelare da fonti Usa dopo l'accordo siglato a Losanna che ha suscitato commenti positivi nel mondo ma anche le furiose critiche di Israele. "Il pentagono continua a rimanere concentrato sulle proprie capacità di garantire opzioni militari per l'Iran, se necessarie", ha detto un alto funzionario al Wall Street Journal. Secondo le fonti, l'ordigno è stato potenziato prima dell'avvio dei negoziati, ed è stato testato a metà gennaio in una località segreta americana. Ma comunque Obama sparge ottimismo: "E' un buon accordo", blocca il cammino dell'Iran verso la bomba atomica. Il presidente Usa è tornato a difendere l'intesa di massima giovedì a Losanna sul nucleare iraniano, sfruttando il discorso presidenziale del sabato per costruire sostegno pubblico alla svolta diplomatica a cui al Congresso si oppongono i repubblicani, e non solo. "E' un buon accordo, con cui raggiungiamo i nostri obiettivi principali, comprese severe limitazioni al programma dell'Iran e il taglio di qualsiasi percorso che l'Iran possa prendere per sviluppare armi nucleari" ha affermato nel discorso, trasmesso per radio e in video su Internet, il presidente che spera che il sostegno dell'opinione pubblica possa convincere gli scettici al Congresso. Argomenti iran obama 
TORINO – “E’ una vittoria importante che dà morale in vista delle prossime gare di Coppa Italia e Champions”. Massimiliano Allegri si gode il 20° risultato positivo in campionato e, anche se non parla di scudetto già conquistato, si tradisce rivelando di avere ormai incentrato l’attenzione sulle due coppe dove la Juve è ancora in corsa. “Sono molto contento di quello che hanno fatto i ragazzi. I tre di meta’ campo giocavano per la prima volta insieme, Padoin non era mai stato schierato davanti alla difesa, Sturaro era alla seconda da titolare, e’ rientrato bene anche Ogbonna…”. [[ge:rep-locali:repubblica:111225722]] ABBIAMO RISCHIATO A GESTIRE IL MATCH – Eppure la Juve ha dovuto faticare fino all’ultimo per piegare l’Empoli …. “Nel primo tempo abbiamo fatto discretamente bene, ma sbagliato qualche passaggio. Nella ripresa – continua – abbiamo cercato di gestirla e abbiamo rischiato qualcosa. Buffon e’ stato bravo su Pucciarelli e abbiamo permesso all’Empoli di fare le giocate che sa fare. Non e’ semplice vincere le partite e l’abbiamo visto, ma non abbiamo preso gol e anche questo e’ importante. Bisogna fare un applauso ai ragazzi perche’ praticamente non ci siamo allenati per questa partita e perche’ mancavano giocatori importanti”. Complimenti anche all’Empoli. “E’ una squadra organizzata che non ti concede profondita’, sono molto bravi e anche stasera hanno fatto un’ottima partita. Noi dovevamo essere piu’ lucidi nell’ultima giocata, ma ripeto e’ una bella vittoria contro una squadra che e’ in salute e che veniva da 8 risultati utili consecutivi”. PADOIN DIVENTERA’ UN BRAVO ALLENATORE – Tanti elogi a Padoin, il jolly che non tradisce mai. “Senza togliere nulla agli altri si sta dimostrando un professionista, un ragazzo serio, oltre che un bravo calciatore perche’ giocare in tutti i ruoli non e’ semplice, soprattutto davanti alla difesa. Poi lui, Sturaro e Vidal non avevano mai giocato insieme. Padoin potra’ fare l’allenatore perche’ e’ molto bravo tatticamente, dove lo metti gioca e lo fa anche bene”. Complimenti anche a Lichtsteiner che “corre tantissimo ed e’ in buone condizioni. Per noi e’ importante che stia bene perche’ deve fare su e giu’ per la fascia. E’ un giocatore generoso”. TEVEZ E’ UN CAMPIONE STRAORDINARIO – Tevez è risultato ancora decisivo. “Carlos e’ straordinario a livello tecnico e caratteriale, gli piace molto girare per il campo e io gli chiedo di abbassarsi per dare liberta’ agli esterni, non e’ una sorpresa ma sta facendo un campionato straordinario”. E fra poco arriva la Champions League….”Ieri ho visto una parte della gara con il Monaco, e’ complicato giocare contro di loro, forse tecnicamente non valgono il Borussia, ma concedono poco, nel girone hanno preso un solo gol e poi il fatto di non essere favoriti ti fa dare qualcosa in piu’. Non dobbiamo pensare di essere piu’ forti, dobbiamo essere piu’ bravi”. MARCHISIO TORNERA’ CON LA FIORENTINA – Allegri affronta anche la situazione infermeria. “Marchisio da domani si allenera’ con la squadra, con la Fiorentina ci sara’, Pirlo sta facendo passi in avanti, credo e spero di averlo a disposizione per il Monaco, magarti per impiegarlo part-time se non dall’inizio, per noi e’ importante che torni perche’ e’ un giocatore che ci manca. Abbiamo bisogno di uno come lui sulle punizioni, nelle geometrie, peccato perche’ stava molto bene quando si e’ fatto male”. FRECCIATA A SACCHI – Allegri non vuole fare paragoni con la Juve di Conte. “Ho portato i miei concetti, ho cercato di migliorare una squadra che da tre anni vinceva lo scudetto. Secondo me la Juventus deve avere la consapevolezza di essere tra le migliori in Europa e l’abbiamo dimostrato centrando i quarti di Champions League”. Allegri, infine, si toglie qualche sassolino dalle scarpe a Raidue. “Sacchi dice che Conte e’ un grande allenatore e io un gestore? Ha fatto la storia del calcio e io rispetto l’idea di un’opinionista come lui”. Poi rispondendo a un’altra domanda, l’affondo: “io ho tanta pazienza e quando finisce ne ho ancora, ma quando sono venuto alla Juve sembrava che arrivavo da una squadra di Lega Pro, invece venivo da tre anni e mezzo al Milan dove ho vinto uno scudetto e sono sempre arrivato agli ottavi di Champions”. Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO – “Dispiace davvero, non meritavamo di perdere”. Maurizio Sarri esce dallo Juventus Stadium con l’amaro in bocca . E non solo perchè la bella prestazione dell’Empoli non è stata premiata sul campo. Talmente amareggiato che, alla fine, si è fatto espellere. E spiega così l’episodio: “Stavo parlando con un mio giocatore e l’arbitro ha interpretato come se mi rivolgessi alla terna. Ma non e’ stata l’unica pecca della serata…”. [[ge:rep-locali:repubblica:111225722]] LA PUNIZIONE DELL’1-0 NON C’ERA – Chiaro il riferimento soprattutto al passaggio indietro di Rugani, considerato volontario, da cui e’ nato il vantaggio di Tevez: “Io da 40 metri l’avevo visto bene – spiega -. L’arbitro era coperto ma erano in sei e forse qualcuno poteva intervenire… Dispiace perche’ i ragazzi hanno dato tutto e all’inizio della ripresa ho pensato di pareggiare, avendo avuto l’Empoli delle occasioni importanti e con la Juve che sembrava calata fisicamente. Nel finale siamo rimasti addirittura in 10 ed il 2-0 finale e’ un risultato bugiardo per l’andamento della partita, anche se loro stanno meritando ampiamente di dominare il campionato. Il risultato sembra rotondo, di una partita senza storia ma non e’ stato cosi'”. IL MIO FUTURO? DECIDERA’ L’EMPOLI - Sul suo futuro, Sarri preferisce non sbilanciarsi: “Ho due anni di contratto con l’Empoli e decidera’ il club. Se la mia societa’ mi garantisse di tenere larga parte di questa squadra, non vedo perche’ mi dovrei impuntare per andarmene. Le sirene? Io da casa non sento niente…”. Argomenti serie a empoli calcio maurizio sarri Leggi i commenti I commenti dei lettori 
È una Fortitudo di cuore e determinazione, quella che batte Montichiari. È una Fortitudo da playoff, così come il clima del PalaDozza in una gara giocata punto a punto e vinta in rimonta dopo essere stati sotto per quasi tutto il match. Un avvio shock, con la Effe scivolata fino a 2-16, rimediato con una reazione costruita mattone dopo mattone con calma e lucidità: sarà 41-46 all’intervallo, 58-59 al terzo quarto fino ad arrivare al sorpasso finale e la chiusura sul 76-71. “Saranno tutte così d’ora in poi, è molto importante la reazione avuta perché ora sappiamo con certezza a cosa aggrapparci durante la tempesta, quando a te non va nulla e agli altri tutto”, commenta il tecnico Matteo Boniciolli. In chiave playoff, addio secondo posto perché Udine vince, resta invece ancora alla portata la terza posizione. Si vedrà la prossima settimana a Milano, per il momento conta la prestazione e soprattutto la voglia di vincere dimostrata stasera, in una gara che aveva tutte le caratteristiche dei playoff, come intensità, battaglia in campo e polemiche sugli spalti verso gli arbitri. Una delle chiavi che hanno fatto girare il vento in favore dell’Aquila sono, nel finale di primo tempo, gli otto punti in trenta secondi di Montano, frutto di due giochi da quattro caparbiamente conquistati e realizzati, che gli valgono la meritata ovazione del PalaDozza. La Fortitudo non demorde nemmeno quando lo stesso Montano arriva al fallo numero cinque e chiude anzitempo la gara, perché ci pensa Candi a raccoglierne il testimone, infilando nove punti consecutivi che a inizio ultimo quarto valgono il +6. Montichiari reagisce e firma il controsorpasso, ma è qui che la Effe mostra carattere, riprendendo in mano la partita col canestro decisivo di Samoggia. “Uno sforzo mentale e fisico enorme, dopo avere tanto speso c’era il rischio crollo, ma così non è stato e ora abbiamo più fiducia nei nostri mezzi”, commenta Sorrentino. Una faticaccia, insomma, ma arrivano i due punti e soprattutto tanto ottimismo per il futuro chiamato playoff. Argomenti basket dnb campionato 2014-2015 
