None Leggi i commenti I commenti dei lettori 
Un buon venerdì per Wall Street: il Dow Jones guadagna  l'1,03% et il Nasdaq 1,29%. L'indice Dow Jones prende 183,54 punti e arriva a 18.024,06.  Il Nasdaq sale di 63,97 e arriva a 5.005,39 . L'indice S&P 500 è cresciuto dell'1,09%. 
None Leggi i commenti I commenti dei lettori 
None Leggi i commenti I commenti dei lettori 
La magia di Alpha Blondy, il leone del reggae d'Africa, accompagnato da Enzo Avitabile. E poi i ritmi trascinanti dell'orchestra balcanica di Goran Bregovic. Sono stati i momenti culminanti della giornata di musica in piazza San Giovanni per il Concertone organizzato dai sindacati confederali, in particolare la versione di Bella ciao offerta dalla Wedding and funeral band di Bregovic. Oltre 700 mila spettatori dicono gli organizzatori del tradizionale concerto organizzato dai sindacati Confederali, quest'anno dedicato a "La solidarietà fa la differenza. Integrazione, lavoro, sviluppo. Rispettiamo i diritti di tutti, nessuno escluso". Non solo la piazza, anche le vie laterali sono stracolme già a metà pomeriggio e via Labicana ribolle di gente fin giù a porta Maggiore. Lo stesso  colpo d'occhio delle grandi edizioni, anche se con un cast di artisti per gran parte italiani. In serata soprattutto applauditi J Ax, i Bluvertigo, Enrico Ruggeri, Emis Killa, Paola Turci, Alex Britti, i Lacuna Coil, mentre nel pomeriggio le esibizioni migliori sono arrivate da artisti del Sud, primo tra tutti il "neapolitan power" di James Senese con Napoli centrale, grazie alla forza dei ritmi del Mediterraneo. La piazza ha ballato soprattutto sulle esibizioni degli Almamegretta, dei Tarantolati di Tricarico e della Med Free Orkestra. Applauditi Teresa De Sio e i Tinturia. [[ge:rep-locali:repubblica:113305544]] Nella serata ha anche tenuto banco il tema della censura: in principio perché una frase di J Ax è stata oscurata dalla diretta grazie ad un fulmineo intervento di Camila Raznovich: il rapper dopo aver sfiorato il tema dell'immigrazione polemizzando con il segretario della Lega Matteo Salvini ("perché se i giovani italiani vanno all'estero sono cervelli in fuga mentre il migrante che arriva nei barconi è un negro che ci viene a rubare il lavoro anche se ha due lauree?") è passato a parlare della violenza e della discriminazione sulle donne, per poi aggiungere: "Offrono loro solo occasioni da escort, e sapete dove?", ma a quel punto la conduttrice Camila Raznovich l'ha interrotto prendendo la parola dal backstage e interrompendo di fatto il suo intervento. Altra polemica, soprattutto dai social network, verso la Rai che ha sfumato l'esibizione della PFM per mandare in onda la pubblicità. Ma poi anche perché i bolognesi Lo Stato sociale hanno dichiarato di aver subito una censura da parte degli organizzatori per uno dei brani che avevano scelto di portare, Mi sono rotto il cazzo , una sorta di Avvelenata di questi anni 2.0. "La censura è sempre una cosa medioevale, non dovrebbe mai accadere ma noi l'abbiamo subìta e con nostra sorpresa proprio nel Concertone del Primo maggio", ci avevano spiegato prima di salire sul palco. "Hanno detto che la nostra esibizione era in fascia protetta, e dunque niente parolacce: abbiamo dovuto rinunciare al brano". Non che le canzoni che hanno poi eseguito: Abbiamo vinto la guerra , In due è amore in tre una festa o C'eravamo tanto sbagliat i, siano brani da educande: in C'eravamo tanto sbagliati ad esempio c'è una serie di fanculo. "La censura è pura ipocrisia", dice il cantante dello Stato sociale: nei loro twitter ministri, sottosegretari e politici vari scrivono molto di peggio". [[ge:rep-locali:repubblica:113359211]] E poi c'è il caso delle sei coppie, due formate da gay, due da lesbiche e due da eterosessuali, che avrebbero dovuto salire sul palco con Lo Stato sociale e baciarsi "Ma la Rai lo ha impedito" ha denunciato il presidente di Arcigay, Flavio Romani, presente in piazza San Giovanni. "Le coppie erano già nel retropalco e avevano già firmato le liberatorie di rito quando l'organizzazione ha comunicato loro che la Rai non intendeva mandare in onda quel contenuto essendo la trasmissione ancora in fascia protetta". Uno dei due organizzatori del Concertone, Massimo Bonelli di iCompany, ribatte che "agli autori era stata comunicata l'esibizione di un balletto, che non era stato provato e dunque non è stato autorizzato dagli autori". Le due posizioni non combaciano, l'Arcigay non si convince della versione e ribadisce: "Una censura insensata, che tratta l'omosessualità come una cosa oscena, impresentabile. Un atteggiamento inaccettabile, che nella tv pubblica, quella pagata anche con le tasse delle persone gay e lesbiche, rende invisibile un pezzo di Paese, proprio sul palco del Primo Maggio dove la parola 'diritti' dovrebbe avere un significato particolare. Chiediamo ai vertici delle sigle sindacali che organizzano la manifestazione", ha concluso Romani, "di prendere le distanze pubblicamente dall'atto discriminatorio della Rai". La replica della Rai: "In merito a quanto afferma il presidente dell'Arcigay, Flavio Romani, su un presunto divieto da parte della Rai di far salire sul palco del concerto del Primo maggio alcune coppie omosessuali che si sarebbero dovute baciare durante l'esibizione del gruppo Lo Stato sociale, l'azienda precisa di non aver saputo nulla della questione e di non essere stata coinvolta in alcuna decisione in proposito da parte degli organizzatori dell'evento". Il Concertone del venticinquennale del primo maggio in piazza San Giovanni, in diretta su RaiTre, si era aperto con l'esibizione di Paolo Rossi con il pezzo Sotto le stelle , che ha voluto però introdurre parlando della progressiva chiusura dei teatri, "ne chiudono uno su due, e chiudono a causa della criminalità organizzata che si chiama così per differenziarsi dal Ministero della cultura". Prima di salire sul palco ci aveva spiegato che "a chiudere sono soprattutto i teatri gestiti dalle compagnie più giovani, ai miei tempi almeno ti censuravano ma poi il teatro si riempiva il doppio, oggi invece c'è la censura preventiva che è molto più grave". Poi ha concluso ricordando la volta in cui condusse il Concertone nel '95: "A quei tempi c'era Berlusconi avevi un repertorio più vasto oggi devi avere un'immaginazione un po' visionaria". Argomenti musica concertone concerto primo maggio lo stato sociale goran bregovic enzo avitabile alpha blondy paolo rossi j-ax 
La Turandot alla Scala è finita come si sperava: pieno successo per Riccardo Chailly, alla sua prima opera da direttore principale del teatro, un vero trionfo per il soprano Maria Agresta (Liù), applausi per il tenore Aleksandrs Antonenko (Calaf) e per Nina Stemme (nel ruolo del titolo), buona accoglienza per il regista tedesco Nikolaus Lehnhoff, che aveva già portato ad Amsterdam nel 2002 lo stesso allestimento. Nella giornata delle proteste No Expo , dunque, in teatro c'è stato l'happy end per l'opera incompiuta di Puccini che sotto gli occhi del premier Matteo Renzi ha inaugurato l'Expo con il finale di Luciano Berio al posto di quello più noto di Franco Alfano. [[ge:rep-locali:rep-milano:113335088]]Dopo che Turandot e Calaf si sono presi per mano, col corpo ancora senza vita di Liù sul palco, e la scena è stata invasa dalla luce, il pubblico si è entusiasmato, accogliendo lo spettacolo con 11 minuti di applausi. Dopo l'esecuzione dell'Inno di Mameli (questa volta solo musicale, col premier ad ascoltarlo concentratissimo in Palco Reale) la messinscena ha affascinato fin dall'inizio: grandi pareti rosse sormontate da balconi sui lati e una lunga passerella superiore percorsa da dignitari di corte. Sotto, il popolo di Pechino. I colori sono cupi - rosso scuro, nero e blu - a rimarcare il senso di claustrofobia che incombe sulla reggia, dominata dalla gelida Principessa che sottopone i pretendenti a enigmi impossibili da risolvere, pena la morte. Nel primo atto la sua è una fuggevole presenza muta, ed è la dolce Liù (Maria Agresta), vestita con pantaloni larghi e casacca chiari e di foggia umile, a commuovere soccorrendo amorevolmente il vecchio Timur, padre di Calaf:  al soprano va l'unico applauso a scena aperta.  I ministri Ping, Pong e Pang hanno un look da clown: tute grigie rigonfie, capigliature punk e ciuffi ritorti. Nel secondo atto, durante il  terzetto in cui sognano di tornare nelle loro case lontane da Pechino, uno di loro si alza e, mentre rievoca i piaceri della vita, mostra su calendario che si apre a libro l'immagine di una pin-up con giarrettiera sexy. Gli altri due, distesi su seggiole rosse, leggono Repubblica e Corriere . [[ge:rep-locali:rep-milano:113335139]]Turandot appare ed è un momento di grande impatto: ha fattezze maligne, non umane, ha un costume nero e il copricapo è un reticolo che la fa assomigliare a un grosso ragno.  Nella scena in cui sottopone Calaf agli enigmi ha in mano una lama rossa ritorta con cui tiene a distanza "lo straniero". È il momento di Nina Stemme, brava a dare alla Principessa una durezza e un crudeltà che piano piano si sgretolano. Nel terzo atto la scena non cambia: il terreno diventa solo più collinoso e qualche sprazzo di luce comincia a rischiarare la scena-prigione. Aleksandrs Antonenko canta Nessun dorma in alto, dalla balconata. Bella la trasformazione di Turandot da principessa spietata a donna vinta dall'amore, contagiata dalla forza del sacrificio di Liù. Calaf la spoglia a poco a poco, le toglie la corazza, azzarda un bacio che lei respinge, fino a lasciarla indifesa, disarmata, e aperta al sentimento che sta crescendo in lei. L'opera finisce nella luce, ma senza trionfalismi, esaltando il legame fra amore e morte che era senz'altro nelle corde di Puccini. Giù il sipario, l'Expo è cominciata anche alla Scala. Argomenti teatro alla scala expo expo 2015 riccardo chailly nikolaus lehnhoff 
