None Leggi i commenti I commenti dei lettori 
"Quello che è importante è che quando si parla di quel funerale, adesso passato di moda, a me non è andata giù una cosa: tanta eco, tanto rumore per il funerale di un boss, ed è giusto, per carità, che si facia polemica, ma io voglio che i boss si vadano a prenderli vivi". Matteo Renzi torna sulle polemiche per il funerale del capo della famiglia Casamonica , sul clamore suscitato e sulle ricadute sulla giunta Marino . "Non dimentichiamoci dei boss vivi - ripete - non solo di quelli morti". E proprio sulle polemiche che continuano a investire il sindaco ancora in vacanza e la decisione di affiancare al vertice della Capitale il prefetto Gabrielli , il premier rassicura: "C'è un sindaco che ha tutti i poteri e tutta la responsabilità di governare la sua città. Ha il supporto del governo, con il prefetto, i ministri ed il Presidente del Consiglio". Argomenti casamonica roma funerali casamonica ignazio marino matteo renzi Leggi i commenti I commenti dei lettori 
Cinquanta candeline sulla Capri-Napoli, la prova di nuoto di fondo che gli organizzatori hanno paragonato alla Maratona di New York. Nulla di sorprendente: se è vero che l'evento podistico ha ben altra organizzazione, resta però intatto il fascino della Maratona del Golfo, i 36 km che dividono l'isola azzurra dalla città. Domenica, dunque, l'evento numero 50: s'iniziò nel 1954, poi una lunga pausa dal 1992 al 2003, prima che Luciano Cotena decidesse di prenderne le redini. Al centro ovviamente ci sarà sempre la gara, in programma con partenza dal lido Le Ondine di Capri alle 8.45 e arrivo nelle acque antistanti il Circolo Canottieri Napoli, nuovamente sede del villaggio ospitalità. In palio ben quattro premi: al vincitore assoluto andrà il trofeo Supermercati Piccolo, che sponsorizza l'evento. Proprio dal patron dei supermercati, Michele Piccolo è venuta la proposta di effettuare prima della partenza un minuto di silenzio per commemorare Anatolij Korol, il trentottenne ucciso nel tentativo di sventare una rapina effettuata a uno dei supermarket della catena a Castello di Cisterna. In tutto saranno 28 gli atleti al via (17 in campo maschile e 11 in quello femminile), in rappresentanza di tredici nazioni e tre continenti. Tra gli uomini spiccano l'argentino Damian Blaum e il tedesco Alexander Studzinski, già vincitori in passato della traversata del Golfo di Napoli (il primo nel 2010, il secondo nel 2007), con i quattro italiani (Simone Ercoli, Edoardo Stochino, Mattia Ferru e Gabriele Mento) che sperano di riportare in Italia quel successo che manca dal lontano 1970, quando a vincere fu  -  per la quinta volta  -  Giulio Travaglio. Tra le donne favori del pronostico per l'argentina Pilar Geijo, per la spagnola Esther Nunez Morera e per l'italiana Alice Franco, con la napoletana Fabiana Lamberti outsider. Chiudono la ciurma azzurra Elena Lionello e Nicoletta Simonazzi. Tante le iniziative collaterali alla gara: oltre alle prove in piscina legate alla solidarietà e alla promozione sportiva organizzate alla Scandone in collaborazione con "Accendiamo una stella for you", da segnalare la riedizione del libro "I giganti del mare". Il 3 settembre alle 18.30 si inaugura al Renaissance Naples Hotel Mediterraneo la mostra di foto storiche e cimeli dedicati alla Capri-Napoli, mostra a ingresso gratuito che andrà avanti nella hall dell'hotel di via Nuova Ponte di Tappia fino al 30 settembre. Sempre al Mediterraneo è poi in programma lunedì 7 settembre (alle 12) la premiazione ufficiale dei nuotatori vincitori dell'edizione numero 50 e dei trionfatori di Coppa del Mondo (la Capri-Napoli assegna infatti anche quest'anno il trofeo iridato). Sabato 5 gara sprint nelle acque di Baia. Due i testimonial non sportivi della Capri-Napoli 2015: gli attori Mario Porfito e Lucio Caizzi. Argomenti nuoto 
"BARESI e migranti insieme. Le attività di volontariato le faremo insieme così nessuno può parlare di razzismo". Il sindaco Antonio Decaro, artefice della proposta di coinvolgere i migranti in attività di pubblica utilità per la città, nonostante le polemiche è più convinto che mai. Sindaco, qualcuno l'ha attaccata tacciandola di "razzismo istituzionale" e di "sfruttamento" per aver proposto ai migranti di pulire le piazze o curare i giardini gratuitamente. "Voglio chiarire questo: io non ho bisogno di forza lavoro gratuita. Parlo di attività di volontariato, così come fanno attività di volontariato i cittadini baresi che puliscono una scuola o i muri della città, così come fa Legambiente con i ragazzi quando puliscono le spiagge o come ho fatto con i giocatori del Bari con la pulizia dei giardini". Crede che siano state accuse ingiuste nei suoi confronti? "A chi pensa ci sia del razzismo dico che le attività le faremo insieme baresi e migranti, così non ci può essere alcuna accusa". Che tipo di attività ha immaginato per i migranti? "Penso per esempio alla pulizia dei muri nel centro storico. Se ci sono dei migranti che, insieme con i baresi, vogliono essere presenti fanno volontariato anche loro, per non nessere inattivi. E poi una cosa". Prego. "Se la pulizia di un giardino la fanno i cittadini di Bari è cittadinanza attiva, se lo fanno i migranti volontariamente diventa sfruttamento. Io voglio che i migranti facciano cittadinanza attiva ". Da cosa nasce questa sua idea? "Nasce dal fatto che incontro spesso tanti migranti presenti nel Cara e mi dicono sempre "fateci fare qualcosa" perché rimangono per mesi inattivi e fermi, senza poter lavorare: la legge prevede che non possano farlo, in attesa della risposta alla richiesta di asilo". Lei ha detto che serve a stemperare il clima di intolleranza che si è creato intorno alla questione immigrazione. Bari è una città razzista? "No, però voglio allontanare i pregiudizi sbagliati e le bufale che vengono dette come quella che i migranti prendono 40 euro al giorno e che vengono qui a prendersi il lavoro. Vorrei che, integrandosi, spieghino al barese perché sono qui, che sono venuti perché scappano da una guerra". Come si svolgerà il progetto? "Non sarà un'azione quotidiana, ma un'ora a settimana. Saranno piccole azioni di volontariato come la pulizia di scritte o di giardinetti, magari i migranti dopo aver pulito il cortile di una scuola con i genitori entreranno nelle aule a spiegare ai ragazzi perché sono qui". Sembra un po' Bari per bene? "È lo spirito di Bari per bene". Argomenti interviste bari antonio decaro 
A METÀ novembre saranno affidati gli appalti. Entro la metà di giugno, ma i tempi potrebbero accorciarsi, saranno consegnati i 102 nuovi autobus che la Regione acquisterà sui 133 previsti. Lo assicura l'assessore regionale ai Trasporti, Gianni Berrino. Di questi mezzi, settantadue sono destinati ad Amt, forniti dalle aziende selezionate da Ire, che ha avuto mandato dalla Regione, Filse e della aziende di tpl a lanciare la gara per l'acquisto. Assessore, il parco mezzi di Amt è allo stremo. Quando arriveranno i nuovi autobus attesi da due anni? "A Amt spettano 72 bus, suddivisi tra il secondo e terzo lotto della gara. Ovvero autobus classe I tipo Urbano. In parte da 6,3-7,8 metri, in parte da 10-10,9 metri. Accorceremo il più possibile i tempi di consegna dei mezzi, pur nel rispetto della legge, ovviamente. Uno dei criteri per accumulare punteggio, e quindi priorità nell'affidamento della fornitura, nella gara, era rappresentato proprio dai tempi di consegna più brevi. Il tempo massimo di consegna sarà giugno 2016. Siamo comunque allibiti dalla lunghezza che ha avuto questa procedura". La gara si è chiusa il 7 luglio. Perché si procede solo ora? "Inizialmente la scadenza per la presentazione delle offerte era il 7 luglio. Poi, per favorire una massima partecipazione ed evitare eventuali contenziosi, il termine della consegna delle offerte lo abbiamo spostato al 5 agosto. Finalmente, siamo alla vigilia dell'assegnazione degli appalti". Quando? "Il 2 settembre è convocata la seconda seduta pubblica in cui la commissione giudicatrice esaminerà le offerte. L'esame durerà un mese e prevede anche la prova su strada dei mezzi. L'aggiudicazione provvisoria avverrà nella prima settimana di ottobre e, entro la metà di novembre, formalizzeremo la sottoscrizione dei contratti". Dunque da dicembre partiranno gli ordini dei mezzi? "È plausibile che a dicembre le aziende vincitrici possano effettuare i primi ordinativi dei mezzi. Il tempo massimo per la consegna è 240 giorni, ma chi garantisce tempi più rapidi accumulerà maggior punteggio in gara, dunque è ragionevole pensare che i tempi saranno più rapidi". Perché la gara prevedeva l'acquisto di 133 autobus e invece ne comprerete solo 102? "Perché la gara era suddivisa in quattro lotti. Il primo lotto, per 13 autobus, ha visto ammessi due partecipanti. Il secondo lotto, per 45 bus, un partecipante. Il terzo lotto, per 44 mezzi, ha quattro partecipanti, uno ammesso con riserva. Per l'ultimo lotto, il quarto, per 31 autobus di tipo Extra da 6,3-7,8 metri, non sono arrivate domande". Argomenti interviste genova interviste politica gianni berrino 
LANCIA un appello. "Aiutateci. Collaborate con il Comune e le forze dell'ordine per individuare i centauri che hanno seminato il panico in piazza Bellini. Quella notte c'erano migliaia di giovani e decine di commercianti: mandateci una segnalazione, un video, un numero di targa. Qualsiasi cosa. Non tolleriamo alcuna esibizione di forza da parte di camorristi o poveri sciagurati nelle nostre piazze". Il vicesindaco Raffaele Del Giudice usa i toni accorati dell'ex attivista. Invita con fermezza i commercianti, i ragazzi della movida e i residenti a reagire e a fare squadra contro la criminalità. Contro i due che giovedì notte hanno terrorizzato duemila ragazzi al centro storico, girando in moto a volto coperto con pistole argentate. Del Giudice il suo appello è la risposta ai commercianti che vogliono difendere con il proprio lavoro il territorio dalle bande armate, come riportato da " Repubblica"? "I commercianti vogliono restare e combattere? Facciamolo insieme, dobbiamo essere uniti. Bisogna avere fiducia nell'amministrazione comunale e non abbassare la guardia. Solo facendo squadra possiamo ottenere risultati importanti e andare avanti. Si parla tanto di legalità e noi stiamo facendo qualcosa. Sia io che la polizia municipale facciamo sopralluoghi di continuo in piazza Bellini. E le forze dell'ordine hanno fatto uno sforzo enorme ad agosto per tutelare la sicurezza dei cittadini nonostante le ferie che ovviamente sono un diritto - e il personale ridotto. E' il loro lavoro, è vero, ma ogni tanto bisogna mostrare gratitudine verso chi ci protegge. Io non minimizzo nè sottovaluto quanto accaduto giovedì notte, anzi. Ma non sopporto che si dica che la piazza è abbandonata dalle istituzioni, non vorrei ci fossero altre motivazioni dietro queste accuse". Alcuni commercianti chiedono un presidio fisso della polizia, denunciano episodi violenti e scarsi controlli. "I controlli in piazza Bellini sono stati raddoppiati da circa cinque mesi. Ad agosto c'è stato un calo fisologico ma comunque è stata garantita la sorveglianza. Ogni pomeriggio faccio il punto con la polizia municipale che nell'ultima settimana ha fermato 18 auto senza assicurazione e una trentina di parcheggiatori abusvi. Due auto dei vigili pattugliano tutta la zona fino a sera. E abbiamo coordinato il nostro servizio con quello della Questura, che garantisce due auto in via Costantinopoli dal venerdì alla domenica dalle 21 alle 4 del mattino. Alcuni commercianti hanno i numeri diretti dei dirigenti di polizia, possono chiamarli in qualsiasi momento. La sorveglianza non solo continua ma stiamo cercando di fare rete: saremo ancora più presenti e l'attenzione resterà alta". Al di là dell'episodio eclatante di giovedì notte, gli esercenti e i ragazzi denunciano aggressioni da parte di baby gang e scene di degrado. "La legalità è una sfera e ognuno deve fare la propria parte. Stiamo vigilando sul divieto di vendita di alcol ai minorenni e riflettendo in giunta sulla regolarizzazione del commercio. Le indagini di polizia sulla corsa dei centauri e sullo spaccio proseguono, naturalmente. Chiediamo però ai ragazzi di non esagerare con l'alcol e di non lasciare le bottiglie o i pezzi di vetro per terra e nelle aiuole. Ci sono ben quindici campane in piazza. Sarebbe importante anche evitare di fare bisogni nei vicoli e di attaccare manifesti e volantini ovunque. I nostri spazzini trovano di tutto in strada". Argomenti interviste politica interviste napoli raffaele del giudice 
Una manifestazione per difendere il centro storico e dire no a violenza e degrado. L’annunciano gli esercenti aderenti al “Centro commerciale naturale Borgo Dante&Decumani”. Si terrà a fine mese, con tutta probabilità il venticinque settembre, data già scelta, ma messa momentaneamente in frigorifero dopo che ieri sera da Palazzo San Giacomo è arrivata una convocazione improvvisa da parte del vicesindaco Raffaele Del Giudice e dell’assessore al Commercio, Enrico Panini. Il Comune, così, prova a rispondere al grido di dolore, alla rivolta civile, lanciato dai commercianti contro il degrado e la criminalità anche dopo il grave episodio avvenuto in piazza Bellini. Commercianti che hanno ribadito di voler continuare a investire nel centro storico e di non avere alcuna intenzione di lasciarlo dopo i raid. «Restermo qui a lungo», assicura Bruno LaMura, socio della galleria d’arte Spazio Nea. Tra i progetti in ballo c’è anche il cosiddetto “Piano d’ambito omogeneo”, che dovrebbe essere lo strumento per riqualificare l’area e trasformarla, così almeno sperano gli imprenditori, in una sorte di “Montmartre napoletana”. Proprio il vicesindaco Raffaele Del Giudice ha detto a “Repubblica” di «voler fare squadra con esercenti e residenti». Ieri poi, come detto, è arrivata la richiesta di un incontro da parte del Comune. «Stiamo pensando – scrive in una nota diffusa nel pomeriggio di ieri Giuseppe Graziani, il presidente del Centro commerciale - anche a una grande manifestazione da farsi in piazza Bellini che vedrà lo svolgersi di dibattiti culturali, installazioni artistiche e tanta musica per il coinvolgimento, ci auguriamo, della città tutta». Sensibile all’argomento fin dall’inizio Tommaso Ederoclite, giovane dirigente del Pd, che ha rilanciato su Facebook il suo «appello per una rinascita civile di piazza Bellini». «Mi rivolgo a tutti – scrive Tommaso Ederoclite sul social network - non solo al mio partito. Alle tante associazioni che da anni lavorano sul territorio, alle organizzazioni che operano per il bene sociale e culturale, alle istituzioni, ma anche e soprattutto ai cittadini. Bisogna rilanciare con forza un impegno civico che c’è, esiste, ma che da troppi anni appare tappato, strangolato da chi vuol far apparire una Napoli che vive bene ma che nei fatti non lo fa, che ha paura e che non deve più averne». La mobilitazione cresce e ci sono già artisti e musicisti pronti a esibirsi in piazza nel nome della vivibilità del quartiere. L’appello di Ederoclite è condiviso anche dal Partito democratico, mentre sulla questione piazza Bellini intervengono politici di colore diverso. E’ il caso di Gianni Lettieri, lo sfidante di Luigi de Magistris alle ultime elezioni, oggi consigliere comunale e presidente di Fare città, che ieri ha girato per i Decumani incontrando i commercianti insieme ai ragazzi di Giovani in corsa: «In una zona storica come piazza Bellini – afferma - luogo di ritrovo di migliaia di giovani, ci sono librerie, bar, pizzerie, ma anche locali alternativi dove in molti hanno investito e hanno bisogno di sicurezza e pulizia. Passeggiando fino a piazza Miraglia le strade sono sporche. Napoli è una grande città, ma basterebbe un po’ di impegno in più, per raggiungere il livello dei grandi centri urbani d’Europa». Non mancano le polemiche come quella che vede contrapposti proprio il Centro commerciale naturale Dante & Decumani e il presidente della quarta municipalità Armando Coppola: «Sono gli stessi commercianti – accusa Coppola - a cui fa comodo mantenere la tipicità dei loro locali e che non hanno fatto finora fronte comune per combattere degrado e camorra. Basta pensare che solo due esercenti hanno dato la loro disponibilità a fare la raccolta del vetro». Immediata la risposta di Graziani: «Esprimo il mio biasimo per lo sciacallaggio di routine dei soliti controcorrente, e auspico, anche a nome di tutti gli operatori, che di piazza Bellini si torni a parlare sopratutto per le cose belle e di alto profilo che quotidianamente facciamo. Oggi finalmente iniziamo a raccogliere i frutti del nostro impegno». Pieno appoggio alle iniziative dei commercianti del centro storico è arrivato da Francesco Chirico, presidente della seconda municipalità: «Sono con loro al cento per cento». Argomenti centri storici 
"IL partito è fermo, la nuova classe dirigente per Napoli la cerchiamo noi". Scoppia nel Pd la provocazione dei giovani democratici, che fra dieci giorni daranno il via alla Festa democratica, ex Festa dell'Unità. Non è la prima volta, i Gd ci avevano già pensato l'anno scorso, e oggi ci riprovano, nello stesso luogo, i giardini di Santa Chiara, dal 10 al 14 settembre. Ma stavolta l'obiettivo è ambizioso. Come ai tempi delle camice bianche che occupavano le sedi di partito, ora la festa sembra proporsi la rottamazione della dirigenza immobile. Lo dice, senza peli sulla lingua, il giovane leader napoletano, Marco Sarracino. "Ormai la festa a Napoli la facciamo noi (il partito è semmai concentrato nell'organizzare la festa regionale, che si terrà dal 29 settembre al 4 ottobre a Ercolano, nel Parco del Miglio d'oro, ndr. ). Dal partito in città non ricordo di averne vissuta neanche una, forse l'ultima è stata ai tempi dei Ds". Sostiene che l'attuale segreteria non è interessata? "Quello che so è che l'anno scorso l'abbiamo fatta come Gd, quest'anno ci prendiano il simbolo del Pd. La stiamo organizzando. Ci saranno vari eventi. Una apertura con Guglielmo Epifani. Un incontro con Raffaele Cantone e Dario Scalella. Una giornata sul mezzogiorno con Enzo De Luca e Giovanni Pittella. Ma soprattutto l'assemblea degli under 30, in cui presenteremo proposte per il partito e proposte per la città. Abbiamo una nuova classe dirigente da proporre, che proviene e lavora nelle Municipalità, alcuni di questi li vogliamo portare direttamente al voto la prossima primavera". Qualche nome? "Mi viene in mente che a Bagnoli e a Chiaia ci sono due segretari di 27 anni, Nazareno Pecoraro e Valerio Di Pietro. Ma non dimentico Gennaro Acampora , Stefano Fusco, Tommaso Nugnes e tanti altri. È con loro che vogliamo mettere insieme le esperienze per una crescita del partito. Le varie fonderie non sono approdate a nulla, la rottamazione ora la facciamo noi". Strano che dobbiate pensarci voi. "La verità è che il partito in città non esiste. È uno stato d'animo. E non possiamo certo dipendere dai fantastici cinque in Consiglio". I personaggi del cartoon erano quattro. "Ma di recente si è aggiunto anche Attanasio ". È chiaro che lei non nutre troppa fiducia nel segretario provinciale Venanzio Carpentieri. "Quando entrai nel partito, la segreteria era in mano a Nicola Tremante, e mi sembra che fossimo anni luce davanti alla attuale esperienza. La verità è che ormai c'è un partito ridotto in tanti pezzettini, e tutti tirano a campare sapendo che tanto poi le decisioni le deve prendere Renzi". Forse anche quella sul candidato sindaco. Ma voi avete proprio le elezioni come sbocco, almeno una indicazione sul come arrivarci dovreste darla. "La leadership è importante, per questo deve venire dalle primarie ". Ma non godono di troppa popolarità. In giro si sente discutere anche di alleanze con Ncd. "Un ossimoro, una contraddizione in termini". È un ossimoro anche de Magistris? "È lui che ha detto di non voler stare più nel centrosinistra. Prendiamo atto. Anche se continuiamo a perseguire un centrosinistra che non sia alternativo al Pd. E ci può stare anche de Magistris, se riusciamo a offrire una piattaforma per una candidatura migliore". Da dove deve arrivare questa candidatura migliore? Si torna a parlare tra l'altro di una possibile ricandidatura di Antonio Bassolino. Che ne pensano i Giovani del Pd? "Bassolino è un candidato credibile e legittimato a presentarsi alle primarie". Anche gli altri. "Infatti. Il discrimine sono le primarie. Se si passa da qui si costruisce la leadership. Se invece il dibattito sulle candidatura nasconde il tentativo di farne a meno, non ci stiamo". Argomenti interviste politica interviste napoli marco sarracino 
