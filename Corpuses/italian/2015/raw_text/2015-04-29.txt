TORINO – Massimiliano Allegri si gode la vittoria che consente alla sua Juve di mettere le mani sullo scudetto. Per la matematica manca appena un punto e il tecnico chiede ai suoi di conquistarlo già nella prossima di campionato contro la Sampdoria: “E’ una vittoria importante. A questo punto servirebbe un miracolo al contrario per perdere lo scudetto. Manca un punto che dobbiamo prendere a Genova, visto che abbiamo perso le ultime due trasferte, a Parma e contro il Torino. Complimenti ai ragazzi, hanno fatto una stagione straordinaria, abbiamo 14 punti di vantaggio, ne manca uno, dobbiamo essere bravi a prenderlo sabato e ci prepareremo al meglio per grandi sfide. Sono molto contento per la squadra, ci tenevamo a tornare alla vittoria. La vittoria di stasera – prosegue il tecnico bianconero ai microfoni di ‘Sky’ – ci consente di affrontare le ultime partite con serenità e tranquillità. Quando arrivi lì e ti manca un pezzetto per vincere hai quel pizzico di ansia di voler arrivare al traguardo. Era difficile preparare la partita di stasera o il derby, è fisiologico avere un calo di attenzione e tensione. Questa squadra poi ha parecchi giocatori non a disposizione. Penso ad Asamoah, a Caceres, Romulo. Credevo di fare un ottimo lavoro, questo gruppo ha ottimi valori morali e tecnici. Gente come Padoin e Sturaro, lo stesso Coman o Pepe, fa la differenza”. [[ge:rep-locali:repubblica:113174724]] “CONTIAMO DI RECUPERARE POGBA PER IL RITORNO COL REAL” – Allegri ammette che con la Fiorentina tutto è filato per il verso giusto: “Il calcio è strano, perché se prendevamo il 2-2 su rigore magari finiva in un altro modo. Con il Torino meritavamo di più e abbiamo perso. E’ una vittoria giusta, senza togliere meriti alla Fiorentina, a cui auguro di arrivare in finale di Europa League assieme al Napoli”. Allegri non si nasconde e guarda già alla semifinale di Champions League con il Real Madrid: “Pogba domani farà un altro esame, si sta allenando molto bene. Se non ci saranno problemi rientrerà in gruppo la prossima settimana e sarà a disposizione per il ritorno, anche se non scende in campo da due mesi. Il Real? Non credo giocherà all’italiana, neanche noi ci giochiamo. Il Real ha così tanta tecnica che se non fai la partita perfetta le possibilità di andare in finale si riducono di molto”. BUFFON: “SCUDETTO? SENTO UN BUON PROFUMO” – “Siamo estremamente vicini al traguardo. Siamo stati bravi finora. Lo siamo stati ancora di più stasera, non era facile in vista dell’impegno di sabato e soprattutto di martedì, ma siamo riusciti a recuperare e vincere con testa e tranquillità. Se mi sento già campione d’Italia? No, se vediamo l’almanacco lo scudetto ancora non ce l’hanno assegnato. Sento un buon profumo, ma non ho ancora visto la torta”. Così Gigi Buffon, ai microfoni di ‘Sky Sport’, commenta la vittoria per 3-2 sulla Fiorentina che per la Juventus significa praticamente scudetto. “C’è tanto di Allegri, che è il nostro allenatore, ci guida, dà idee e gestisce il gruppo – spiega il portiere della Nazionale -. Ha ereditato un bel gruppo con grandi valori morali e qualià. E’ stato facilitato in un compito difficilissimo, perché chiunque al posto di Conte avrebbe trovato una strada ardua”. Il destino di Tevez e Pogba è in bilico: “Parlo tutti i giorni con Carlos e Paul, ma credo sia ancora presto. Non hanno preso decisioni e se vedo le prestazioni di Carlos dico che questa incertezza gli fa ben. Che scudetto è questo? Non lo so, posso dire che ho festeggiato otto volte in A e una in B, nove volte in 14 anni…”. Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
CESENA - L'Atalanta resta un tabù per il Cesena che mai nella sua storia ha battuto la Dea. Condannato a vincere, il team Romagna vede sfumare i tre punti quasi sul filo del traguardo. Non ha neanche da rammaricarsi troppo, perché proprio all'ultimo attacco utile, gli orobici buttano al vento la più propizia delle occasioni. Bianchi ignora Benalouane, solo vicino a lui e ad Agliardi, dopo una girata con cui si libera dell'ultimo difensore tra lui e la porta, ma scarica sul fondo il suo potente diagonale. Il mancato passaggio scatena le ire di Reja che, al fischio finale di Rizzoli, assale verbalmente il suo attaccante. Insomma: dopo l'affare Denis, un altro caso di storie tese in casa nerazzurra. Vista dalla parte del Cesena, che vede allontanarsi la speranza salvezza, viene da dire che il potere logora chi ce l'ha...Subito dalle primissime azioni si capisce il leit motiv. Il Cesena è teso, sa di dover vincere per forza. L'Atalanta è più distesa, palleggia meglio a centrocampo, armando bene i suoi due folletti, Moralez e Gomez. Pinilla, al posto di Denis, si presenta con una gomitata ad Agliardi e poi sparisce fino al riposo. Meglio fanno i funamboli del palleggio, sebbene Gomez si addormenti nella migliore chance dei primi 45' , quando una distrazione di Perico (lascia scorrere un cambio trasversale di fronte effettuato da Zappacosta) consente al Papu di saltare bene il suo avversario ma davanti ad Agliardi, non credendo ai suoi occhi, ritarda il tiro fino a farsi rimontare. Il Cesena s'infrange al limite dell'area di Sportiello e mai supera la Maginot formata da Benalouane e Masiello. Si affida allora alle conclusioni da lontano. Sportiello vola a deviare una fucilata di Succi, ben indirizzata all'angolino, poi a fine tempo, blocca in due tempi un tiro di Carbonero. Dopo aver fallito la più ghiotta delle occasioni, la Dea non si fa più vedere dalle parti di Agliardi, sebbene usufruisca di diverse punizioni al limite dell'area, conquistate dal vivace Gomez. Niente da fare: i nerazzurri quest'anno su punizione non hanno ancora segnato. Il resto è un'accozzaglia di corpi, un pallone perennemente tenuto su, manco si giocasse a tamburello, poca pochissima lucidità. [[ge:rep-locali:repubblica:113176827]] La ripresa è molto più emozionante e tecnica. Le due squadre salgono sull'altalena delle emozioni. Prima fugge l'Atalanta, con la complicità della difesa cesenate, quando Agliardi, ostacolato da Kraijnc, non trattiene un pallone in uscita bassa e Pinilla, in agguato, infila a porta vuota. E' un colpo basso, ma il Cesena ha cuore: pochi minuti e Brienza si infila in area di rigore tra i due mori di Reja, Dramè e Benalouane, quest'ultimo lo aggancia. Rigore che lo stesso trequartista, uno dei molti ex, trasforma. L'inerzia cambia, Di Carlo ci mette la firma cambiando in corsa il modulo, facendo della spregiudicatezza tattica la sua arma in più. Ha ragione lui, il Cesena sorpassa con il secondo gol consecutivo di un trasformato Carbonero, spostato dal tecnico all'ala, dopo un primo tempo da mezzala. L'azione del vantaggio è più o meno simile a quella che il colombiano ha tradotto in gol domenica a Genova. Prende palla all'ala e si accentra. Ma se a Genova Carbonero ha scelto la forza, qui si arma di fioretto. E con un tocco morbido, ad effetto, scavalca Sportiello, immobile, spettatore non pagante. E' il vantaggio che il Cesena sognava, è la chance di accorciare le distanze proprio sull'Atalanta. Ma Reja gioca la carta D'Alessandro, romano, uno degli artefici un anno fa, della promozione romagnola in serie A. Applausi per lui che pochi minuti dopo origina l'azione del pareggio, difendendo palla al limite dell'area e scaricando un bolide che viene deviato col corpo da un difensore. La palla s'impenna sulla sinistra dove Pinilla disegna un arcobaleno spettacolare, una rovesciata specialità della casa che batte Agliardi infilandosi all'incrocio. Due a due. Il gioco passa a Di Carlo che ha già giocato la carta Rodriguez, ma nonostante la verve del sudamericano, finisce 2 a 2. Con due incredibili errori in attacco, uno per parte: prima Perico in mischia, a porta vuota, si ritrova il pallone sul piede preferito e di controbalzo mette alto, poi l'erroraccio finale di Bianchi che manda su tutte le furie Reja. CESENA: Agliardi 5 - Perico 5, Capelli 5,5, Kraijnc 6,5, Renzetti 6 - Mudingayi 6,5, Cascione 5,5 (68' Giorgi 5,5), Carbonero 6,5 (80' Volta sv) - Brienza 6  - Succi 6 (59' Rodriguez 5,5), Defrel 5,5. All. Di Carlo ATALANTA: Sportiello 5,5 - Bellini 6, Benalouane 6, Masiello 6,5, Dramè 6 - Zappacosta 6,5 (66' D'Alessandro 6,5), Cigarini 5,5 (80' Migliaccio 5,5), Carmona 5,5 - Moralez 6,5 (75' Bianchi 5) - Pinilla 7, Gomez 6,5. All. Reja ARBITRO: Rizzoli 7. RETI: 50' e 82' Pinilla; 56' (rigore) Brienza; 71' Carbonero. NOTE: ammoniti: Mudingayi, Carbonero, Perico. Benalouane, Carmona, Pinilla e Migliaccio. recupero: 2' e 4'. Argomenti cesena calcio atalanta serie a Leggi i commenti I commenti dei lettori 
ROMA - "Non so se questa è stata la nostra migliore partita del 2015, ma sono contento per la risposta che ho avuto dai giocatori. E’ una bella vittoria”. E’ soddisfatto Rudi Garcia per il 3-0 della Roma a Reggio Emilia contro il Sassuolo . "Siamo stati efficaci come non ci succedeva da tempo. Ma non faccio i complimenti ai ragazzi perché domenica arriva subito una partita importante contro il Genoa e dobbiamo prendere tre punti. Soo così potremo fare in modo che questa diventi una settimana che conta. Al momento siamo solo a meta’ dell’opera…". Dopo il ko con l’Inter, Garcia ha visto dalla panchina "una squadra viva, che ha carattere, orgoglio e dignità. Non è una questione di modulo ma di quello che i ragazzi fanno sul campo: oggi abbiamo avuto atteggiamento, qualità ed efficacia giusti. Questa è la strada giusta. Sono molto sereno, ho avuto la risposta che mi aspettavo: non cado nel catastrofismo quando le cose vanno male ne’ nell’euforia quando vanno bene". NON HO RISCHIATO KEITA PERCHE’ NON ERA AL 100% - Nel riscaldamento, si era fermato Keita, poi entrato nel finale. Garcia spiega l’accaduto: “Avevo previsto di giocare con un altro modulo ma prima del riscaldamento Keita mi ha detto di avere un problema fisico. Gli ho detto che non lo avrei fatto iniziare, perche’ bisognava essere al 100%. Con il lavoro dei fisioterapisti pero’ e’ entrato in campo al top”. Finalmente si è sbloccato Doumbia: “Sono contentissimo per lui, non vedeva l’ora di segnare e stasera ha fatto un gol da centravanti. Pjanic? E' stato d’esempio, anche con un gol, e stasera è stasera è stato decisivo. Gervinho poi ha fatto l’assist del gol di Miralem ma ognuno dei giocatori può alzare il loro livello”. Infine, un elogio a Florenzi: "Sulla fascia destra sa fare tutto, siamo tutti fieri di lui ma nemmeno lui deve mollare sino alla fine della stagione". [[ge:rep-locali:repubblica:113174291]] PJANIC: BELLA RISPOSTA, VITTORIA IMPORTANTE - Miralem Pjanic, sicuramente tra i più positivi, plaude i miglioramenti della squadra rispetto alle ultime due uscite, con Atalanta e Inter. “Stasera è stata una bella Roma e abbiamo dato una grande risposta: siamo contenti, è una vittoria importante. Ora dobbiamo riposarci e fare lo stesso contro il Genoa”. Garcia anche stasera gli ha chiesto in più circostanze di fare il trequartista: “Così abbiamo più soluzioni – ammette a Sky -. E’ importante che il mister abbia quasi tutti a disposizione e possa scegliere. Cambiamo spesso modulo durante la partita e ci troviamo bene, creando spazi ed occasioni, così come avvenuto stasera". La Roma continua a fare meglio fuori casa piuttosto che all’Olimpico: “Ma dobbiamo tornare a vincere anche in casa, i nostri tifosi devono essere una forza in più e noi dobbiamo mettere in difficolta’ maggiore gli avversari. Vogliamo fare bene nelle ultime 5 partite per conquistare un posto in Champions: se le vinciamo tutte ci riusciremo, sarà molto importante fare il massimo possibile dei punti”. Argomenti as roma serie a rudi garcia Leggi i commenti I commenti dei lettori 
MILANO – I titolo di coda scorrono lenti nelle parole di Pippo Inzaghi dopo la sconfitta interna contro il Genoa e l’ennesima contestazione da parte dei tifosi. La società ha deciso di prendersi una notte di riflessione per decidere il futuro del tecnico. "Io non mollo, posso andare in giro a testa alta, ho sempre dato tutto me stesso, anche se probabilmente non e’ bastato. Adesso la società deciderà e prenderà la decisione migliore, ma per me il Milan rimane sempre il Milan". [[ge:rep-locali:repubblica:113174725]] FINIRE DIGNITOSAMENTE QUESTA STAGIONE – "Mi spiace, perché la squadra era andata in ritiro per fare un altro tipo di partita. Purtroppo abbiamo trovato di fronte una squadra compatta che ne ha più di noi e che ha meritato di vincere – ha spiegato Inzaghi -. Rispetto a Udine i ragazzi ce l’hanno messa tutta, abbiamo giocato molto male, ma hanno dato tutto quello che hanno in questo momento. Mi aspettavo qualcosa in più. Ora vediamo di finire dignitosamente questa stagione”. Sulla scelta di giocare con Cerci come prima punta, Inzaghi ha commentato: “Quando fai così fatica la tattica non c’entra, si e’ spenta la luce dopo il derby e da lì facciamo fatica a riattaccarla. Non ho rimpianti, l’unico rammarico e’ non aver proseguito con i risultati e l’organizzazione di gioco di fine dicembre. Ci sono stati troppi infortuni e abbiamo cambiato qualcosina sbagliando. Io comunque ho dato tutto me stesso, anche se queste ultime due partite, insieme a quella di Roma con la Lazio, sono state le più brutte della stagione”. Sulla vicenda legata alla cessione della società, Inzaghi ha detto: “Bisogna ripartire da questi due anni complicati e che il Milan faccia quello che ha sempre fatto. Teniamoci stretta questa società, perché il Milan e’ sempre il Milan". Argomenti milan ac filippo inzaghi Leggi i commenti I commenti dei lettori 
None Leggi i commenti I commenti dei lettori 
ROMA – “Non abbiamo ancora fatto nulla, ci sono ancora 5 partire e dobbiamo insistere così”. Stefano Pioli vuole ancora una Lazio operaia. Il tecnico biancoceleste, dopo i quattro gol rifilati al Parma, guarda già alle prossime partite. “Non c’è una gara chiave nelle prossime, ci giochiamo tutto in cinque partite a partire da Bergamo. Pensiamo a noi stessi, Roma e Napoli partivano per lottare per lo scudetto, in estate hanno speso molto: se siamo lì a giocarci questa possibilità con loro significa che abbiamo raggiunto un ottimo livello”. [[ge:rep-locali:repubblica:113174085]] DA CANDREVA A KEITA – Pioli tiene particolarmente a tenere alto il livello di attenzione del gruppo. “Il nostro campionato non è ancora concluso, oggi siamo stati belli e concreti, mentre contro il Chievo ci era mancato un po’ di cinismo. Ragioniamo partita dopo partita e alla trentottesima giornata tireremo le somme”. Il mister laziale approfondisce poi la gara di alcuni singoli. “Candreva si è mosso bene, inizialmente volevamo provare a sfondare centralmente ma trovando gli spazi chiusi abbiamo affondato sulle fasce. I giocatori si stanno divertendo, dobbiamo insistere così. Keita stava cercando da molto tempo questo gol, quando ti manca la rete e non la trovi finisci per intestardirti. Sta lavorando bene da parecchio tempo e ci potrà dare tanto, sia da esterno che da centrale. Klose squalificato a Bergamo? Sarà pronto per le ultime quattro partite, quando si è in diffida il rischio di prendere un giallo ci sta. Cataldi ha fatto un’ottima partita, può e deve crescere ancora molto. Può giocare in tutti i ruoli del centrocampo, è intelligente e dinamico”. LOTITO: NON MOLLEREMO MAI – Nel dopo partita, tramite una nota, Claudio Lotito commenta il successo sul Parma. “Quella di questa sera è una vittoria importante, che ci proietta a dare il massimo e a investire ogni singola risorsa per l’ultima parte del campionato. Sarà dura, ne siamo pienamente consapevoli, ma non intendiamo mollare di un centimetro. Lo spettacolo offerto dai nostri tifosi è stato come sempre un brivido lungo il corpo, loro sono il dodicesimo uomo in campo, la nostra forza e la nostra certezza per il futuro”. Argomenti ss lazio stefano pioli Leggi i commenti I commenti dei lettori 
ROMA – Il Parma saluta la Serie A. Lo fa con una brusca sconfitta contro la Lazio , al termine di un campionato condizionato pesantemente dai problemi societari. Roberto Donadoni prova ad analizzare il tonfo contro i biancocelesti con serenità. “Oggi, per portare a casa un buon risultato, avremmo avuto bisogno di una convinzione diversa. Mi aspettavo da chi ha giocato meno un impulso migliore, siamo un po’ mancati e la squadra ha subito l’onda laziale nella prima parte di gare. Nei duelli fisici ci hanno sovrastato”. Per i giocatori del Parma non è stata certo una stagione semplice: il tecnico prova a guardare avanti, pur nell’incertezza di una situazione societaria ancora tutta da decifrare. “Dobbiamo fare tesoro delle cose negative e delle cose positive che ci sono capitate in questo periodo. Stasera, dal punto di vista tecnico, ho visto un Parma al di sotto delle sue possibilità. Una sconfitta del genere può servirci per crescere e capire meglio i nostri errori”. [[ge:rep-locali:repubblica:113174085]] Argomenti parma calcio serie a roberto donadoni Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
