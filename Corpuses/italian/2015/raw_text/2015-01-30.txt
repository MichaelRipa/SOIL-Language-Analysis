Raffaele Lorusso è stato eletto nuovo segretario della Federazione nazionale della Stampa. Lorusso ha avuto 213 preferenze alla prima votazione, svoltasi nella tarda serata al congresso di Chianciano e ha preceduto Carlo Parisi - segretario della federazione calabrese - che ha raccolto 70 preferenze.  sono state 12 le schede bianche, 4 le nulle. Succede a Franco Siddi che ha guidato la FNSI negli ultimi sette anni. Il nuovo Consiglio nazionale del sindacato dei giornalisti al congresso che si sta concludendo a Chianciano ha eletto anche Santo Della Volpe, 59 anni, nuovo presidente della Federazione della Stampa. Della Volpe, inviato del Tg3, è socio fondatore dell'associazione "Articolo 21" ed è vice presidente di "Libera Informazione". Lorusso nato a Conversano, in provincia di Bari, il 5 dicembre 1967, Lorusso è giornalista professionista dal 27 gennaio 1999. Dal 2000 è redattore di Repubblica nella redazione di Bari, dopo aver lavorato per La Gazzetta del Mezzogiorno. Ricopre anche la carica di presidente dell'Associazione della Stampa della Puglia per il quadriennio 2012-2016. E' il primo segretario proveniente da Repubblica . In precedente solo Miriam Mafai era arrivata ai vertici della Fnsi con la carica di presidente. In un primo messaggio all'assemblea Lorusso ha detto: "Noi parliamo sempre di diritti ma guardate che abbiamo anche dei doveri. Noi siamo circondati da superficialità, mancanza di preparazione, commistioni con la pubblicità. I conflitti di interesse non riguardano solo gli editori, ma anche noi. Serve un salto di qualità. A partire dalle regole della professione e dal rispetto". E il neo segretario si è rivolto direttamente ai giornalisti precari: "Dobbiamo intenderci su chi sono i giornalisti precari e i free lance. Partiamo dal mercato del lavoro. Nessuno ci dica che il numero dei precari coincide col numero degli iscritti all'ordine dei giornalisti. La metà di queste persone è sconosciuta al sistema previdenziale. La legge sull'accesso alla professione va cambiata senza se e senza ma". I lavori del Congresso Fnsi proseguono con lo scrutinio che designerà il nuovo Consiglio nazionale che dovrà poi eleggere il nuovo Presidente: con molta probabilità il giornalista del Tg3 Santo della Volpe. -------- Il Cdr di Repubblica saluta con soddisfazione l'elezione di Raffaele Lorusso, collega della redazione di Bari, a segretario della FNSI e - nel fargli un "in bocca al lupo" - gli augura ogni fortuna e lungimiranza per un compito mai così difficile come quello che i giornalisti italiani si trovano a fronteggaiare in  questa fase di prolungata crisi dell'editoria. Argomenti fnsi raffaele lorusso Leggi i commenti I commenti dei lettori 

None Leggi i commenti I commenti dei lettori 
BARI – Cala il poker vincente il Bari e il ‘San Nicola’ può concedersi una serata di festa. Nell’anticipo della 24esima giornata di Serie B la squadra guidata da Davide Nicola torna al successo davanti al suo pubblico rifilando quattro reti al Frosinone, così da salire in classifica a quota 30, mentre i canarini di Stellone restano sempre al quarto posto con 35 punti. I pugliesi sbloccano il risultato dopo soli due giri d’orologio. Punizione a rientrare di Salviato, che pesca la testa di De Luca per il gol dell’1-0. Allo scadere dei primi 45′ il raddoppio del Bari. Ebagua in area di rigore ciociara è protagonista di un bel gesto atletico, colpendo la palla in sforbiciata, Pigliacelli respinge con il corpo ma la sfera rimbalza su Zanon, che involontariamente col destro mette alle spalle del proprio portiere. In avvio di ripresa fallo di mani in area di Gori e sul dischetto va Ebagua che mette a sedere Pigliacelli, superandolo con il cucchiaio. Sul 3-0 i padroni di casa si limitano a gestire e il Frosinone prova la rimonta, ma al 36′ Carlini fallisce una ghiotta occasione da due passi, ciccando la palla. E sul veloce contropiede lo scatenato Ebagua porta a quattro le reti del Bari firmando la sua doppietta personale (oltre al tiro rimpallato poi messo in gol, nella sua porta, dal frusinate Zanon). Nel finale espulso Dionisi del Frosinone per proteste e qualche parola di troppo nei confronti dell’arbitro Manganiello. BARI-FROSINONE 4-0 (2-0) BARI (3-4-3): Donnarumma 7; Salviato 6.5, Camporese 6.5, Filippini 6.5; Schiattarella 6 (33’st Calderoni sv), Minala 6.5, Donati 6, Defendi 6.5; Galano 5.5 (21’st Bellomo 6), Ebagua 7, De Luca 6.5 (36’st Caputo sv). (Guarna, Micai, Boateng, Castrovilli). All.: Nicola. FROSINONE (4-4-2) : Pigliacelli 5.5; Zanon 5 (26’st Curiale sv), Russo 5, Blanchard 4.5, Crivello 5.5; Paganini 5.5 (26’st Carlini 5), Gori 5 (12’st Frara 5.5), Gucher 5.5, Soddimo 6; D. Ciofani 5.5, Dionisi 5. (Zappino, M. Ciofani, Cosic, Sammarco, Masucci, Pamic). All.: Stellone. ARBITRO: Manganiello di Pinerolo. RETI: nel pt 2′ De Luca, 46′ aut. Zanon: nel st 8′ (rig.) e 37′ Ebagua. ESPULSO: Dionisi (F) al 45′ st per comportamento non regolamentare. AMMONITI: Minala, Gori e Donati. ANGOLI: 6-3 per il Frosinone. RECUPERO : pt 1′, st 4′. SPETTATORI: 17.035 (paganti 5.628, abbonati 11.019) per un incasso di Euro 112.447,40. Argomenti serie b Leggi i commenti I commenti dei lettori 
Ancora problemi per la compagnia low cost Ryanair: nel pomeriggio cancellati 3 voli. E dunque, dopo l'attesa di 14 ore al Leonardo da Vinci di Fiumicino dei passeggeri che giovedì erano diretti a Barcellona, oggi gli sfortunati erano quelli diretti a Catania. In 180, tra cui anche 20 bambini, sono rimasti bloccati in pista per oltre due ore a Fiumicino per poi apprendere tramite sms che lo stesso volo era stato cancellato. La compagnia ha ridestinato poi i passeggeri su un secondo volo che è stato ancora una volta cancellato sempre per problemi tecnici. La denuncia arriva dal Codacons: "L'arrivo presso lo scalo di Catania era previsto nel primo pomeriggio - spiegano dall'associazione - ma l'odissea per i passeggeri inizia alle 13 con continui rinvii dell'imbarco, che avviene con un'ora di ritardo. Due ore dopo però - spiegano dal Codacons - viene annunciata la cancellazione del volo e i viaggiatori invitati ad abbandonare il mezzo. Evidenti i disagi subiti per i passeggeri, i quali, stando alle prime notizie riportate dagli stessi, sarebbero stati abbandonati, privi di informazioni e assistenza alcuna. Un sms ha poi informato i malcapitati viaggiatori della possibilità di richiedere un rimborso alla compagnia". Infine, nel tardo pomeriggio la compagnia ha cancellato pure un volo diretto a Palermo ancora per problemi tecnici. In questo caso però è stato aperto il banco informazioni per l'assistenza ai viaggiatori che sono stati assistiti e trasportati presso l'hotel Hilton. Si tratta che verranno imbarcate domani mattina con il primo volo disponibile. Argomenti aeroporto fiumicino ryanair codacons 
BERLINO – L’armata Bayern Monaco torna sulla terra e dopo ben 21 giornate perde la sua imbattibilità. Nell’anticipo di lusso del 18° turno della Bundesliga, che riparte dopo la pausa invernale, i campioni di Germania vengono travolti 4-1 sul campo della seconda in classifica, il Wolfsburg, che grazie alla vittoria di questa sera su Robben e compagni si porta a quota 37, riducendo a 8 lunghezze il distacco in classifica dalla capolista. B BAYERN AL TAPPETO, DOPPIETTE DI DOST E DE BRUYNE - E’ la sconfitta più pesante per i bavaresi da 6 anni a questa parte. A dare i tre punti ai padroni di casa le doppiette dell’olandese Bas Dost nel primo tempo (4′ e 47′ pt) e dell’ex centrocampista del Chelsea De Bruyne, a segno due volte nella ripresa, all’8′ e 28′ st. Per gli uomini di Pep Guardiola, che hanno subito il gioco dei padroni di casa, gol della bandiera firmato da Bernat al 10′ st. Argomenti calcio tedesco bundesliga bayern monaco Leggi i commenti I commenti dei lettori 
None Leggi i commenti I commenti dei lettori 
L'acqua santa del catechista "tigre", Paolo Armando, e il diavolo della giovane e sofisticata infermiera, Valentina Pozzato. Anche quest'anno c'è tanto Piemonte nella versione italiana di Masterchef: l'anno scorso è stata protagonista Torino, che ha trionfato con il suo Federico Francesco Ferrero, mentre per la seguitissima quarta edizione (le puntate di giovedì hanno raggiunto l'audience più alta della stagione su Sky Uno) mette contro provincia Granda e Biellese. I due concorrenti sono all'opposto, lei grintosa e ambiziosa, non si preoccupa di tirare fuori le unghie durante la trasmissione, tanto da doversi scusare sui social network per il "vaffa" indirizzato ad Arianna nell'ultima puntata: "Mi veniva dal cuore" si è giustificata la bionda ventinovenne, incassando il sostegno di decine di fan su Facebook. Da qualche anno lavora all'ospedale di Biella e amici e colleghi riconoscono sullo schermo la Valentina di tutti i giorni: "Vuole mostrare quanto vale ed è ambiziosa il giusto  -  racconta una collega  -  È andata a MasterChef non per apparire in tv, ma per vincere". Giovedì sera Arianna, alleata per una notte, l'ha messa a pelare patate e lei, nonostante la vittoria, non ha gradito per niente: "Alla 'Secca' (così è soprannominata ndr) piace competere e il trattamento della ragazza romana non le è piaciuto  -  spiega un amico  -  Con Simone Finetti invece, nonostante i rimproveri di Cracco, si è trovata bene". Così bene che, scherzando, ha ipotizzato di farlo diventare il suo "toy boy". Ma, se in amore è già impegnata con il fidanzato storico, la sua attenzione culinaria è tutta per chef Barbieri, quello che sente più affine tra i giudici: "Cerca sempre di valorizzare i gusti degli ingredienti e dedica grande attenzione al design dei suoi piatti" aggiunge un'amica che ha provato le ricette ispirate a Valentina dal nonno, che l'ha avvicinata alla buona tavola sin da piccola. [[ge:rep-locali:rep-torino:106177543]] Un uomo, suo padre, è stato l'origine dell'amore per la cucina anche per il cuneese, di 43 anni, Paolo Armando: "In casa è sempre stato suo papà a preparare da mangiare  -  ricorda un amico d'infanzia  -  Ora è sempre lui a stare dietro i fornelli, ma fino ai vent'anni era il regno del padre". Si è scoperto cuoco all'università, quando, lontano dalla sua casa di Madonna dell'Olmo, dove ora vive con la moglie e i tre figli, ha dovuto fare di necessità virtù: "Viveva con altri universitari e ha deciso di mettersi alla prova. Ha iniziato coi primi e poi è passato alle carni e ai pesci, mentre il suo tallone d'Achille restano i dolci perché non ama particolarmente mangiarli". Di mestiere fa l'informatico, ma per tutti è ormai è il catechista tigre: nella frazione di Cuneo dove insegna il Vangelo ai suoi ragazzi stanno organizzando delle visioni collettive, ma dalla prossima puntata dovrebbe esserci tutto il paese a fare il tifo per lui: "Con alcuni amici stiamo mettendo insieme un gruppo d'ascolto e dovremmo essere pronti per la prossima settimana" annuncia uno dei ragazzi della Pro Loco. Tra un selfie con i fan e l'altro ha raccontato agli amici come è nato il gioco degli animali: "Paolo è un ragazzo spontaneo. Voleva riprendere il gioco che fa con i suoi figli e con i bimbi in chiesa e visto che è piaciuto molto ha continuato" dicono. Per ora lui e Valentina sono agli antipodi anche nel gradimento degli spettatori, mentre la biellese risulta sempre ai primi posti, lui con le ultime eliminazioni è rimasto in fondo alla classifica, ma gli amici sono sicuri: "Qualche santo in paradiso lo aiuterà a risalire la china e alla fine ce la farà". Argomenti masterchef 
