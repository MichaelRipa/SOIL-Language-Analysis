None Leggi i commenti I commenti dei lettori 
None Leggi i commenti I commenti dei lettori 
CAGLIARI – Nonostante l’ottimo punto conquistato a Cagliari grazie al gol nei minuti finali di Vecino, l’argomento principale in casa Empoli è l’interessamento del Milan, in vista della prossima stagione, per il tecnico Maurizio Sarri. Il diretto interessato però sorvola sull’argomento: ”Non so niente, l’ho letto sui giornali. Non c’è stato nessun contatto e io ho ancora due anni di contratto, se qualcuno mi vuole contattare deve prima passare dalla società, dunque non c’è alcuna possibilità in questo momento. Penso solo alla salvezza”. ”ISOLIAMOCI DALLE VOCI” – Dunque dopo i vari Rugani, Mario Rui e Valdifiori, a finire protagonista delle pagine di mercato è lo stesso Maurizio Sarri, che tuttavia finché non otterrà la salvezza matematica con l’Empoli, non vorrà sentire parlare di altro: ”Fa piacere, ma in questo momento dobbiamo solo pensare al campionato. In questo periodo escono fuori 100 voci e magari 95 non sono fondate: dobbiamo essere bravi a isolarci – aggiunge il tecnico azzurro -, perché magari uno perde il 3%, l’altro il 5% o il 6%: dobbiamo essere bravi ad andare avanti come se certe cose non esistessero. Meglio se partecipiamo a poche trasmissioni o facciamo poche interviste, dobbiamo pensare al nostro obiettivo che non è semplicissimo da raggiungere”. [[ge:rep-locali:repubblica:109538685]] ”BRAVI A NON MOLLARE” – La distanza dal Cagliari è rimasta di 9 punti. Questo il commento di Sarri sulla partita del Sant’Elia: ”A differenza che contro il Genoa, che ci ha messo in difficoltà con un chiaro predominio, oggi abbiamo preso un contropiede quando avevamo la partita in mano noi, abbiamo poi concesso spazi enormi e loro sono stati molto bravi. La bravura nel secondo tempo è stata quella di non perdere la testa, continuando a giocare e concedendo poco agli avversari. Siamo stati troppo lenti da dietro – conclude l’allenatore toscano -, se questo è dipeso dal Cagliari non lo so, anche se ha iniziato con aggressività elevata e questo può averci disturbato. Mi è sembrato che fossimo più timidi ad avviare l’azione da dietro. Siamo stati bravi a non mollare. Dobbiamo giocare con entusiasmo e voglia di divertirci, quando diventiamo timidi vengono fuori i nostri limiti”. VECINO: ”CI ABBIAMO CREDUTO FINO ALLA FINE” – Il suo gol vale molto più di un punto. Parla così Matias Vecino: ”L’importante era non perdere oggi, in uno scontro diretto: era fondamentale uscire con un punto, la squadra ci ha creduto fino alla fine e siamo stati fortunati con il gol in extremis. Ci sono ancora tante partite da giocare, dobbiamo continuare su questa strada. Sapevamo che con il nuovo allenatore avrebbero giocato sempre in avanti, siamo rimasti più corti possibile per non dare spazi. Loro sono stati più bravi nel primo tempo, noi nel secondo”. Argomenti serie a empoli calcio maurizio sarri Leggi i commenti I commenti dei lettori 
CAGLIARI – Sembrava tutto perfetto per il ritorno di Zeman a Cagliari: vittoria, bel gioco e porta inviolata. E invece Vecino in extremis trova il gol di un preziosissimo pareggio per l’1-1 finale dell’Empoli al Sant’Elia. Doccia gelata, dunque, per il tecnico boemo che già pregustava la sua prima vittoria interna nell’esperienza in rossoblù. I toscani allungano così a 7 la striscia di risultati utili consecutivi e restano a +9 in classifica proprio sui sardi. LA CRONACA, SORPRESA MCHEDLIDZE – Zeman si affida a Diakite in difesa e sostituisce lo squalificato Avelar con Murri. Sarri sceglie a sorpresa Mchedlidze come partner d’attacco di Maccarone. Dietro non recupera Tonelli, al suo posto c’è Barba. Inizio subito a grande ritmo: Farias e M’Poku sono rapidissimi sulle fasce, ma la mira è imprecisa. La reazione dell’Empoli è con Mchedlidze, che tira a giro dalla distanza ma la palla finisce alta. [[ge:rep-locali:repubblica:109538685]] LA PERLA DI JOAO PEDRO – Il Cagliari corre di più e al 19′ sblocca il risultato: Farias lancia Joao Pedro, che sterza al limite dell’area e trova un bel tiro a giro che batte Sepe. Bel gol da parte del centrocampista brasiliano. Il Cagliari potrebbe dilagare ma è poco fortunato: lo stesso Joao Pedro prende il palo su punizione calciata sull’angolo di Sepe. Poco dopo altro legno colpito questa volta da M’Poku: ottimo assist in area di Sau, l’ex centrocampista dello Standard Liegi sfiora il raddoppio. L’Empoli resta a galla e qualche brivido scorre sulla schiena di Brkic sul cross basso di Maccarone sul quale ne’ Mchedlidze ne’ Vecino riescono ad arrivare. Poi Sepe ci mette i pugni su Farias prima dell’intervallo e degli applausi convinti di un Sant’Elia finalmente stregato dal boemo. RIPRESA, CALA IL RITMO – Nel secondo tempo i ritmi si abbassano. Sarri si gioca presto le tre sostituzioni mandando in campo Pucciarelli (reintegrato in rosa dopo il prolungamento del contratto), Zielinski e Verdi. Ma succede davvero poco. A un quarto d’ora dalla fine è miracoloso Diakitè sulla girata in mischia, a botta sicura, di Rugani: forcing finale dell’Empoli che all’ultimo secondo trova il premio. Mario Rui crossa, la palla passa tutto l’area Vecino segna con un diagonale preciso. Doccia gelida al Sant’Elia e Zeman mastica amaro. CAGLIARI-EMPOLI 1-1 (1-0) CAGLIARI (4-3-3): Brkic 6; Balzano 6,5, Ceppitelli 7, Diakitè 7, Murru 6; Dessena 6, Crisetig 6.5, Joao Pedro 7; Farias 6.5 (31’st Caio Rangel s.v.), Sau 6 (28’st Cop 6), M’Poku 6 (37’st Husbauer sv) In panchina: Colombi, Cragno, Pisano, Rossettini, Barella, Conti, Longo. Allenatore: Zeman. EMPOLI (4-3-1-2): Sepe 6; Hysaj 5.5, Rugani 5,5, Barba 5, Mario Rui 5,5; Vecino 6.5, Signorelli 5,5, Croce 6 (14’st Zielinski 6); Saponara 5.5 (24’st Verdi 5,5), Maccarone 5, Mchedlidze 5 (11’st Pucciarelli 5.5) In panchina: Pugliesi, Bassi, Laurini, Gemignani, Somma, Diousse, Brillante, Tavano. Allenatore: Sarri. ARBITRO: Rizzoli di Bologna RETI: Joao Pedro al 19′ e Vecino al 92′ AMMONITI: Farias, Balzano e Zielinski. ANGOLI: 5-4 per l’Empoli. RECUPERO: 1′ e 3′ Argomenti serie a cagliari calcio empoli calcio Leggi i commenti I commenti dei lettori 
None Leggi i commenti I commenti dei lettori 
PISTOIA - La quarta vittoria consecutiva, sesta nelle ultime sette partite, lancia l'Umana Reyer Venezia sempre più al secondo posto in classifica. La squadra di coach Recalcati passa sul parquet della Giorgio Tesi Group Pistoia per 90-82. In classifica, i lagunari si portano a quota 34, a due lunghezze dall'EA7 Emporio Armani Milano che però ha due partite giocate in meno rispetto all'Umana. Cinciarini (20 punti) e Peric (25) i migliori delle due squadre. Pistoia gioca un primo periodo perfetto, tirando con grandi percentuali da tutte le zone di campo, tanto che al 6' è avanti 25-14 e chiude con 34 punti segnati (sul +8). Al 13' il divario tra le squadre è di 13 lunghezze (39-26 dopo la tripla di Cinciarini), ma con il passare dei minuti l'Umana trova ritmo in difesa e in attacco, accorciando sensibilmente le distanze e operando il sorpasso al 18' con un parziale di 11-0 (sul 47-45) suggellato dalla tripla di Dulkys. Nel terzo periodo Venezia prende il comando delle operazioni: l'entrata di Jackson vale il 54-47 ospite, quindi il canestro di Goss il 72-63, poi un incontenibile Peric firma l'82-70. L'ultimo sussulto firmato Williams riporta Pistoia a -5 (78-83) all'ultimo minuto, ma Venezia non perde la calma e chiude i conti ottenendo così la sua quarta vittoria consecutiva. Giorgio Tesi Group Pistoia-Umana Reyer Venezia 82-90 (34-26, 47-49, 61-66) Pistoia : Brown 16, Cinciarini 20, Williams 8, Mastellari ne, Moretti, Millbourne 9, Filloy 13, Amoroso 8, Severini ne, Magro ne, Hall 8, Easley. All.: Moretti. Venezia : Stone 14, Peric 25, Goss 14, Jackson 10, Ruzzier 6, Romano ne, Ress 3, Ortner 13, Nelson, Viggiano 1, Ceron ne, Dulkys 4. All.: Recalcati. Arbitri : Lanzarini, Vicino, Weidmann. Note - tiri liberi, Pistoia 21/22 e Venezia 21/24. Tiri da tre: Pistoia 9/29, Venezia 7/20. Usciti per falli: Williams (Pistoia) al 39'. Rimbalzi: Pistoia 37, Venezia 38. Spettatori: 4.000 circa. Argomenti basket basket serie a pistoia basket venezia basket Leggi i commenti I commenti dei lettori 
CAGLIARI – C’è rammarico, ma anche ottimismo nelle parole di Zeman che commenta così l’ 1-1 tra Cagliari ed Empoli ? : ”Non abbiamo chiuso la partita quando potevamo. Nel primo tempo abbiamo fatto bene, abbiamo anche speso tanto e così nella ripresa abbiamo subìto, anche se loro hanno avuto poche occasioni. Credo nella salvezza, la prestazione del primo tempo è buona, ci manca qualcosa sul piano fisico e si può recuperare, poi oggi mancava tanta gente per infortunio e squalifica, spero che quando saremo tutti potremo esprimerci bene. Ci stanno anche i pali, ci sono le porte, ne abbiamo presi due. Il calcio e’ così”. ”CLASSIFICA NON VERITIERA” – Sarebbe stato un successo preziosissimo, ma la strada per la salvezza è ancora lunga: ”Il difetto maggiore della mia squadra? Non è sempre vero che la classifica è veritiera – dice Zeman ai microfoni di Sky Sport -, ci sono tante partite che si decidono per piccole cose a favore e non, e noi a favore ne abbiamo trovate poche. Voglio fare un gol in fuorigioco ma non ci riesco, mentre ne ho preso qualcuno…Io continuo a dirlo, ci credo in questa squadra, se si applica e continua così, il campionato è ancora lungo e dobbiamo crederci e fare di tutto per migliorare”. [[ge:rep-locali:repubblica:109538685]] SARRI E IL MILAN – Con il collega Sarri c’è stato un fitto conciliabolo prima della partita: “Ci siamo visti lunedì e abbiamo parlato – dice Zeman -. L’Empoli non perde da 7 partite e quindi qualche merito ce l’ha, poi siamo fumatori tutti e due…”. Proprio su Sarri si parla di un interessamento del Milan. Zeman commenta così: ”Di sicuro Sarri è bravo, ci sono piazze dove può lavorare e altre dove non può, bisogna vedere se Milano è la piazza giusta per lui”. Argomenti serie a cagliari calcio zdenek zeman Leggi i commenti I commenti dei lettori 
