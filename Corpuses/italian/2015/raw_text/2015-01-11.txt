ZAGABRIA - L'esponente di centrodestra Kolinda Grabar-Kitarovic è stata eletta presidente della Croazia, carica per la prima volta ricoperta da una donna. L'ex ministro degli Esteri, 46 anni, ha avuto il 50,45%. Il socialdemocratico Josipovic, presidente uscente, ha avuto il 49,55%. Anche se il ruolo di presidente in Croazia è per lo più cerimoniale, il successo lancia i nazionalisti dell'Hdz in vista delle elezioni politiche in programma in autunno. A favore della Grabar-Kitarovic, che al primo turno il 28 dicembre era arrivata dietro a Josipovic ma solo per l'1,2%, hanno giocato la lunga crisi economica nel Paese balcanico, entrato nel 2013 nell'Ue, e la sua buona performance nei duelli tv. La Grabar-Kitarovic, il cui mandato sarà quinquennale, è stata ministro degli Esteri dal 2004 al 2008, poi ambasciatore a Washington e da ultimo rivestiva il ruolo di segretario aggiunto della Nato per la diplomazia pubblica. Argomenti croazia kolinda grabar-kitarovic 
None Leggi i commenti I commenti dei lettori 
NAPOLI – La vendetta è servita. La Juventus sbanca il San Paolo battendo il Napoli 3-1 nel giorno in cui Fuorigrotta ricorda Pino Daniele con una “coreografia” da brividi e vendica la sconfitta ai rigori rimediata tre settimane fa a Doha nella finale della Supercoppa italiana. Una vittoria che permette ai bianconeri di allontanare la Roma in testa alla classifica (+3) e smorzare sul nascere ogni speranza di tornare in corsa per lo scudetto da parte degli azzurri che in caso di vittoria sarebbero andati a soli 7 punti dagli uomini di Allegri. E non sono mancate le polemiche sul presunto fuorigioco di Caceres sul gol del 2-1 juventino. 14 ANNI DOPO E’ ANCORA JUVE - I campioni d’Italia non si sono certo fatti intimorire dagli oltre 60mila che hanno incitato i propri beniamini dal primo all’ultimo minuto e dopo 14 anni tornano a casa dal San Paolo con tre punti in tasca. Gara nervosa, molto combattuta a centrocampo e che porterà con sé anche qualche strascico di polemica per il gol del vantaggio di Caceres arrivato in fuorigioco. Offside millimetrico a dire la verità col guardalinee oscurato nella visuale da un altro giocatore juventino oltre la linea dei difensori, Giorgio Chiellini. Poco dopo il Napoli ha protestato (espulso Bigon in panchina, ndr ) anche per un gol annullato, ma Tagliavento ha visto bene: c’era una carica netta di Koulibaly su Buffon. Detto questo, entrambe le squadre hanno fatto la loro partita e il Napoli potrà recriminare solo per un clamoroso errore di De Guzman solo davanti a Buffon che avrebbe potuto cambiare il volto del match. Per il resto la Juve è stata quella di sempre: fredda, cinica e, perchè no, anche un po’ fortunata. [[ge:rep-locali:repubblica:104751652]] IL MATCH - La prima emozione al San Paolo arriva praticamente all’ingresso delle formazioni in campo sulle note di Napul'è di Pino Daniele. Il clima è surreale sugli spalti e sul rettangolo di gioco le due squadre iniziano una vera e propria battaglia di nervi. Saranno poche le occasioni nel primo tempo, la prima capita sui piedi di De Guzman al 18′, ma il canadese calcia alto a tu per tu con Buffon. Al 29′ non sbaglia, invece, Pogba che raccoglie una palla vagante in area e scarica al volo alla sinistra di Rafael. E’ un gran gol. Nel finale di tempo occasione per Caceres che spara addosso all’estremo difensore azzurro. Il secondo tempo prosegue sulla scia del primo: tanta lotta a centrocampo e conclusioni respinte più dai difensori che dai portieri. Al 19′, però, il Napoli pareggia su calcio d’angolo con Britos, la Juve non ci sta e 5′ più tardi si riporta in vantaggio con Caceres sugli sviluppi di una punizione. In pieno recupero il tris bianconero con un gran gol di Vidal dal limite al termine di un contropiede micidiale con tutto il Napoli nella metà campo avversaria alla disperata ricerca del pareggio. [[ge:rep-locali:repubblica:104748572]] NAPOLI-JUVENTUS 1-3 (0-1) NAPOLI (4-2-3-1): Rafael 5.5; Maggio 5, Albiol 5.5, Koulibaly 5.5, Britos 6; Gargano 5.5 (39’st Zapata 5), David Lopez 6; De Guzman 5.5, Hamsik 5.5 (15’st Mertens 6.5), Callejon 6 (28’st Gabbiadini 5); Higuain 5. In panchina: Andujar, Colombo, Henrique, Mesto, Strinic, Inler, Jorginho, Radosevic. Allenatore: Benitez JUVENTUS (4-3-1-2): Buffon 6; Caceres 7 (35’st Ogbonna sv), Bonucci 6, Chiellini 6.5, Evra 6; Marchisio 6, Pirlo 6, Pogba 7 (25’st Lichtsteiner 6); Vidal 6.5; Tevez 6, Llorente 5 (30’st Morata 6) In panchina: Storari, Rubinho, Pepe, Padoin, Vitale, Pereyra, Mattiello, Coman, Giovinco Allenatore: Allegri ARBITRO: Tagliavento di Terni RETI : 29’pt Pogba; 19’st Britos, 24’st Caceres, 49’st Vidal NOTE: serata piovosa, terreno in discrete condizioni. Espulso al 29’st il direttore sportivo del Napoli Bigon per proteste. Ammoniti: Tevez, Caceres, Britos, De Guzman, Albiol, Zapata. Angoli: 8-2 per il Napoli. Recupero: 0′; 6′. Argomenti serie a ssc napoli juventus fc Leggi i commenti I commenti dei lettori 
Il Barcellona dimentica una settimana di polemiche e vince, con merito, lo scontro diretto del Camp Nou contro l'Atletico Madrid: 3-1 grazie al trio delle meraviglie Neymar-Suarez-Messi. Per i campioni di Spagna a segno Mandzukic su rigore. I blaugrana sono adesso a -1 dal Real Madrid che ha però una partita in meno. Nelle altre partite della 18^ giornata della Liga, colpo Elche al San Mames, dove l'Athletic Bilbao - prossimo avversario del Torino in Europa League - viene battuto 2-1. Baschi sotto al 17' per il gol di Rodriguez, raddoppio di Fajr nella ripresa e rete di San Josè per la squadra di Valverde. In parità, 1-1, Granada-Real Sociedad. RISULTATI 18^ GIORNATA VENERDI' Levante - Dep. La Coruna 0-0 SABATO Real Madrid - Espanyol  3-0 Malaga - Villarreal 1-1 Celta Vigo - Valencia 1-1 Eibar - Getafe  2-1 DOMENICA Almeria - Siviglia 0-2 Athletic Bilbao - Elche 1-2 Granada - Real Sociedad 1-1 Barcellona - Atletico Madrid 3-1 LUNEDI' Rayo Vallecano  - Cordoba ore 20.45 Argomenti calcio liga calcio spagnolo real madrid lionel messi luis suarez neymar Leggi i commenti I commenti dei lettori 
NAPOLI – Massimiliano Allegri si gode il successo sul Napoli e il +3 sulla Roma in classifica. “Ci mancava una vittoria in sofferenza e ci siamo ripresi quanto ci e’ stato tolto a Doha. E’ stata una bella serata, nata nel ricordo di Pino Daniele ed il tweet di De Laurentiis non mi ha rovinato la serata – spiega il mister livornese riferendosi alla rabbia del numero uno azzurro per il gol di Caceres e la rete annullata al Napoli -. Mi viene da sorridere, credo che se cominciamo a protestare sulle decisioni arbitrali diventa un casino. Prima di commentare quell’episodio, ce ne sarebbero due con la Sampdoria: credo che la Juventus abbia giocato una bella partita, non facile. Con le polemiche si alimentano casini, non si puo’ predicare bene e razzolare male. Gli errori ci sono e li fanno tutti, anche gli arbitri. In Italia non c’e’ l’abitudine di accettare la sconfitta e le decisioni arbitrali. Se un direttore di gara fosse fermato ad ogni errore, dovremmo arbitrare da soli”. [[ge:rep-locali:repubblica:104751652]] SCUDETTO NON E’ SCONTATO - “Lo scudetto non e’ scontato quest’anno, tutt’altro – aggiunge Allegri -. Abbiamo la Champions e la Coppa Italia e dunque dobbiamo migliorare ancora. Bisogna essere piu’ maliziosi quando becchiamo una ripartenza”. Di certo, la vittoria a Napoli, che mancava da un pezzo, puo’ essere di buon auspicio: “La prima stagione dello scudetto del Milan, erano 24 anni che i rossoneri non vincevano al San Paolo…”, ricorda con un sorriso Allegri. MAROTTA: "LA JUVE NON RUBA" - "Dispiace che una persona colta ed equilibrata come il presidente De Laurentiis abbia esternato un sentimento avverso nei nostri cofronti per una vittoria ottenuta con sofferenza e merito. E respingo che che la Juve sia tacciata di rubare: ho sempre detto che vincerà questo campionato la squadra più forte, a prescindere dalle decisioni arbitrali", ha detto l'ad della Juventus, Giuseppe Marotta, commentando i tweet polemici del presidente del Napoli Aurelio De Laurentiis. "Non ci si può attaccare a interpretazioni negative sugli arbitri, a questioni di millimetri, senza riconoscere i meriti di un avversario che era venuto al San Paolo per vincere", aggiunge sul tema Marotta. Che, dopo aver ribadito la incedibilità di Pogba, sottolinea che "stasera abbiamo conquistato tre punti importanti. Abbiano dato delle risposte concrete alle 'pariggite' che c'è stata affibiata in settimana: la squadra ha risposto bene e dimostrato di essere un'autorevole candidata allo scudetto". BUFFON: "CERTE FRASI DA BENITEZ..." - E' un'interpretazione molto singolare, ci vuole tanta fantasia, ma ci sta nel momento in cui uno è molto dispiaciuto. Si dicono cose che non si pensano, mi dispiace perchè Benitez è una persona molto equilibrata e signorile. Non è da lui, ma si accetta di buon grado quando si vince". Così Gianluigi Buffon commenta le parole di Rafa Benitez in merito all'episodio dello scontro aereo con Koulibaly ("E' Buffon che finisce addosso al nostro giocatore e non viceversa") che Tagliavento ha sanzionato con una punizione a favore dei bianconeri mentre Caceres favoriva l'autogol del 2-2. "A Koulibaly ho chiesto se aveva fatto fallo e si è messo a ridere, se lo ha fatto in un momento così concitato...Dispiace parlare di certe cavolate, non rende onore ai vinti nè ai vincitori. Non volevo intervenire - sottolinea - e penso che il silenzio sia la cosa migliore, altrimenti si fa il male al calcio. Nel calcio si vince o si perde, se si è signorili quando si vince, come due settimane fa, lo si deve essere quando si perde". Argomenti serie a juventus fc massimiliano allegri Leggi i commenti I commenti dei lettori 
None Leggi i commenti I commenti dei lettori 
NAPOLI - La Juve vince a Napoli e il presidente partenopeo De Laurentiis"Ci siamo stancati! La Juve è una squadra forte, se è anche aiutata dagli arbitri diventa imbattibile. E' inammissibile che con 6 arbitri non si vedano 2 giocatori in fuorigioco. O è malafede o è incompetenza. Questi 6 arbitri devono restare fermi a lungo". Lo scrive su Twitter il presidente del Napoli, Aurelio De Laurentiis, dopo la sconfitta degli azzurri in casa contro la Juventus . La protesta del numero 1 partenopeo è sul gol del momentaneo 2-1 di Caceres, a segno in fuorigioco sulla punizione di Pirlo. [[ge:rep-locali:repubblica:104756391]] BENITEZ COME DE LAURENTIIS - Gli fa eco il tecnico Benitez. "Devo dire che tutti sappiamo che la Juve è fortissima: questo lo abbiamo visto negli ultimi anni. Poi devo dire una frase che mi hanno insegnato: ci poteva stare lo scorso e ci può stare quest'anno. Chiellini con il turbante in testa non era chiaramente visibile e Caceres non era facilmente riscontrabile in posizione di offside. La squadra aveva ripreso la partita, peccato: siamo dispiaciuti. Io credo, al cento per cento, nella buonafede. Ho solo detto: ci può stare". EPISODI SEMPRE A SFAVORE - "La squadra aveva ripreso la partita, peccato: siamo arrabbiati  -  ammette Benitez -. Anche sull'autogol di Caceres annullato ho dei 'dubbi'. Secondo me in quella occasione è Buffon che finisce addosso al nostro giocatore e non viceversa. C'era anche un passaggio indietro chiaro con la palla presa con le mani da Buffon, sul quale l'arbitro ha sorvolato". Se analizziamo solo la prestazione della squadra e dimentichiamo, perché è cambiata tutta la partita commettiamo un errore. Noi oggi non abbiamo giocato al livello nel primo tempo; nella ripresa, invece, avevamo fatto molto bene sino alla rete del 2-1. Lo scudetto? Le squadre davanti hanno forse qualche cosa in piu'. Inoltre  -  conclude il tecnico spagnolo  -  gli episodi sono sempre a nostro sfavore e spesso questi, come oggi, sono determinanti". Argomenti ssc napoli serie a rafa benitez aurelio de laurentiis Leggi i commenti I commenti dei lettori 
None Leggi i commenti I commenti dei lettori 
