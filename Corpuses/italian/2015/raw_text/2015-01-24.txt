ANCONA - Un disabile di 50 anni è stato investito e ucciso a Montecarotto (Ancona) da un autocarro guidato da un uomo che non si è poi fermato a soccorrerlo. Il cinquantenne, affetto dalla sindrome di down e invalido al 100 per 100, è morto due ore dopo il ricovero nell'ospedale di Jesi. Sul posto è intervenuta la polizia stradale, che in base alle tracce lasciate dal veicolo sta cercando di individuare l'investitore. Argomenti ancona 
None Leggi i commenti I commenti dei lettori 
HUSTOPECE (REP. CECA) – I saltatori azzurri illuminano il meeting internazionale indoor di salto in alto di Hustopece (Repubblica Ceca), dettando legge in pedana con una doppietta vincente ricca di emozioni, ma anche e soprattutto di contenuti tecnici. FASSINOTTI, VITTORIA E RECORD ITALIANO EGUAGLIATO – Nel concorso maschile mette tutti in fila Marco Fassinotti che, oltre alla vittoria, eguaglia con 2,34 il suo record italiano assoluto, stabilito il 23 febbraio 2014 ad Ancona. Il torinese dell’Aeronautica, grazie a questo risultato, si conferma al top delle liste mondiali 2015, lasciandosi alle spalle nell’occasione l’ucraino Andrij Protsenko, bronzo mondiale indoor e uomo da 2,40, stasera fermo a 2,30. Sul terzo gradino del podio un altro atleta azzurro: l’ex recordman nazionale Silvano Chesani (Fiamme Oro) che in questo caso è tornato ad esprimersi a quota 2,30. TROST ALL’ESORDIO A SEGNO TRA LE DONNE CON 1,96 – Non è da meno il rientro alle competizioni di Alessia Trost. La 21enne pordenonese, all’esordio stagionale, si è aggiudicata la gara femminile, come già nel 2013. In Repubblica Ceca l’azzurra delle Fiamme Gialle è stata l’unica a superare l’asticella a 1,96, misura risolta alla prima prova. Battuta una big assoluta della specialità come la spagnola Ruth Beitia , campionessa europea all’aperto e in sala, che non è andata oltre quota 1,94. Terza la lituana Airine Palšyte (1,92). La Trost ha poi tentato per tre volte senza fortuna l’1,98. Con 1,96, oltre al primo posto nelle freschissime liste mondiale stagionali, la giovane saltatrice realizza una misura superiore allo standard di iscrizione (1,92) per i prossimi Europei indoor di Praga (5-8 marzo) ed eguaglia la sua quarta migliore prestazione di sempre. Ok anche l’altra azzurra in gara, Desiree Rossit (Fiamme Oro), compagna di allenamento della Trost sotto la guida di Gianfranco Chessa, che con 1,87 centra il primato personale indoor. Insomma, due altisti italiani ai vertici internazionali della specialita’ in questo avvio di stagione. Argomenti atletica leggera marco fassinotti Leggi i commenti I commenti dei lettori 
ROMA – E' un Filippo Inzaghi piuttosto deluso quello che, intervistato da Sky, commenta la brutta sconfitta del suo Milan contro la Lazio (3-1), che potrebbe mettere a rischio la sua panchina. Il primo provvedimento preso dalla società è la squadra in ritiro fino a martedì. "ABBIAMO DATO TUTTO"  - "E' stata una brutta partita, ma i ragazzi hanno dato tutto quello che avevano, non si sono tirati indietro su nessuna palla  -  dice Inzaghi -. In questo momento di più non potevamo fare. Spiace perché eravamo anche passati in vantaggio". "NON SIAMO PIU' QUELLI DI DICEMBRE"  - "Questa squadra può tornare a far meglio  -  aggiunge Inzaghi -. In questo il Milan non siamo quelli di dicembre e dei tre mesi precedenti. Ho questa rosa, sono contento e cerco di fargli tirar fuori il massimo. In questo momento siamo questi. La squadra mi segue e da tutto in campo, ma in questo momento non basta, ma abbiamo un campionato ancora lungo e la possibilità di andare in semifinale di Coppa Italia". [[ge:rep-locali:repubblica:105702083]] "DEVO CAMBIARE QUALCOSA"  - "Dobbiamo al più presto riprenderci. Dobbiamo cambiare immediatamente qualcosa, c'è poco tempo prima di martedì dove c'è una partita decisiva. Buttare a mare tutto quello che abbiamo fatto finora non è giusto, però bisogna cambiare qualcosa. Ci sono molti giocatori che rientrano da infortuni lunghi e questo non ci agevola, ma sta a me trovare una soluzione per mettere in campo un Milan migliore martedì. Ora la squadra ha un po' paura, soffre questo momento, ma dobbiamo essere bravi a rimboccarci le maniche e ripartire, visto che per fortuna fra due giorni incontriamo ancora la Lazio" spiega ancora Inzaghi. "IO IN BILICO? NON CHIEDETELO A ME"  - Si sente in bilico sulla panchina? "Non dovete chiederlo a me. Sapevo che non era una situazione facile visto che la scorsa stagione erano stati cambiati due allenatori, ma abbiamo fatto quattro mesi molto buoni". Il comportamento di Mexes? "Mexes ha chiesto scusa, c'erano state delle provocazioni nei suoi confronti, ma ha fatto un brutto gesto di cui si è subito scusato". [[ge:rep-locali:repubblica:105704619]] LE SCUSE DI MEXES: "SONO UN CATTIVO ESEMPIO"  - Autore di un deprecabile gesto nel finale di Lazio-Milan, Philippe Mexes ha voluto scusarsi di persona ai microfoni di Sky Sport dopo la partita. "Quando sbagli è normale prendersi le responsabilità  -  dice il francese -. Volevo chiedere scusa alla società, ai tifosi e alla mia squadra. E' una reazione che ho fatto più volte nella mia carriera. Chiedo scusa. Non è un esempio di un padre di quattro figli come me. Sono stato provocato? La colpa è di tutti e due ma non ho scuse perché è una partita di calcio e non bisogna arrivare a queste cose. Non ricapiterà mai più". Intanto però la mano del giudice sportivo rischia di essere pesantissima: il francese rischia fino a sei giornate di stop. Argomenti milan ac serie a filippo inzaghi Leggi i commenti I commenti dei lettori 
ROMA - Nelle tre partite del sabato in SuperLega di volley passi in avanti deciso di Verona, mentre Perugia e Ravenna vincono solo al tie break al termine di due partite combattute. I veneti piegano Piacenza, Perugia ha ragione di una combattiva Latina in rimonta e Ravenna fatica più del previsto contro l'Altotevere Città di Castello. Verona batte Piacenza 3-1 (25-21, 25-27, 25-19, 25-22) continua la scalata ai vertici della classifica. I veneti, per una notte in attesa della partita della Lube, restano da soli al terzo posto grazie a un impressionate serie di risultati positivi: nelle ultime nove partite otto vittorie e una sconfitta al tie break. La squadra allenata da Giani è ormai una splendida realtà della SuperLega. Trascinata dai suoi uomini di maggiore spessore offensivo con Deroo e Gasparini a quota 20 punti e l'americano Sander con 17 punti superano i momenti di difficoltà e chiudono la partita con autorità. Stati d'animo opposti nella Copra, gli emiliani incappano nella quarta sconfitta di fila in campionato (intervallate da un successo in Champions) e restano al nono posto in classifica fuori dal giro playoff. Per lunghi tratti della gara i biancorossi restano aggrappati alle giocate del cubano Poey (24 punti, tre muri e un ace) ma non bastano per portare a casa almeno un punto. Mentre capitan Zlatanov (13 punti) supera i novemila punti in carriera tra regular season e playoff. Emozioni e capovolgimenti di fronte al PalaEvangelisti di Perugia. Alla fine la spunta la Sir Safety 3-2 (25-21, 21-25 21-25, 25-19, 16-14) su Latina. Nella sfida tra bomber fa meglio Atanasijevic che vola addirittura a 38 punti con tre ace e un muro e prende per mano la squadra allenata da Nikola Grbic. Dall'altra parte Starovic si ferma, si fa per dire, a 17 punti com ei compagni di squadra Urnaut e Skrimov. La Cmc Ravenna fatica tanto, alla quarta gara in dieci giorni tra campionato e coppa e al terzo tie-break, ma alla fine il cuore della squadra allenata da Kantor sale in cattedra e riesce a battere 3-2 (19-25, 25-19, 26-24, 16-25, 15-11) un Altotevere rivitalizzato dall'arrivo in panchina di Polidori e da uno strepitoso Maric (29 punti, tre ace e tre muri), schierato opposto e ben servito dal palleggiatore Corvetta, ex romagnolo. In serata di grazia Dore Della Lunga che chiude il proprio tabellino personale con 15 punti, quattro ace e due muri. Buona la prestazione a muro di Mazzone che riesce a fermare gli attaccanti avversari con quattro muri vincenti e finire la gara con un bottino di 11 punti e tre ace. Ravenna ha visto Cebulj (18 punti, un muro) uscire alla distanza al pari di Renan (21 punti, due muri) e, per come si era messa la gara, deve essere soddisfatta del successo ottenuto. Buona la prova del centrale Cester autore di quattro muri vincenti, dei tredici complessivi di Ravenna (stesso numero per gli umbri), e di quattro ace gli unici messi a segno dalla formazione romagnola. Alla fine soddisfatti i due allenatori. In casa Cmc sorride Waldo Kantor: "Troppi errori al servizio, anche se quando la battuta è entrata abbiamo messo in difficoltà la loro ricezione. Ma anche noi abbiamo sofferto troppo in ricezione ed abbiamo sprecato troppi contrattacchi. Ci sta anche un po' di stanchezza fisica e mentale dopo tante gare ravvicinate. Per questo è importante essere usciti di qui con una vittoria". Fausto Polidori vede un futuro roseo: "Peccato per l'inizio sbagliato del quinto set che ci ha messo in crisi, ma in generale sono soddisfatto per il rendimento della squadra in tutti i fondamentali. Penso che possa essere questa la strada giusta". Il resto del programma è previsto per domenica. In campo le due capolista entrambe in trasferta. Trento nell'infuocato palazzetto di Molfetta, una della squadre che in questi periodi girano a mille con l'ottima intesa tra il palleggiatore Hierrezuelo e l'opposto Torres (81 punti in quattro gare con la maglia dei pugliesi, 20.3 punti a partita e 48,6 per cento di positività in attacco). Ma il bilancio parla chiaro: nei quattro confronti visti finora tutte vittorie nette da parte dei dolomitici. Invece Modena va a Monza. Anche i brianzoli sono con il morale alle stelle per le tre vittorie di fila che hanno allontanato la squadra dall'ultimo posto. Sotto rete pure i campioni d'Italia della Lube. La squadra allenata da Giuliani sarà di scena al PalaFabris di Padova. Una partita di campionato contro la penultima forza della SuperLega che arriva in un momento delicato della stagione. Infatti i biancorossi, martedì alle 20.30, esordiranno al PalaCivitanva (nuovo impianto per le partite casalinghe) nella decisiva sfida di Champions contro i turchi del Fenerbahce. Chi vince sale al secondo posto della pool e può sperare nel ripescaggio per accedere ai playoff 12, ottavi di finale, della più importante competizione europea. In caso di sconfitta "retrocessione" in coppa Cev. Programma e risultati della terza giornata di ritorno - Cmc Ravenna-Altotevere Città di Castello 3-2, Calzedonia Verona-Copra Piacenza 3-1, Sir Safety Perugia-Top Volley Latina 3-2. Domenica Exprivia Neldiritto Mofetta-Energy T. I. Diatec Trentino (ore 17, diretta RaiSport 1), Tonazzo Padova-Lube Treia (ore 17), Vero Volley Monza-Modena Volley (ore 18). Riposa Revivre Milano. Classifica  -  Modena Volley, Energy T. I. Diatec Trentino 36 punti, *Calzedonia Verona 31, *Sir Safety Perugia 29, Lube Treia 28, *Cmc Ravenna 25, *Top Volley Latina 24, Exprivia Molfetta 19, *Copra Piacenza 18, Vero Volley Monza 12, *Altotevere Città Di Castello 8, Tonazzo Padova 7, Revivre Milano 6. *Una partita in più Argomenti volley volley superlega Leggi i commenti I commenti dei lettori 
ROMA – Stefano Pioli, allenatore della Lazio, ai microfoni di Sky Sport commenta il trionfo della sua squadra sul Milan: un 3-1 netto. "UNA GRANDE SERATA"  - "Nell'intervallo non c'era bisogno di dire molto  -  dice Pioli parlando del momento dello svantaggio per 0-1 -, i miei giocatori sapevano benissimo che stavamo dominando e giocando bene. Abbiamo semplicemente continuato a giocare come nel primo tempo. Peccato solo per qualche piccolo errore in fase di realizzazione, ma è stato una grande serata, in cui abbiamo strameritato di vincere". "DECISIVO IL NOSTRO SPIRITO"  - "Non c'era bisogno di questa partita per capire il valore della Lazio  -  agigunge Pioli -. Siamo in grado di giocare ogni partita alla pari degli avversari. La parola mollare non fa parte del nostro vocabolario e inoltre abbiamo grande qualità. I nostri successi però, oltre che per la qualità, passano per lo spirito. Sarebbe stata una partita perfetta senza l'infortunio di Djordjevic. Ora è in clinica per accertamenti. Speriamo bene, è un giocatore importante per noi. Martedì ci mancherà in una partita di Coppa Italia contro il Milan che vogliamo rivincere. Sappiamo che non sarà facile perché anche oggi i rossoneri hanno dimostrato le loro qualità". [[ge:rep-locali:repubblica:105702083]] "PIEDI BEN PIANTATI A TERRA"  - La Lazio è cresciuta molto. "Dopo un inizio difficile siamo continuati a crescere e adesso siamo anche in grado di battere le grandi squadre, merito del lavoro e anche del risultato che sono incominciati a venire  -  dice Pioli -. Adesso piedi ben piantati per terra. Dobbiamo avere rispetto per l'avversario e umiltà. I nostri futuri successi dipenderanno anche dalla continuità del lavoro". LOTITO: "GUERRIERI IN CAMPO"  - "La vittoria contro il Milan per 3 a 1 certifica l'ottimo stato di salute che sta attraversando la nostra squadra. La Lazio conferma di non aver nulla da invidiare alle altre formazioni: siamo una testa di serie consolidata e il risultato di stasera lo ribadisce. Avanti tutta, adesso, perché la vittoria contro il Milan deve spingerci a fare sempre meglio". E' quanto afferma il presidente della Lazio Claudio Lotito. "Nonostante il rammarico per alcuni infortuni, stasera ci godiamo un terzo posto conquistato grazie all'impegno di tutta la squadra, al sostegno costante dei nostri tifosi, e con la nuova maglia che costituisce una spinta in più di coesione e di determinazione per la Lazio: i nostri giocatori sono stati dei veri e propri guerrieri in campo". [[ge:rep-locali:repubblica:105704619]] Argomenti ss lazio milan ac serie a stefano pioli Leggi i commenti I commenti dei lettori 
ROMA – La Lazio affossa il Milan e torna per il momento al terzo posto solitario in classifica. Una partita dominata e vinta 3-1 dai biancocelesti che, subìto il gol di Menez nel primo tempo, ribaltano il risultato nella ripresa grazie a Parolo, Klose e ancora Parolo. I rossoneri confermano di capirci ormai poco e l'espulsione nel finale di Mexes per un crollo nervoso isterico è il segnale che chiaramente qualcosa non va nel team meneghino. BASTA SBAGLIA, MENEZ RINGRAZIA  - Pioli è sempre in emergenza infortunati e schiera un 4-3-3 col recupero di De Vrij in difesa. Nel centrocampo a tre con Biglia (recuperato anch'egli in extremis) e Parolo trova spazio il giovane Cataldi. Tridente offensivo formato da Candreva, Klose e Mauri. Inzaghi si schiera a specchio con Bonaventura, Menez ed El Shaarawy in attacco. In mezzo al campo Poli, Montolivo e Van Ginkel. Alex prende il posto in difesa dello squalificato Rami. In panchina il nuovo acquisto Suso. La gara è subito avvincente: Radu cade in area ospite a contatto con Bonaventura ma per Mazzoleni è tutto regolare. Al 4' Basta perde una palla a centrocampo sulla pressione di Menez che se ne va verso la porta laziale, penetra in area e con un diagonale di sinistro fa secco Marchetti. [[ge:rep-locali:repubblica:105702083]] DIEGO LOPEZ SALVA I SUOI  - Il match è duro, gli interpreti in campo non tirano mai indietro la gamba e alla fine dei primi 45' saranno ben sei gli ammoniti. La Lazio gioca come sempre a ritmi alti e mette pressione alla difesa rossonera. Grossa occasione al 18' quando Mexes sbaglia un rinvio e Klose si ritrova solo davanti a Diego Lopez, ma non riesce a superarlo. Quindi conclude Candreva ma lo stesso Mexes respinge. Poco dopo altra chance per Klose: assist del tedesco a Candreva che va sul fondo destro e crossa. Incornata dal campione del mondo: out di nulla. Al 25' bellissimo assist di Klose per Candreva in area che, leggermente defilato a destra, conclude. Con una mano Diego Lopez salva i suoi. I padroni di casa meriterebbero il pari, ma il primo tempo si conclude col vantaggio dei milanesi e un altro episodio contestato dai biancocelesti: sembra evidente una trattenuta di maglia di Mexes in area ospite ai danni di Mauri. Non per Mazzoleni. IL MILAN RESTA NEGLI SPOGLIATOI  - La Lazio ci mette 6' del secondo tempo per ribaltare il risultato approfittando anche del fatto che il Milan pare essere rimasto mentalmente e fisicamente negli spogliatoi. Al 2' Klose sulla destra combina con Mauri e poi effettua un perfetto cross in area. Puntuale l'inserimento di Parolo che con un piatto sinistro al volo insacca. Al 6' il sorpasso capitolino: grave errore di Montolivo che fa un retropassaggio sbagliato per Mexes che diventa un assist in area per Klose: piatto destro del tedesco e 2-1. DOPPIETTA PAROLO  - Inzaghi prova a cambiare tutto e inserisce Cerci al posto dell'infortunato Bonaventura e Pazzini per Van Ginkel. Ma i rossoneri latitano in zona d'attacco mentre in difesa si fanno puntualmente sorprendere dai lanci dei laziali a superare la linea di retroguardia. Al quarto d'ora Marchetti si immola in uscita su Menez che colpisce il portiere al capo. L'estremo difensore biancoceleste viene fasciato in testa e resta in campo. De Vrij disputa una buona partita ma alza bandiera bianca dopo un'ora di gioco e Pioli fa esordire il nuovo arrivato Mauricio. Poco dopo tocca a Djordjevic che rimpiazza Klose. [[ge:rep-locali:repubblica:105705953]] MEXES PERDE LA TESTA  - Il Milan continua a subire e non dà segni di reazione. Alla mezz'ora rischia ancora: punizione dalla sinistra di Radu che trova la testa di Mauri ma il capitano colpisce male anche perché disturbato da Armero. Al 36' la partita finisce: Cataldi lancia Candreva a destra, l'esterno penetra in area e serve Djordjevic che però colpisce male la palla e si fa anche male. Parolo è lì e insacca firmando la sua doppietta personale. Per l'attaccante serbo probabilmente una distorsione che lo costringe a uscire in barella. Gli subentra Keita. Il match è virtualmente chiuso ma c'è tempo per un episodio d'isteria rossonera: Mauri provoca Mexes con un calcetto che Mazzoleni punisce. Il francese però non è soddisfatto e quando il gioco riprende si vendica su Mauri rimediando un cartellino rosso e scatenando una rissa. I sette minuti di recupero sono una passerella biancoceleste, mentre il Milan resta ancora una volta a secco. [[ge:rep-locali:repubblica:105704619]] Lazio-Milan 3-1 (0-1) Lazio (4-3-3): Marchetti 6, Basta 5,5, De Vrij 6,5 (24′ st Mauricio 6), Cana 6, Radu 6, Cataldi 6,5, Biglia 6,5, Parolo 7,5, Candreva 6,5, Klose 7 (29′ st Djordjevic sv, 38′ st Keita sv), Mauri 6,5 (1 Berisha, 77 Strakosha, 13 Konko, 39 Cavanda, 17 Pereirinha, 24 Ledesma, 23 Onazi, 15 Gonzalez, 10 Ederson). All.: Pioli 7. Milan (4-3-3): Lopez 6,5, Abate 5,5, Mexes 4, Alex 5, Armero 5, Poli 5,5 (38′ st Muntari sv), Montolivo 4,5, Van Ginkel 5 (9′ st Pazzini 5), Bonaventura 6 (7′ st Cerci 5), Menez 6, El Shaarawy 5 (32 Abbiati, 1 Agazzi, 14 Albertazzi, 97 De Santis, 96 Calabria, 81 Zaccardo, 15 Essien, 8 Suso). All.: Inzaghi 4,5. Arbitro : Mazzoleni di Bergamo. Reti : nel pt 4′ Menez; nel st 2′ e 36′ Parolo, 6′ Klose. Angoli : 5-1 per la Lazio. Recupero : 2′ e 7′. Espulso : Mexes al 48′ st per comportamento violento. Ammoniti : Radu per proteste, Alex, Poli, Biglia, Cataldi, Armero, Mauri per comportamento scorretto. Spettatori : 40.000 circa. Argomenti milan ac ss lazio serie a Leggi i commenti I commenti dei lettori 
Il Milan si è sciolto nella serata dell'Olimpico, contro una Lazio che ha dominato, addirittura al dl là del risultato finale. Sì, perché stavolta non si parlerà delle decisioni arbitrali, tutte sfavorevoli ai biancocelesti, solo perché il risultato alla fine parla chiaro e fa passare sotto silenzio i due rigori che sono stati negati nel primo tempo. Ha vinto, anzi ha stravinto, la Lazio nel giorno in cui ha riproposto la maglia storica, la maglia bandiera, a cui sono legati -  e giustamente - i tifosi. Al Milan non resta che guardare alla prossima partita di Coppa Italia, forse l'ultima occasione per il Milan e forse l'ultima occasione per Inzaghi, travolto insieme alla squadra. Un peccato che al Milan si continui a parlare di allenatori, pensando di poter risolvere i problemi con una bacchetta magica. Non aveva la bacchetta magica Allegri, che ha vinto quando aveva i giocatori e ha perso quando i giocatori più importanti sono stati ceduti. Non aveva, non poteva avere, la bacchetta magica Seedorf, che senza i rinforzi adeguati si è inabissato al di là dei suoi demeriti. Non ha avuto i rinforzi Inzaghi, che forse ha proptio in questo il suo torto maggiore: non aver chiesto adeguati rinforzi, una squadra all'altezza, per giocarsi la sua grande carta da allenatore. E' straordinario quello che succede, anzi non succede, al Milan. E' passato ormai un sacco di tempo da quando Barbara Berlusconi, con una nota ufficiale, ha messo nero su bianco i problemi del Milan. Una società che, senza la possibilità di fare i grandi investimenti del passato, avrebbe dovuto puntare  a rinforzare la propria rosa coi giovani, andando a cercare, grazie al lavoro degli osservatori, i giusti ricambi. Basta, era stato detto, con i parametri zero e i calciatori alla ricerca dell'ultimo ingaggio. Cosa è successo da allora? Niente. Nulla è cambiato e l'emblema dell'ultima campagna-acquisti è stato in fondo Torres. Comprato, acclamato e rivenduto alla prima occasione. Non c'è dubbio, insomma, che anche Inzaghi debba crescere e fare esperienza. Ma solo quando il Milan capirà che il problema è nei calciatori, e non negli allenatori, comincerà a risolvere il problema. Già, perché il segreto nel calcio è uno solo. Una grande squadra può fare un grande allenatore, ma un grande allenatore - neppure il più grande - può fare da solo una grande squadra. Banale, vero? Argomenti tackle 
