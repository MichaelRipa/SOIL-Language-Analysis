None Leggi i commenti I commenti dei lettori 
None Leggi i commenti I commenti dei lettori 
MILANO – Pippo Inzaghi alla fine ha tirato un sospiro di sollievo. Il suo Milan nella ripresa ha rischiato di perdere il derby e alla fine è riuscito a portare a casa un punticino che comunque non aiuta alla causa europea. “Mi aspettavo di piu’ tra il 20′ ed il 45′ del primo tempo, quando abbiamo avuto il possesso delle fasce, tirando in porta e creando occasioni buone. Sapevamo ci sarebbe stato da soffrire, il derby e’ importante per entrambe e la posta in palio e’ alta: la squadra ha dato il massimo, il pari giusto e tutte e due hanno cercato di vincere”. SFRUTTARE LE POCHE PALLE GOL – Un pari, però, che allontana i rossoneri dalla zona ‘europea’ della classifica: “Sulla carta esiste ancora una possibilita’, ma quando pareggi due gare consecutive perdi il ritmo, anche se non e’ questa la partita in cui perdiamo qualcosa di importante, come invece e’ successo nel periodo tra gennaio e febbraio. Ora ce la giochiamo con tutti, sapendo di dover sempre soffrire: certo, avremmo dovuto sfruttare un paio di palle gol, ma io piu’ che dirlo ai ragazzi non posso fare. Ora dobbiamo guardare avanti, a Udine. Dobbiamo cercare di finire nel migliore dei modi il campionato, cercando di vincere il piu’ possibile e poi alla fine trarremo un bilancio, per ricominciare una nuova stagione nel migliore dei modi”. SuperPippo, infine, non giudica da rigore il fallo di mano di Antonelli su conclusione in area di Hernanes: “Erano molto ravvicinati, penso che il tocco sia stato involontario. E’ vero che visto fischiarne di peggiori, ma Antonelli non voleva toccarla volontariamente. E’ un episodio dubbio ma rigori cosi’ non andrebbero fischiati”. MR BEE IN ITALIA - Intanto quella che sta per iniziare sarà una settimana decisiva in chiave societaria. Mr Bee, il magnate thailandese deciso ad acquistare il Milan, sarà a Milano per trattare la cessione del 20% delle azioni in un primo momento, che diventeranno 65 il prossimo anno. Lo stesso imprenditore asiatico prima del match aveva fatto gli auguri alla squadra rossonera: “Voglio mandare un caloroso e affettuoso saluto al presidente Silvio Berlusconi e a tutta la sua famiglia, ai dirigenti, ai dipendenti, ma soprattutto alla squadra per il derby. Vedrò la partita con tutta la mia famiglia a Bangkok, davanti alla televisione, anche se sarà piena notte e farò un grande tifo per i ragazzi. Un abbraccio da parte del grande tifoso Bee Taechaubol. Forza Milan”. Parole che senza dubbio lasciano poco spazio alla fantasia. La trattativa, ormai, è in stato avanzato e Berlusconi difficilmente si tirerà indietro, vista la mora da pagare nel caso in cui decidesse di non vendere più il club milanese. Argomenti milan ac serie a filippo inzaghi Leggi i commenti I commenti dei lettori 
A PARMA Lunedì 20 I lunedì della Dante Auditorium Banca Monte  -  Via Bruno Longhi, 7/b Alle 16.00 incontro con Stefano Mazzacurati dal titolo: Dante e la malinconia. Ingresso gratuito. Pensare la vita. corso di formazione filosofica Cinema Astra  -  piazzale Volta, 3 Alle 18.00 Passioni e legami sociali, con Elena Pulcini, modera Simona Bertolini. Ingresso faidate: 1 euro, 2 euro, 5 euro, a libera scelta in base a disponibilità e gradimento. Per informazioni tel. 0521218352  -  3937494437. Effetto cinema  -  Doc in tour Cinema Astra  -  Piazzale Volta, 3 Alle 20.00 proiezione di L'altro Fellini (Doc in tour) di Roberto Naccari, Stefano Bisulli ; alle 21.15 Birdman di Alexandro Gonzales Inarritu. Ingresso Doc in tour euro 3,00. Rassegna Effetto cinema ingresso euro 6,00; ridotto euro 5,00. Doc in tour + film di Effetto cinema intero euro 7,00; ridotto euro 5,50. Per informazioni tel. 0521960554. 70° Anniversario della Liberazione: Parma celebra il 25 aprile Cinema D'Azeglio - Via D'azeglio 33 Alle 21.00 Se verrà guerra? I fratelli Vignali, proiezione del documentario realizzato dagli allievi del Liceo Musicale Boito a seguire Selma-La stra per la libertà, film del 2014 della regista Ava DuVernay. Ingresso a pagamento. Teatro del Cerchio  -  Via Pini, 16 Alle 21.00 Pro-memoria, spettacolo realizzato dagli allievi del terzo anno della Piccola scuola di teatro del Teatro del Cerchio. Per informazioni e prenotazioni tel. 335490376  -  www.teatrodelcerchio.it. Ingresso a pagamento. Martedì 21 Dolore in bellezza: Nel non futuro Teatro Due  -  Viale Basetti, 12/a La fine di un mondo, convegno di apertura: dalle 9.00 alle 13.00 prima parte Nuovo spirito del capitalismo e apocalissi culturali, dalle 14.30 alle 17.00 seconda parte Nuovo spirito del capitalismo e segnali del futuro. Ingresso libero fino ad esaurimento dei posti disponibili. Prenotazione consigliata tel. 0521289659. La danza dietro le quinte Sala di scenografia del Teatro Regio Alle 11.00 L'Eolienne: danza, acrobazia, teatro, in equilibrio per i più piccoli. Original ones Cinema D'Azeglio Alle 18.00 e alle 21.00 proiezione del film Black sea di Kevin McDonald, in lingua originale con sottotitoli in italiano. Intero euro 7,00; ridotto euro 5,00; abbonamento a 5 film (utilizzabile da due persone per film) euro 19,00. Per informazioni tel. 0521281138. Parma Danza Teatro Regio  -  strada Garibaldi, 16 Alle 20.00 va in scena Marie Louise, circo coreografico, con L'Eolienne. Per informazioni e biglietti tel. 0521203999. I concerti del Boito Auditorium del Carmine  -  Via E. Duse, 1/a Alle 21.00 Il violoncello solo nell'epoca barocca con il Prof. Enrico Contini al violoncello. Musiche di Gabrielli e Bach. Ingresso gratuito. Per informazioni www.conservatorio.pr.it Il Polar  -  nascita e formazione di un genere Cinema Astra  -  p. le Volta, 3 Alle 21.00 proiezione del film Pleins feux sur l'assasin (Piena luce sull'assassino) di Georges Franju, versione originale con sottotitoli in italiano. Ingresso gratuito. 70° Anniversario della Liberazione: Parma celebra il 25 aprile Teatro del Cerchio  -  Via Pini, 16 Alle 21.00 Pro-memoria, spettacolo realizzato dagli allievi del terzo anno della Piccola scuola di teatro del Teatro del Cerchio. Per informazioni e prenotazioni tel. 335490376  -  www.teatrodelcerchio.it. Ingresso a pagamento. Habitat Pubblico Lenz Teatro, Via Pasubio 3/e Ore 10.30 (matinée per le scuole): Bruno Longhi, testo originale di Francesco Pititto. Imagoturgia, scene filmiche e regia: Francesco Pititto. Installazione, elementi plastici: Maria Federica Maestri. Ore 21.00: La Gloria, da Gabriele D'Annunzio. Drammaturgia e imagoturgia:  Francesco Pititto. Regia e installazione: Maria Federica Maestri. Per informazioni tel. 0521270141 - www.lenzfondazione.it. Mercoledì 22 Ex-ragazzi al cinema Cinema D'Azeglio Alle 15.00 e alle 17.30 proiezione del film Si accettano miracoli di Alessandro Siani. Ingresso gratuito riservato agli over 55. Per informazioni tel. 0521281138. Eventi alla Biblioteca internazionale Ilaria Alpi Vicolo delle Asse, 5 Alle 18.15 Grupo de lectura en Español. Las amigas y amigos del grupo de lectura en Espanol quedan cada mes en la Biblioteca Internacional para elejir y hablar de un libro diferente. El libro de este mes es: "Olvidado rey Gudú" (1996) de Ana María Matute y vamos a hablar de la tercera parte.. Ingresso gratuito. Per informazioni tel. 0521031984. Nuove atmosfere Auditorium Paganini  -  Via Toscana, 5 Alle 20.30 concerto con il direttore Francesco Lanzillotta, Rosanna Valesi all'arpa e Sandu Nagy al flauto. Musiche di Mozart. Per informazioni e prenotazioni tel. 0521200145. Habitat Pubblico Lenz Teatro, Via Pasubio 3/e Ore 10.30 (matinée per le scuole): Bruno Longhi, testo originale di Francesco Pititto. Imagoturgia, scene filmiche e regia: Francesco Pititto. Installazione, elementi plastici: Maria Federica Maestri. Ore 21.00: La Gloria, da Gabriele D'Annunzio. Drammaturgia e imagoturgia:  Francesco Pititto. Regia e installazione: Maria Federica Maestri. Per informazioni tel. 0521270141 - www.lenzfondazione.it. Giovedì 23 70° Anniversario della Liberazione: Parma celebra il 25 aprile Piazza Garibaldi Alle 10.00 Progetto Nei luoghi della guerra e della Resistenza a Parma: la guerra in città, itinerario alla scoperta dei luoghi e del tessuto sociale negli anni della guerra (bombardamenti, rifugi, mense, assistenza) . Faranno da guide gli studenti dei Licei cittadini - riservato agli adulti frequentanti l'Università Popolare.  Teatro del Cerchio - Via Pini 16 Alle 21.00 va in scena La guerra delle mondine. Per informazioni e prenotazioni tel. 335490376  -  www.teatrodelcerchio.it. Ingresso a pagamento. Madoi ritrovato. L'affresco della Chiesa del Corpus Domini Piazzale Rolla, 3 Alle 15.30 visita guidata all'affresco recentemente restaurato, per riscoprire l'opera dell'artista, a cura di Eles Iotti. Ritrovo davanti alla Chiesa del Corpus Domini. Quota di partecipazione euro 10,00 (con dvd in omaggio). Massimo 30 persone. Per informazioni e prenotazioni tel. 3391667852. Slow manufactering Sala capitolo Monastero di San Giovanni Evangelista  -  p. le San Giovanni Alle 15.30 Il restauro degli affreschi strappati del Correggio, incontro a cura di Mariangela Giusto, Galleria Nazionale di Parma e Opus restauri. Per informazioni tel. 0521227201. Il cinema di Stanley Kubrick. Visioni dell'assoluto Cinema D'Azeglio  -  Via D'Azeglio, 33 Alle 17.30 e alle 21.00 proiezione del film 2001 Odissea nello spazio. Ingresso gratuito fino ad esaurimento posti. Parma Danza Teatro Regio  -  strada Garibaldi, 16 Alle 20.00 va in scena Traviata, con la compagnia Artemis danza_Monica Casadei. Per informazioni e biglietti tel. 0521203999. Stravaganze. I Concerti della Casa della Musica Casa della Musica - p. le San Francesco, 1 Alle 20.30 concerto di Pietro De Maria al pianoforte. Musiche di Bach. Ingresso intero euro 15,00; ridotto over 60 e under 30 euro 13,00; ridotto studenti conservatorio euro 10,00. Per informazioni e prenotazioni tel. 0521031170. Habitat Pubblico Lenz Teatro, Via Pasubio 3/e Ore 21.00: Bruno Longhi, testo originale di Francesco Pititto. Imagoturgia, scene filmiche e regia: Francesco Pititto. Installazione, elementi plastici: Maria Federica Maestri. Ore 22.00: La Gloria, da Gabriele D'Annunzio. Drammaturgia e imagoturgia:  Francesco Pititto. Regia e installazione: Maria Federica Maestri. Per informazioni tel. 0521270141 - www.lenzfondazione.it. Venerdì 24 70° Anniversario della Liberazione: Parma celebra il 25 aprile Istituto storico della Resistenza  -  Vicolo delle Asse, 5 Alle 10.00 Progetto Nei luoghi della guerra e della Resistenza a Parma: il centro storico, itinerario alla scoperta dei luoghi e delle sedi del potere istituzionale negli anni della guerra.  Faranno da guide gli studenti dei Licei cittadini - riservato agli adulti frequentanti l'Università Popolare.  Palazzo del Governatore  -  Piazza Garibaldi Alle 10.00 Deposizione corone presso il Palazzo del Governatore, Borgo San Vitale, Università degli Studi, Tribunale, Via Padre Onorio, Sezione di Tiro a Segno Nazionale di Parma e Villetta. Palazzo Municipale  -  Piazza Garibaldi Alle 15.00 Deposizione corone presso il Palazzo Municipale, ex Carceri, ex Scuola di Applicazione, Monumento alle Barricate, Piazzale Marsala e Villa Braga. Presente! Parola di partigiano/a, letture itineranti per dare voce a personaggi e ad eventi della Resistenza cittadina.  Spazio Giovani della Biblioteca Civica - Vicolo Santa Maria 3 Alle 15.00 Resistere è una cosa seria. Realizzazione di un prototipo di gioco per valorizzare eventi e memorie della resistenza parmigiana. A cura della Biblioteca Civica dell'Ospedale vecchio. Biblioteca Internazionale Ilaria Alpi - Vicolo delle Asse 5 Alle 20.00 Inside Buffalo, incontro e proiezione in presenza del regista Fred Kouwornu. Il documentario narra le vicende storiche della 92° Divisione di fanteria americana soprannominata "Buffalo", composta interamente da soldati Afro Americani che nel 1944 combatterono, nello scenario della Linea Gotica, due guerre: una contro il nemico nazista, e l'altra contro il razzismo. Ex-ragazzi al cinema Cinema D'Azeglio Alle 15.00 e alle 17.30 proiezione del film Si accettano miracoli di Alessandro Siani. Ingresso gratuito riservato agli over 55. Per informazioni tel. 0521281138. Incontri a Parma Lirica Via Gorizia, 2 Alle 15.30 Teatro popolare: le maschere, a cura del prof. Marzio Dall'Acqua. Ingresso gratuito. Per informazioni tel. 0521253254  -  0521985868. Serata di gala Teatro Regio e Ridotto del Teatro Regio  -  strada Garibaldi, 16 Alle 20.30 serata omaggio a Claudia Cardinale e alla prima de La ragazza della valigia, che si tenne al Regio nel 1961: proiezione film e a seguire cocktail party (a cui Claudia Cardinali parteciperà) al Ridotto. Ingresso proiezione film: platea euro 20,00; palchi euro 15,00; galleria euro 10,00. Proiezione e cocktail party euro 50,00. Per informazioni e biglietti tel. 0521203999. Habitat Pubblico Lenz Teatro, Via Pasubio 3/e Ore 10.30 (matinée per le scuole) e ore 21.00: Bruno Longhi, testo originale di Francesco Pititto. Imagoturgia, scene filmiche e regia: Francesco Pititto. Installazione, elementi plastici: Maria Federica Maestri. Lenz Teatro, Via Pasubio 3/e Parma. Per informazioni tel. 0521270141 - www.lenzfondazione.it. Sabato 25 70° Anniversario della Liberazione: Parma celebra il 25 aprile Barriera D'Azeglio Alle 10.15 Corteo con la partecipazione del Corpo bandistico Giuseppe Verdi e degli allievi dell'Istituto Comprensivo a indirizzo musicale Sanvitale / Fra Salimbene. Deposizione corone al monumento al Partigiano e al monumento ai Caduti. Piazza Garibaldi Alle 11.00 arrivo del Corteo. Saluti del Sindaco del Comune di Parma, Federico Pizzarotti, del Presidente della Provincia, Filippo Fritelli, e del Presidente della Consulta Studentesca, Gabriele Calì. Orazione Ufficiale di Luciana Castellina; alle 12.00 Rintocchi solenni della Campana della Torre Civica. Portici del Grano Alle 12.30 Coro Cai Mariotti con i Canti della Resistenza e della tradizione; alle 15.30 Coro delle Mondine di Novi , un gruppo musicale unico al mondo, costituito da vere mondariso e dalle loro figlie e nipoti: donne che amano le tradizioni popolari e si impegnano affinché nulla vada perduto. Piazza della Steccata Alle 15.30 La prova, spettacolo dei Burattini dei Ferrari. Piazza Duomo Alle 16.30 concerto del Corpo bandistico Giuseppe Verdi diretto dal maestro Alberto Orlandi. Cortile della Biblioteca Civica di Parma - Vicolo Santa Maria, 3 Alle 17.30Fiori d'inverno con Trio Amadei e Luca Rastello. C'è qualcosa di nuovo nelle guerre che seguono il secondo conflitto mondiale. Non è più un affare di soldati, non è più un terreno di conquiste, non ci sono più i campi di battaglia. E' solo una questione tra umani. Teatro Due - Viale Basetti, 12/a Alle 18.00 Storia di Lucia di Stefano Giaccone. Testo vincitore del bando di nuova drammaturgia Teatro Documento 2014, promosso da Fondazione Teatro Due e Istituto Alcide Cervi. La storia di Lucia Sarzi, attrice e burattinaia, le cui vicende artistiche e "partigiane" sono strettamente legate a quelle della famiglia Cervi. Ingresso a pagamento. Teatro Parrocchiale di Ravadese -  Strada Traversante di Ravadese Alle 18.00 e alle 21.00 L'ultimo giorno con Carlo Ferrari e Franca Tragni, cronaca dell'eccidio a Case Vecchie, Pizzolese, Ravadese. Ingresso a pagamento. Cortile della Biblioteca Civica di Parma - Vicolo Santa Maria, 3 Alle 19.00 70 anni dopo. La quarantessetesima torna in città con Stefano Benni. Letture dal romanzo di Ubaldo Bertoli. Il racconto corale ed epico sulla Resistenza nell'Appennino parmense.  Gli eroi della mitica 47esima Garibaldi,: uomini dalla testa calda, dietro la Linea Gotica, nascosti dalla neve, tra boschi e i casolari dei nostri monti. Teatro del Cerchio - Via Pini ,16 Alle 21.00 R-esistenza, spettacolo teatrale. Per informazioni e prenotazioni tel. 335490376  -  www. teatrodelcerchio. it   Teatro al Parco - Parco Ducale Alle 21.00 incontro con l'Agnese di e con Lucia Poli, spettacolo ispirato al romanzo di Renata Viganò L'Agnese va a morire.  Per informazioni e prenotazioni: 0521.989430  -  biglietteriabriciole@solaresdellearti. it.  Piazza Garibaldi Alle 21.30 il tradizionale concerto che chiude la giornata di celebrazioni del 25 aprile a Parma vede quest'anno sul palco Cristina Donà in un eccezionale concerto in versione elettrica. Insieme a lei i musicisti Saverio Lanza, Emanuele Brignola al basso e Cristiano Calcagnile alla batteria. Ingresso gratuito. Caseifici aperti Caseifici del territorio Iniziativa che permette di visitare il mondo del Parmigiano Reggiano, incontrare i casari, assaggiare e fare acquisti direttamente nei luoghi di produzione.  Per sapere quali sono i caseifici visitabili consulta il sito www. parmigianoreggiano. it Per informazioni tel. 0521958900. Concerto per Giorgio Paini Casa della Musica  -  Piazzale San Francesco, 1 Alle 17.00 concerto del Quintetto della Camerata Ducale di Parma. Musiche di Cilea, Mascagni, Ratcliff, Schubert. Ingresso gratuito previo ritiro di ticket alla reception dalle 10.00 alle 13.00 e dalle 15.00 in poi del giorno del concerto. Per informazioni tel. 0521031170. Habitat Pubblico Lenz Teatro, Via Pasubio 3/e Ore 10.30 (matinée per le scuole) e ore 18.00: Bruno Longhi, testo originale di Francesco Pititto. Imagoturgia, scene filmiche e regia: Francesco Pititto. Installazione, elementi plastici: Maria Federica Maestri. Lenz Teatro, Via Pasubio 3/e Parma. Per informazioni tel. 0521270141 - www.lenzfondazione.it. Domenica 26 70° Anniversario della Liberazione: Parma celebra il 25 aprile Piazza Garibaldi Alle 10.00 Colonna della libertà, sfilata di mezzi storici per le vie della città. Caseifici aperti Caseifici del territorio Iniziativa che permette di visitare il mondo del Parmigiano Reggiano, incontrare i casari, assaggiare e fare acquisti direttamente nei luoghi di produzione.  Per sapere quali sono i caseifici visitabili consulta il sito www. parmigianoreggiano. it Per informazioni tel. 0521958900. Feste e mercati di charme Quartiere San Leonardo Per tutta la giornata bancarelle, negozi aperti, musica, attività per i più piccoli. Per informazioni tel. 05212986. Primo piano su... Palazzo Bossi Bocchi  -  Strada al ponte Caprazucca, 4 Nell'ambito delle attività culturali della Fondazione Cariparma, alle 16.00 Tracce di archeologia nell'arte, a cura di Carla Cogliati. Ingresso gratuito. Per informazioni tel. 0521532108. Spring days Barilla Center - Via Emilia est Dalle 16.00 alle 18.30 in galleria e in piazzetta centrale esibizioni di verticalismo e corda molle di Flic scuola di circo. Per informazioni tel. 0521247825. E IN PROVINCIA Lunedì 20 Salumi da re Antica corte Pallavicina  -  Polesine Parmense Alle 9.30 apertura degli stand e degustazioni di salumi, giornata interamente dedicata a centomani, di questa terra, la grande festa organizzata dall'associazione CheftoChef emiliaromagnacuochi - La migliore ristorazione e le più valide produzioni enogastronomiche della regione - Chef, produttori, gourmet, esperti del settore agroalimentare si confrontano sul futuro del cibo; alle 18.00 chiusura stand ed evento. Per informazioni tel.  0524936539. Venerdì 24 Nel segno del giglio Giardino Reggia di Colorno Dalle 10.00 alle 19.00 mostra mercato del giardinaggio di qualità. Ingresso euro 7,50; gratuito under 14. Per informazioni tel. 0521313790  -  info@artourparma. it Stagione teatrale Cinema teatro comunale - Felino Alle 21.00 va in scena Ti riporto a casa, con la compagnia Nonsoloteatro. Per informazioni tel. 0521331342. Sabato 25 Rocca e natura Fontanellato Dalle 9.00 alle 18.30 mostra mercato di prodotti biologici, del benessere e dell'ingegno. Per informazioni tel. 0521829055. Nel segno del giglio Giardino Reggia di Colorno Dalle 10.00 alle 19.00 mostra mercato del giardinaggio di qualità. Ingresso euro 7,50; gratuito under 14. Per informazioni tel. 0521313790  -  info@artourparma. it Il signore degli anelli Fortezza di Bardi Un'avventura irripetibile ambientata nel fosso di Helm e Fortezza di Minas Tirith. Adatta ai bambini dai 5 ai 12 anni. I partecipanti saranno truccati e vestiti con abiti a tema. Ritrovo per la vestizione alle 10.00. L'avventura avverrà dalle 10.30 alle 11.00, dalle 12.30 alle 13.00 e dalle 14.30 alle 17.00. Partecipazione adulti euro 10,00; bambini euro 12,00. Per prenotazioni tel. 0525733066  -  3801088315. La bella che guarda il mare Oratorio dell'Assunta  -  Sala Baganza Alle 16.00, in occasione del 70° anniversario della Liberazione, Rocco Rosignoli porta in scena uno spettacolo dedicato alla bella, ovvero la libertà. Per informazioni tel. 0521331342. Arte e suggestione in Rocca Rocca dei Rossi di San Secondo Alle 21.30 visita spettacolo notturna alle sale della Rocca con i personaggi della corte dei Rossi. Ingresso intero euro 7,50; da 10 a 16 anni euro 4,00; gratuito fino a 10 anni. Prenotazione obbligatoria al 3382128809.   Domenica 26 Fame da lupi. Escursioni conviviali sulle tracce del lupo Berceto Alle 8.30 ritrovo a Parma al parcheggio Cavagnari per un'escursione sui passi dei lupi con pranzo alla Trattoria Corchi. Davide e Isacco Zerbini presentano Immagini di una convivenza possibile. Costo comprensivo del pasto euro 25,00 (riduzione per i bambini). Per informazioni e prenotazioni tel. 0521238478. Escursione al Monte Prinzera Riserva naturale del Monte Prinzera  -  Piantonia, Fornovo Taro Alle 9.00 ritrovo presso la sede della Riserva per un'escursione guidata di circa 6 ore. Pranzo al sacco e rientro previsto per le 16.00. Partecipazione gratuita. Prenotazione obbligatoria al numero 3407616789. Nel segno del giglio Giardino Reggia di Colorno Dalle 10.00 alle 19.00 mostra mercato del giardinaggio di qualità. Ingresso euro 7,50; gratuito under 14. Per informazioni tel. 0521313790  -  info@artourparma. it Renoir ospite della Villa dei capolavoro. Paesaggi impressionisti Fondazione Magnani Rocca  -  Mamiano di Traversetolo Alle 11.00 visita guidata a cura di Paola Campolongo, guida turistica abilitata. Costo euro 12,00 comprensivo di biglietto di ingresso. E' necessaria la prenotazione al 3488142002. Colonna della libertà Centro storico - Fontanellato Dalle 13.00 manifestazione storico rievocativa del 70° anniversario della Liberazione, con raduno di mezzi militari storici e figuranti in uniforme. Per informazioni tel. 0521829055. MagiRocca: La bella e la bestia Rocca Sanvitale - Fontanellato Alle 15.00 visita guidata con Belle e piccola merenda dedicata ai bambini. Prenotazione obbligatoria tel. 0521829055. Food LAB Valley Museo del Prosciutto - Langhirano Alle 16.00 Prosciutto LAB. Visita accompagnata all'interno del Museo e laboratorio polisensoriale con degustazione guidata. Durata 2 ore. Costo euro 20,00 a persona, comprensivo della degustazione e della visita al museo. Prenotazione obbligatoria al tel. 0521931800 entro tre giorni prima dell'evento. In caso di mancato raggiungimento del numero minimo di partecipanti (12) il laboratorio non verrà attivato. Tel. +39 3493229083  -  3288828532. Incontri al Fausto Levi Museo ebraico Fausto Levi - Soragna Alle 16.30 La donazione della famiglia Bondì, antichi libri, storie e ricette di famiglia. La nuova acquisizione del Museo raccontata dalla voce dei donatori. Ingresso gratuito. Per informazioni tel. 0524599399  -  3319230750. Concerti in villa Villa Maria Luigia  -  Collecchio Alle 18.30 concerto d'orchestra d'archi e saxofono, con l'Ensemble Provadorchestra. Ingresso gratuito. La serata continuerà con un aperitivo con raccolta di fondi a favore di Unitalsi Arianna. Per informazioni tel. 0521805489  -  05211680420. 
Chissà cosa avranno pensato Mazzola e Rivera, Maldini e Zanetti, guardando il derby tra queste due squadre. E' finita 0-0 e non poteva essere altrimenti, tra due formazioni senza gioco, senza troppi campioni, senza troppe idee e con un grande passato alle spalle. C'era una volta il derby tra due squadroni che si giocavano lo scudetto, a volte addirittura la Champions League, mentre adesso si fronteggiano due compagini che cercano, sperano, di trovare il gol attraverso un'intuizione, un colpo individuale. Perché di calcio, nel senso pieno della parola, se ne vede e se n'è visto poco anche in questa occasione. Una partita senza acuti e senza spartito, lontanissima parente di quelle appunto di Mazzola e Rivera o di Zanetti e Maldini. Provate a fare un gioco: dite di getto chi sono i capitani di oggi. Vedrete che farete fatica a riconoscerli, a ricordarli. Come si fa fatica a riconoscere l'Inter e il Milan Una cosa è certa, al di là delle novità societarie sul Milan e su quelle già consumate nell'Inter. Sarebbe il caso di smetterla di guardare semplicemente e soltanto agli allenatori, pensando a come sono stati trattati quelli che hanno attraversato Milano negli ultimi anni. Pensando che a libro paga, di due club che faticano a dare un colpo d'ala, ci sono ancora Seedorf e Mazzarri. A occhio e croce, roba da una decina di milioni lordi che stanno lì, infruttuosi. Perché la convinzione era e forse continua a essere che il problema è tutto lì, in panchina. Mentre la verità è molto più semplice e forse più dura: più ancora degli allenatori, contano i giocatori, che fanno le fortune di una squadra. Certo, forse non sarebbero esistiti i grandi Milan senza Sacchi o Capello. Forse non sarebbe esistita la grande Inter senza Herrera o Mourinho. Forse. Di sicuro quelle squadre non sarebbero esistite senza Mazzola e Suarez, Baresi e Van Basten, Milito ed Eto'o. Quanti dei giocatori attuali troverebbero posto in quelle squadre? Fatevi la domanda e scoprirete che non sarà difficile darvi una risposta. Argomenti tackle 
MILANO – E’ un pari che va stretto a Roberto Mancini quello ottenuto dalla sua Inter nel derby di Milano . Il tecnico nerazzurro recrimina soprattutto per un fallo di mano in area di Antonelli giudicato involontario da Banti. “Mi consolano i primi 25′ e tutto il secondo tempo, ma mi dispiace perche’ non abbiamo vinto la partita: pero’ non possiamo fare altro, questo 0-0 non e’ ne’ inutile ne’ sbagliato, abbiamo cercato di vincere contro un Milan che ha difeso bene ed e’ stato fortunato anche in alcune circostanze, ma quando deve andar cosi’ va cosi’, speriamo sia andata cosi’ quest’anno e che il prossimo sia differente. Spero che tutta la sfortuna, i rigori non dati e cosi’ via siano l’anno prossimo tutti dalla parte nostra: queste sono annate sfortunate ma sono contento cosi’, i ragazzi hanno messo tutto, pazienza. Il rigore era netto. Domenica scorsa l’arbitro ha visto benissimo su un mani di Guarin e benissimo sul rigore di Verona. Le riunioni e’ meglio che il lunedi’ non le facciano e si resti a riposare. Fin qui non avevo detto nulla, ma tra oggi e Verona…”. [[ge:rep-locali:repubblica:112367101]] SFORTUNA ED ERRORI - Mancini poi si sofferma su Kovacic. “Siamo arretrati nel finale del primo tempo, Mateo (Kovacic, ndr) era un po’ lento nel recuperare sul lato di Suso e gliel’ho detto nell’intervallo, credo comunque che abbia fatto una buona gara – aggiunge il tecnico dell’Inter -. E’ giovane, deve imparare delle cose e queste cose arriveranno con l’andare delle partite. Penso che Mateo sia una mezz’ala, ma anche che sia talmente bravo che puo’ occupare tanti ruoli, tutti quelli da centrocampo in avanti”. Quando ieri ha detto che alla sua gestione, iniziata un girone fa, dava un voto insufficiente Mancini intendeva dire che “un allenatore che arriva a novembre ha difficolta’ oggettive, prende una squadra che non conosce, gli errori si fanno e vanno messi in preventivo. Pero’ pensavo ugualmente di avere 6-7 punti in piu’, di poter giocare una chance per il terzo posto. Credo che tra gli errori miei e la squadra che ci ha messo un po’ di tempo a capire delle cose, si e’ messa anche la sfortuna che ci ha fatto perdere partite assurde. In quei momenti li’ avremmo potuto perdere o pareggiare, pero’ e’ andata cosi'”. THOHIR, ARBITRO? C ERA TAVECCHIO IN TRIBUNA - Il presidente dell'Inter Erick Thohir non commenta ma è irritato per la direzione dell'arbitro Banti. Il numero uno dei nerazzurri a Inter Channel sottolinea: "Arbitraggio? C'era in tribuna il presidente Tavecchio, io preferisco non commentare", poi il tycoon prosegue elogiando la squadra: "Voglio ringraziare i giocatori e Mancini per lo spirito messo in campo, hanno dato tutto. Siamo stati sfortunati. Non è colpa dei giocatori, non è colpa dei manager o dell'allenatore, siamo stati davvero sfortunati. Voglio ringraziare i tifosi, stasera c'era una atmosfera stupenda allo stadio. È così che voglio San Siro. Continuiamo a lavorare duramente tutti insieme per i nostri tifosi. I giocatori hanno giocato davvero bene, sono orgoglioso di loro". Leggi i commenti I commenti dei lettori 
ROMA - Per il Lione è l'aggancio più amaro al Psg. Finisce 2-2 allo Stade Gerland il posticipo della 33esima giornata di Ligue 1 fra OL e Saint Etienne: significa che i parigini sono agganciati in vetta, ma la squadra di Blanc, che sabato aveva vinto a Nizza, hba una gara da recuperare. I Gones passano con N'Jie al 24', ma cinque minuti dopo Rose commette un fallo in area: rigore trasformato da Gradel e rosso per il giocatore del Lione. In 11 contro 10, il Saint Etienne completa la rimonta prima dell'intervallo con Hamaouma ma al 3' della ripresa arriva il pari di Jallet. Pari che serve a poco anche per il Saint Etienne, quarto assieme al Marsiglia e a due lunghezze dal Monaco. Sogna l'Europa il Montpellier, che si porta a -2 dal Bordeaux superando di misura il Caen: decide la rete di Hilton dopo appena 4 minuti. RISULTATI 33^ GIORNATA VENERDI' Nantes        - Marsiglia           1-0 SABATO Nizza         - Paris SG            1-3 Bastia        - Reims               1-2 Guingamp      - Evian TG            1-1 Lorient       - Tolosa              0-1 Metz          - Lens                3-1 Monaco        - Rennes              1-1 DOMENICA Lille         - Bordeaux            2-0 Montpellier   - Caen                1-0 Lione         - Saint Etienne       2-2 Leggi i commenti I commenti dei lettori 
MILANO – Vincere per uscire dalla crisi. Alla fine ne è venuto fuori un pareggio che non serve né all’Inter, né al Milan e che va stretto, strettissimo, alla squadra di Mancini. C’è il tutto esaurito a San Siro per quello che probabilmente sarà l’ultimo derby da presidente di Silvio Berlusconi (il messaggio d'amore di Mr Bee prima della gara ha lasciato spazio a poche interpretazioni), ma il gioco mostrato in campo dalle due squadre è senza dubbio la rappresentazione della propria classifica. La stracittadina di Milano, un tempo palcoscenico di grande spessore, oggi non è altro che una partita come le altre, incolore e, soprattutto, impalpabile. MANCIO RECRIMINA, INZAGHI BOCCIATO - Mancini avrà sicuramente qualcosa in più da recriminare. La sua Inter, in ombra per gran parte del primo tempo, ha dominato nella ripresa dimostrando una crescita di prestazione rispetto alle ultime uscite, crescita già vista a Verona una settimana fa. Inzaghi, invece, ha probabilmente perso l’ultima occasione per riconquistare i tifosi che da tempo chiedono alla dirigenza la sua testa. La squadra ha retto un tempo, pur giocando senza punte di ruolo, poi nella ripresa l’ingresso di un Destro non al 100% e di un Cerci troppo imballato, ha di fatto spento ogni speranza di vittoria del popolo milanista. L’opaca prestazione di Van Ginkel a centrocampo ha poi fatto il resto, col diavolo che nella ripresa ha fatto davvero fatica a far partire la manovra. [[ge:rep-locali:repubblica:112367101]] IL MATCH - La partita di fatto delude le aspettative. Mancini chiede ai suoi di partire subito aggressivi e provare a fare la gara, Inzaghi, invece, predica prudenza. Ne esce fuori un primo quarto d’ora di stampo nerazzurro dove tutto il diavolo si concentra più a non prendere gol che a farne. L’unico pericolo, però, è un sinistro da fuori di Hernanes che Diego Lopez vola a deviare in angolo. Poi, lentamente, il Milan tira fuori la testa dal guscio e in due minuti impensierisce Handanovic con Suso dal limite dell’area. E’ la sveglia, perchè da quel momento fino alla fine del primo tempo sarà la squadra di Inzaghi a fare la partita e a rendersi più volte pericolosa: va in gol con Alex, ma Banti ferma giustamente il gioco per offside di De Jong. Nell’intervallo la strigliata di Mancini scuote l’Inter che entra in campo con l’appeal di inizio gara e va a un passo dal vantaggio con Palacio bravo nell’inserirsi tra i difensori e a saltare Diego Lopez, ma Mexes è ancora più bravo a capire subito l’azione e a salvare sulla linea. L’Inter preme e qualche minuto dopo protesta per un fallo di mano in area di Antonelli che Banti giudica involontario, poi gli animi si accendono ulteriormente quando il fischietto di Livorno annulla un gol, un autogol di Mexes in realtà, per fallo di Palacio su Antonelli, ma il Milan è alle corde e rischia di capitolare più volte se non fosse per Diego Lopez che salva prima su Juan Jesus, poi su Palacio. Il diavolo nel finale si fa vedere con Bonaventura e De Jong, ma è troppo poco per far male all’Inter. Alla fine termina 0-0 tra i fischi di San Siro. INTER-MILAN 0-0 INTER (4-3-1-2): Handanovic 6; D’Ambrosio 6, Ranocchia 6.5, Vidic 6, Juan Jesus 6.5; Gnoukouri 6 (22’st Obi 6), Medel 6.5, Kovacic 5.5 (31’st Shaqiri sv); Hernanes 6; Palacio 6.5, Icardi 5.5 In panchina: Carrizo, Andreolli, Podolski, Santon, Felipe, Puscas, Nagatomo, Dimarco, Palazzi, Bonazzoli Allenatore: Mancini MILAN (4-3-3): Diego Lopez 6.5; Abate 5.5, Alex 5.5 (25’st Paletta 6), Mexes 6.5, Antonelli 5; Poli 5.5 (36’st Cerci sv), De Jong 6, Van Ginkel 5; Suso 5.5 (28’st Destro 5), Menez 5.5, Bonaventura 5.5 In panchina: Abbiati, Donnarumma, Bonera, De Sciglio, Rami, Zapata, Mastalli, Honda, Pazzini. Allenatore: Inzaghi ARBITRO: Banti di Livorno NOTE: spettatori 75mila circa. Ammoniti: Medel, De Jong, Juan Jesus, Abate, D’Ambrosio, Hernanes. Angoli: 7-3 per l’Inter. Recupero: 1′; 4′. Leggi i commenti I commenti dei lettori 
Non riesce l’impresa alla Dike Napoli, eliminata in semifinale playoff da Ragusa. Le siciliane erano le favorite della vigilia e sono state brave a mantenere il pronostico, vincendo sia gara-1 in Sicilia che gara-2 sabato al Palavesuvio. La arancio-blu che hanno pagato qualche calo di troppo, ma al Palavesuvio è stata comunque festa grande, con mille spettatori e centinaia di bambini ad applaudire le partenopee. Un clima di festa in una bella serata di sport, che resterà nella memoria degli appassionati della palla a spicchi campana. Sulle gradinate della Palestra B di Via Argine tanti giovanissimi delle squadre della provincia (Basket Femminile  Stabia, Basket Vesuvio, Minibasket CUS Molise, Polisportiva S.C.A. Sant'Egidio Corbara di Angri, Salerno) e le telecamere di Sky Sport 3. Napoli vuole riscattare la sconfitta subita in Sicilia ma non parte benissimo (12-19) e a metà è sotto di cinque, 24-29. Ragusa controlla e allunga a cavallo tra i terzo e l’ultimo quarto, Napoli ha un ultimo sussulto quando, guidata da Chiara Pastore, rientra fino al 49-52, ma qui Ragusa resta glaciale e vince tra gli applausi anche dei cento sostenitori arrivati dalla Sicilia. Ma gli applausi sono anche per la Dike di Ricchini, matricola terribile del campionato, il primo di serie A1 della società. “E’ dura quando si gioca ogni tre giorni, c’è tanta stanchezza, entra in gioco l’attitudine nell’affrontare partite di questo livello”, dice il coach. “Purtroppo la Andrade è stata rallentata da qualche acciacco, diciamo che in generale non c’è stata compattezza e forza mentale al momento giusto. Peccato, avremmo meritato di giocare la bella a Ragusa”. Un bilancio sulla stagione: “Abbiamo fatto qualcosa di incredibile, sono più che soddisfatto, abbiamo lavorato duro e queste splendide ragazze hanno seguito alla lettera le mie indicazioni. Non dobbiamo dimenticarci di quanto ottenuto, anche in chiave futura: sappiamo che le squadre vincenti  si costruiscono man mano, abbiamo dimostrato di esserci e a livelli altissimi, sono molto fiducioso in quanto potremo realizzare”. 
