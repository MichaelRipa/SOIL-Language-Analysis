None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – L’impresa soltanto sfiorata in gara 1 si concretizza nella seconda sfida dei quarti di finale dei play-off: Brindisi espugna Reggio Emilia (71-74) e rimette in parità la serie che adesso si sposta in Puglia. Nessuna sorpresa invece nel confronto tra Venezia e Cantù, con la Reyer che vince 77-72 e si porta sul 2-0, pur rischiando di vanificare una grande prestazione con un ultimo quarto scellerato. BRINDISI CORSARA – La Reggiana perde l’imbattibilità casalinga, che in campionato durava da 15 partite, contro una Brindisi che si dimostra fredda ed aggressiva al punto giusto. La Grissin Bon inizia con il freno a mano tirato e si vede costretta ad inseguire fin dalle prime battute di gara. Le tante palle perse da entrambe le squadre e le basse percentuali al tiro mantengono equilibrato il punteggio. Un mini-parziale di 5-0, interamente firmato da Polonara, regala il vantaggio a Reggio Emilia (11-9) sul finire di un primo quarto che si conclude con il minimo scarto in favore dei padroni di casa (13-12). Nel secondo periodo il divario sul parquet rimane sempre molto contenuto, ma l’Enel torna avanti trascinata da Turner, che all’intervallo lungo è il miglior realizzatore con 10 punti. PULLEN DECISIVO NEL FINALE – Nel terzo quarto la tripla di Della Valle, che chiude un parziale di 9-0, regala il massimo vantaggio a Reggio Emilia (46-39), ma Brindisi è brava a non mollare e rifarsi sotto. A poco più di quattro minuti dalla fine, la palla rubata e il comodo appoggio al tabellone di Cournooh fissano il punteggio sul 54 pari. E’ qui che sale in cattedra Pullen, fino ad allora impalpabile, che a suon di canestri fa scappare l’Enel fino al 59-67.  Gli exploit dalla distanza di Polonara e Lavrinovic nel finale, accompagnati dai falli sistematici della squadra di Menetti per fermare il cronometro, non bastano a Reggio Emilia per recuperare una sfida ormai segnata, nella quale Brindisi riesce a portare in doppia cifra ben sei elementi. REYER SUL 2-0 – Nell’altra partita della serata, si sveglia troppo tardi Cantù. Agli uomini di Sacripanti non basta un ultimo quarto di alto livello per impedire a Venezia di portarsi sul 2-0 e ipotecare la qualificazione alle semifinali. Al Taliercio l’Umana parte subito forte, ma è nel secondo periodo che la squadra di Recalcati piazza l’allungo che sembra spezzare le gambe all’Acqua Vitasnella: la Reyer assesta un parziale di 24-9 che le consente di andare all’intervallo lungo sul +19. [[ge:rep-locali:repubblica:114984785]] RECALCATI EGUAGLIA MESSINA – Il divario si allarga ulteriormente nel corso del terzo periodo, ma nell’ultimo quarto l’orgoglio canturino e l’eccessiva confidenza di Venezia regalano un finale molto più palpitante del previsto, con l’Acqua Vitasnella che – trascinata da Johnson-Odom (25 punti) e Feldeine (24) – accarezza l’idea della clamorosa rimonta che però si ferma sul 77-72, sul quale pesa molto la supremazia dimostrata dall’Umana nei rimbalzi (39 a 27 il bilancio totale). Recalcati raggiunge così Messina in vetta alla classifica degli allenatori più vincenti nei play-off, con un bottino di 62 successi. GRISSIN BON REGGIO EMILIA-ENEL BRINDISI 71-74 (13-12, 28-31, 49-43) Reggio Emilia : Mussini 2, Chikoko, Polonara 24, Lavrinovic 19, Della Valle 5, Pini, Kaukenas 8, Cervi, Silins 1, Diener 4, Cinciarini 8. Allenatore: Menetti. Brindisi : Pullen 14, Harper 11, James 13, Bulleri ne, Cournooh 10, Di Salvatore ne, Denmon, Morciano ne, Zerini, Turner 10, Mays 14, Eric 2. Allenatore: Bucchi. Arbitri : Paternico’-Sabetta-Paglialunga. Note – Tiri liberi: Reggio Emilia 13/20, Brindisi 23/29. Usciti per cinque falli: nessuno. UMANA REYER VENEZIA-ACQUA VITASNELLA CANTU’ 77-72 (18-14, 42-23, 63-38) Venezia : Stone 11, Peric 7, Goss 13, Jackson 9, Ruzzier, Ress 9, Ortner 8, Nelson, Aradori 6, Viggiano 11, Ceron ne, Dulkys 3. Allenatore: Recalcati. Cantù : Johnson-Odom 25, Feldeine 24, Awudu 1, Zugno ne, Bloise ne, Maspero ne, Jones, Shermadini 3, Buva 2, Gentile 2, Williams 4, World Peace 11. Allenatore: Sacripanti. Arbitri : Mazzoni-Baldini-Lo Guzzo. Note – Tiri liberi: Venezia 14/23, Cantu’ 8/16. Usciti per cinque falli: Williams. Argomenti basket serie a basket play off 2015 venezia basket cantù basket reggio emilia basket brindisi basket Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
