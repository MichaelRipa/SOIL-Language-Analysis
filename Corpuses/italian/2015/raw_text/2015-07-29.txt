None Leggi i commenti I commenti dei lettori 
Nel weekend volete andare a fare picnic in Valle Argentera, uno dei posti più affascinanti dell’alta Val Susa? D’ora in poi dovrete pagare dazio: un pedaggio “mascherato” da posteggio obbligatorio, un po’ come quando si arriva in auto nelle principali spiagge della Costa Smeralda. Il sindaco di Sauze di Cesana, Maurizio Beria di Argentina, ha introdotto questa nuova tassa “sulla natura” che entrerà in vigore sabato, primo agosto. È la prima volta che un Comune piemontese decide di far pagare l’accesso a un’area naturale pertutti i mezzi a motore. L’esempio pionieristico della Valle Argentera potrebbe fare scuola altrove: da sabato chi vorrà visitare la celebre vallata verde smeraldo con mezzi motorizzati, auto, moto e bus, pagherà 3 euro. Gli "esattori", o in questo caso sarebbe meglio definirli "casellanti" visto che sbarreranno il passo ai veicoli in un punto strategico, il "Ponte Terribile" sulla principale stada per raggiungere la Valle Argentera, saranno i volontari locali del Soccorso alpino. Formalmente si tratterà dell'obbligo di pagare il parcheggio nella vallata. "Abbiamo voluto dare una regolamentazione minima a un'area di estremo interesse ambientale, ma dove non c'è alcun tipo di controllo - spiega il sindaco - vogliamo garantire un minimo di introito, visto che qui vengono tantissimi turisti, ma alla fine non ci lasciano nulla, a parte i rifiuti. La spesa per il picnic la fanno al centro commerciale, la benzina in città, mentre al contrario il Comune nell'ultimo anno ha speso 13mila euro per la raccolta rifiuti in Valle Argentera". Inizialmente, in realtà, il sindaco pensava a qualcosa di diverso. Voleva un pedaggio più alto, 5 euro, ma "chi avrebbe presentato uno scontrino da almeno 5 euro rilasciato da uno dei negozi del paese - spiega - sarebbe entrato gratis". La proposta del primo cittadino è stata però respinta dal consiglio comunale e si è scelta una linea più "morbida". Gli incassi serviranno a pagare le spese di manutenzione della viabilità e del territorio: "Dobbiamo spendere 10mila euro solo per mettere a posto la strada dopo il temporale di luglio - aggiunge Beria D'Argentina - Anche gli altri Comuni dell'Unione Vialattea sono d'accordo con il mio provvedimento, sono sicuro che anche i turisti lo apprezzeranno: in cambio riceveranno una cartina della Valle con l'elenco dei rifugi, le informazioni minime e le regole di comportamento". Si tratta comunque del primo paese ad applicare il dazio: "Cose simili vengono fatte in Val Brembana, e servono anche a far capire ai turisti che queste sono aree di valore, che vanno rispettate, cosa che spesso non succede". Qualcosa di simile è avvenuto sulla strada Limone-Monesi, sulle Alpi Marittime, che collega Piemonte, Liguria e Provenza. L'ex strada militare, appena ristrutturata, è percorribile dal 18 luglio a 15 euro per auto e fuoristrada e 10 per le moto. Anche in questo caso, gli introiti servono per la gestione dell'infrastruttura e per la manutenzione dell'area. C'è anche un "numero chiuso" giornaliero: 80 auto e 140 moto. E In Trentino si sta pensando a un pedaggio su tutte le strade dolomitiche, come in Svizzera e Austria. Ma tornato in alta Val Susa, il sindaco non teme le proteste dei tanti possessori di seconde case in paese, che pagano già una bella percentuale di Imu? "Spiegheremo loro che questo è un obolo per aiutare la comunità: non potevamo fare 800 pass, credo che lo comprenderanno". 
None Leggi i commenti I commenti dei lettori 
None Leggi i commenti I commenti dei lettori 
ROMA - Lutto nel mondo del ciclismo.- E' morto la scorsa notte all'eta' di 86 anni Giorgio Albani. Soprannominato "il Professore" e' stato corridore professionista dal 1949 al 1959, indossando per dieci anni la maglia della Legnano e l'ultimo quella della Molteni. Ha vestito la maglia tricolore di campione d'Italia nel '56 e per due volte la maglia azzurra ai Mondiali. Ha vinto 7 tappe al Giro: il 17 maggio 1952, bruciando Magni e Coppi a Bologna, ha provato la gioia di indossare la maglia rosa. Come direttore sportivo ha fatto grande la Molteni. Fu lui ad ingaggiare Merckx. "Con la scomparsa di Giorgio Albani perdiamo non solo una figura storica del ciclismo, ma anche un dirigente di eccezionale qualita'". Lo ha detto l'assessore regionale allo Sport e Politiche per i giovani di regione Lombardia Antonio Rossi - Giorgio e' stato uno dei personaggi simbolo di un ciclismo di altri tempi - ha concluso l'assessore -, che, dopo un'ottima carriera da corridore fu uno dei massimi artefici delle vittorie di un campionissimo come Eddy Merckx". Argomenti ciclismo Leggi i commenti I commenti dei lettori 
FIRENZE - La prima di Paulo Sousa al Franchi e l’ultima di Mario Gomez a Firenze. Nel mezzo il consiglio d’amministrazione viola. Giornata particolarmente decisiva in casa Fiorentina, con la cessione del tedesco ormai a un passo. L’accordo coi turchi del Besiktas è stato trovato sulla base di 7 milioni di euro circa ai viola e 5 netti al giocatore per i prossimi due anni. Prestito con obbligo di riscatto e Gomez è pronto a sposare la sua nuova avventura. Domani è atteso nel pomeriggio a Istanbul. Stasera era a Firenze, all’interno dello stadio, per salutare i compagni e quel tecnico, Paulo Sousa, che ha potuto conoscere soltanto per poche settimane. Con i viola pochi gol e molte speranze infrante, con i tifosi fiorentini che salutano così una delle più grandi illusioni degli ultimi anni. Accolto da 20 mila cuori viola appena due anni fa, il tedesco lascia Firenze quasi tra l’indifferenza generale. Adesso la società dovrà individuare un sostituto per il reparto offensivo, con i nomi di Destro e Borini sempre attuali. Capitolo Salah: l’egiziano è arrivato a Roma, pronto per firmare il suo nuovo contratto in giallorosso. Prima, però, il transfer da Firenze: “Secondo noi il giocatore ha un contratto con la Fiorentina - ha detto Andrea Rogg all’ingresso della sede viola - vedremo di trovare soluzioni adeguate ma in questo momento stiamo parlando soprattutto col Chelsea e non con la Roma. Finché il transfer non ci sarà, non potrà giocare”. CDA, NON SI E’ PARLATO DI MERCATO - Intorno alle 15.30 è iniziato il cda della Fiorentina, all’interno della sede di viale Manfredo Fanti. Presente il patron Andrea Della Valle, il presidente operativo Mario Cognigni e il direttore generale Andrea Rogg. All’ordine del giorno questioni burocratiche e aziendali. Dunque niente calciomercato, con Pradè e Angeloni al lavoro per trovare validi innesti in difesa e a centrocampo. Nel frattempo Della Valle ha potuto assistere al primo allenamento fiorentino di Paulo Sousa, che si è diviso nel pomeriggio tra il centro sportivo e il manto (appena rinnovato) del Franchi. Presente anche il nuovo acquisto Mario Suarez. Viola al lavoro per preparare l’amichevole di domenica sera, ore 21 a Firenze, contro il Barcellona nella terza gara valida per l’International Champions Cup. Un test al quale assisteranno, per il momento, soltanto diecimila spettatori. Un dato chiaro su quanto i tifosi viola siano in attesa di capire che forma possa prendere la Fiorentina del tecnico portoghese. Ferma ai casi Montella, Salah, Milinkovic Savic. E ai nuovi arrivi, che dovranno rinforzare una rosa da oggi orfana anche di Mario Gomez. La sua ultima notte fiorentina. Poi volerà in Turchia, dove sono pronti ad accoglierlo come una vera star. Un po’ come accadde due anni fa al Franchi. Già. “Arrivederci Mario”, il saluto di un tifosi fuori dallo stadio. Firenze pensa già al sostituto. Argomenti serie a fiorentina mario gomez Leggi i commenti I commenti dei lettori 

TORINO – Testa sgombra per fare una grande partita. E’ il mantra di Walter Zenga alla vigilia del debutto europeo della sua Sampdoria. Domani allo stadio Olimpico di Torino (il Ferraris si sta rifacendo il manto erboso) primo round contro i serbi del Vojvodina nel terzo turno di qualificazione di Europa League. ZENGA: “MENTE LIBERA E FAREMO GARA DA SAMP” – “Siamo convinti di essere pronti, altrimenti non saremmo andati in ritiro l’1 luglio – mette in chiaro il tecnico blucerchiato nella conferenza stampa pre-partita – E’ un confronto che si gioca sui 180 minuti, rispettiamo moltissimo il Vojvodina, li abbiamo studiati come loro hanno studiato noi ma c’è la massima convinzione da parte nostra di poter giocare una grande partita, liberi di mente, senza assilli e con grande serietà. Il vantaggio di allenare nel 2015 è che non ci sono segreti, loro hanno visto le nostre amichevoli, verranno qui per giocare un certo tipo di partita e penso che cambieranno qualcosa. Voglio però che i miei giocatori pensino a se stessi, si esprimano al meglio delle loro possibilità e con la mente libera, solo così si può ottenere una grande prestazione”. “ESORDIO EUROPEO PILOTATO DAL DESTINO, CI LEGA BOSKOV” – Guai, però, a sottovalutare gli avversari. “Ho allenato molte squadre nell’Est Europa, so qual è il valore per loro di queste partite, conosco la mentalità dei dirigenti, dei giocatori che vogliono mettersi in mostra e questo va oltre il reale valore qualitativo”, avverte Zenga, per il quale la sfida col Vojvodina è una sorta di ritorno al passato, vista la sua esperienza al timone della Stella Rossa. “Sono molto felice e onorato di iniziare questa mia avventura europea in una nazione dove ho avuto la fortuna di allenare, un anno a Belgrado è stato non solo una scuola importante come allenatore ma anche una scuola di vita – confessa l’ex Uomo Ragno -. In più questa sfida ci lega doppiamente alla persona di Vujadin Boskov, che a Genova è la storia e che a Novi Sad è la storia. Credo che ogni allenatore lo abbia come punto di riferimento, alla Samp ha fatto qualcosa di meraviglioso come vincere il campionato, è un sorteggio pilotato dal destino”. In passato, quando allenava la Stella Rossa, Zenga ha perso a Novi Sad ma esclude nuovi dispiaceri per mano del Vojvodina: “penso positivo, sappiamo cosa dobbiamo fare per fare una prestazione da Samp”. PALOMBO: “VOGLIAMO RAGGIUNGERE A TUTTI I COSTI LA FASE A GIRONI” – Sulla stessa linea del tecnico il capitano Angelo Palombo, che suona la carica anche se domani sera potrebbe restare in panchina. “Sappiamo che ci siamo preparati bene e vogliamo raggiungere l’obiettivo dei gironi a tutti i costi: dobbiamo avere in testa questo traguardo – sottolinea il centrocampista blucerchiato -. Poi come dice il mister rispettiamo il Vojvodina perché è una squadra temibile, ma entreremo in campo per dare il 100% di noi stessi. Queste sono partite che, se affrontate in una determinata maniera, possono essere pericolose ma non credo ci sia questa possibilità, vogliamo toglierci delle soddisfazioni sul campo”. Palombo potrebbe lasciare la fascia da capitano a Nenad Kristicic, che dovrebbe giocare alle spalle del duo offensivo formato da Eder e Muriel. A centrocampo giocheranno Soriano, Fernando e Barret, in difesa linea a quattro composta da Cassani, Zukanovic, Silvestre e Regini davanti all’estremo difensore Viviano. Argomenti sampdoria serie a europa league walter zenga Leggi i commenti I commenti dei lettori 
Venerdì 31 Luglio alle ore 21.00 a Camogli serata speciale ad ingresso gratuito dedicata al Tango Argentino patrocinata dal Comune di Camogli. Nella splendida piazza del porticciolo (Piazza Colombo), al concerto dell'Orchestra "Tango Tinto" con la straordinaria partecipazione del cantante Martin Troncozo, si uniranno le esibizioni del Maestri e ballerini argentini Alejandro Pereira y Vanesa Lamis  e Alessandro Antonucci y Selena Gamba (tango Botero). Al termine dell'esibizione la piazza si trasformerà in una super milonga all'aperto e si potrà ballare sino a tarda notte con musica dal vivo e le migliori selezioni musicali di tango DJ Mauro e Nadia. Per maggiori informazioni contattare direttamente il direttore artistico Mauro Valla (cell. 348/4465435) Disponibili ulteriori dettagli sulla pagina facebook "Milonga Garibaldi" e sul sito "faitango" alla sezione agenda eventi. Argomenti genova tango camogli 
Un finale in grande stile per il festival Trastevere Rione del Cinema, che negli ultimi due mesi ha portato nello storico quartiere romano oltre 30.000 persone. Al Cinema America il 30 luglio andrà in scena un omaggio al maestro Mario Monicelli. Sarà proiettata gratuitamente L'Armata Brancaleone, un modo per ricordare in maniera speciale anche Vittorio Gassman. Ci sarà anche il vicepresidente della Regione Massimiliano Smeriglio che, con il presidente Zingaretti, ha sempre dimostrato il proprio sostegno ai giovani che si sono attivati per creare questo spazio culturale in città. Al termine della proiezione ci sarà un brindisi e uno spettacolo pirotecnico, per salutare nel migliore dei modi un festival che ha portato sul palco i più grandi nomi del cinema italiano. Da Scola a Tornatore, da Verdone fino a Muccino, passando per la comicità di Ficarra e Picone, la rassegna ha fatto emozionare i romani che sono rimasti nella capitale, con i tanti momenti di riflessione e di confronto nati anche grazie alla disponibilità degli ospiti. 
