NAPOLI - Un altro avversario cade sotto i colpi del Napoli, stavolta è il Palermo, e non cambia l'atteggiamento di Maurizio Sarri, soddisfatto sì ma sempre equilibrato nel commentare la settima vittoria consecutiva dei suoi, tra campionato ed Europa League: "Stiamo vivendo un momento positivo, stiamo facendo bene, anche se il periodo è stato molto impegnativo e faticoso viste le tante partite  -  sono le parole del tecnico azzurro dopo il 2-0 sui rosanero  -  dobbiamo far bene nella prossima gara, quello del Genoa è un campo storicamente difficile per tutti, bisogna ripartire domani e preparare al meglio la nostra partita, il nostro orizzonte temporale finisce lì". "NON ERAVAMO SCARSI PRIMA, NON SIAMO FENOMENI OGGI"  - Le critiche di inizio stagione sono un ricordo ma non per questo il Napoli può permettersi di rilassarsi: "Il calcio è questo e Napoli è ancor di più un eccesso da questo punto di vista  -  riconosce Sarri  -  io dico che la verità sta nel mezzo: non eravamo così scarsi un mese fa, né siamo dei fenomeni ora. Higuain? Lui, probabilmente, un fenomeno lo è". "SE INSIGNE È ARRABBIATO, MEGLIO PER NOI"  - Non c'è solo sole sul Napoli, però, perché le dichiarazioni di Zuniga nelle ore che hanno preceduto la gara e la reazione di Lorenzo Insigne alla sostituzione rischiano di innervosire l'ambiente: "Se Zuniga vuole andare via, questa è una scelta sua  -  chiarisce Sarri, che si assume la responsabilità delle continue esclusioni del colombiano  -  la società non mi ha mai detto nulla su Zuniga, è un giocatore come tutti gli altri, ma i dati che ho raccolto anche ieri parlano di una differenza decisamente ampia rispetto agli altri. Un caso Insigne? Siamo alla settima vittoria consecutiva e voi mi parlate di casi che caso è un giocatore che esce dal campo? Più rabbioso è, meglio è per noi e questo vale anche per Mertens. Se poi Lorenzo ha mancato di rispetto ai compagni, ne parli con loro". [[ge:rep-locali:repubblica:126110077]] "SCUDETTO? TROPPO PRESTO, INUTILE PARLARNE"  - Chi non ha convinto appieno, nella serata del San Paolo, è stato Callejon: "Forse è un po' stanco, sta giocando molto  -  osserva Sarri Gabbiadini può giocare in quel ruolo, ma non ha le stesse caratteristiche di Callejon, saremmo una squadra diversa. Ci abbiamo messo un po' a trovare l'equilibrio e ora mi sembra giusto continuare con questi uomini che ci stanno dando compattezza. Noi da scudetto? Serve equilibrio, siamo a metà del girone d'andata, non vedo di cosa stiamo parlando". HIGUAIN: "SE MANTERREMO LA CONTINUITÀ, ANDREMO LONTANO"  - Trascinatore in campo ma anche fuori è Gonzalo Higuain, che a fine gara esalta la prova del Napoli e "tira le orecchie" a Lorenzo Insigne: "Quelli di oggi sono tre punti importantissimi  -  riconosce il Pipita, autore del gol che ha sbloccato il match  -  dobbiamo andare avanti con questo passo, stiamo lavorando bene e siamo felici per quello che stiamo facendo, ma manca ancora tanto. Possiamo fare grandi cose ma vedremo partita dopo partita se potremo lottare per i primi posti. Abbiamo voglia di andare lontano, ma serve continuità per farcela. Si può migliorare sempre, stiamo facendo un buon calcio, corriamo tutti ed è stato così anche oggi, anche se abbiamo giocato appena tre giorni fa. Insigne? Qui siamo tutti importanti e dobbiamo sentirci importanti, è così che si va lontano". Argomenti ssc napoli maurizio sarri gonzalo higuain Leggi i commenti I commenti dei lettori 
Il broncio e le imprecazioni che hanno accompagnato l'uscita dal campo di Lorenzo Insigne nel secondo tempo a Maurizio Sarri "non fanno nè caldo nè freddo. Io ormai ho una certa età...." dice a Sky che gli chiede un commento sul nervosismo che ha accompagnato il talento partenopeo al momento della sostituzione. Poi, però, lo bacchetta: "Dovrà essere lui a spiegarlo ai suoi compagni - la censura di Sarri per questo atteggiamento - perchè questa è una mancanza di rispetto. Se poi lui esce ed è incazzato per me va anche bene". "Siamo alla settima vittoria consecutiva e mi parlate di Zuniga e di Insigne che esce arrabbiato: nessun giocatore è contento di uscire, più esce arrabbiato meglio è. Vale anche per Mertens", le parole del tecnico a Premium. Più in generale, per Sarri "la squadra sta facendo bene, è un periodo molto faticoso e già da domani dobbiamo pensare alla prossima gara: il nostro orizzonte finisce alla prossima partita. Il mondo del calcio è questo: non eravamo brocchi prima, non siamo fenomeni adesso". Zuniga ha detto di voler andare via a gennaio? "Questa è una scelta sua, la società non mi ha mai parlato di Zuniga, è un giocatore come gli altri, lo stiamo monitorando e anche i dati raccolti parlano una differenza di condizione rispetto agli altri. In questo momento giocano gli altri perché stanno meglio". 
ROMA – “Abbiamo pagato un approccio sbagliato”. Stefano Colantuono ha piu’ di un rammarico dopo il 3-1 con cui l’Udinese e’ uscita sconfitta dall’Olimpico contro la Roma.”Sono dispiaciuto per un inizio di gara che ha mandato all’aria tutto quello che avevamo preparato. In 9′ abbiamo rovinato tutto. Poi, per il resto, sapevamo che la sconfitta qui ci poteva stare: ogni reazione sarebbe stata tardiva rispetto a questo inizio”. [[ge:rep-locali:repubblica:126109793]] UNA SCONFITTA SU CUI DOBBIAMO RIFLETTERE – Il tecnico bianconero conferma, indirettamente, che la squadra può essere entrata in campo già rassegnata: “Questa in effetti era una partita che usciva un po’ dal nostro discorso. Era una delle classiche partite in cui non hai nulla da perdere. Ma dobbiamo comunque riflettere su questa sconfitta. Poi penseremo al Sassuolo, che per noi rappresenta una partita molto importante”. Argomenti serie a udinese stefano colantuono Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
"NON voglio alimentare il teatrino. Le polemiche spesso impediscono di vedere i problemi. Ecco perché non intendo dare il via a un gioco delle parti. Anzi, voglio confermare il metodo che fin qui abbiamo seguito: troviamoci e approfondiamo. Non sono immune da errori, ma non è neanche detto che tutto quello che sostengono gli imprenditori sia giusto ". Sergio Chiamparino è in consiglio regionale, le agenzie di stampa hanno appena battuto il comunicato con cui "ringrazia il presidente Gianfranco Carbonato per aver ricordato l'agenda che avevamo approfondito insieme non più di tre settimane fa". Una cartella dattiloscritta per rispondere alle accuse del numero uno di Confindustria Piemonte, riassunte su Repubblica di ieri sotto il titolo: "Caro Chiamparino, serve un'accelerata". Presidente, Carbonato sostiene che lei è un ottimo governatore ma che una certa inerzia della Regione rischia di danneggiarla. Cosa risponde? "Ecco, inerzia proprio no. E' un termine sbagliato. Ci sono di sicuro alcune cose su cui dobbiamo recuperare, ma abbiamo anche giustificazioni oggettive. Forse ci si dimentica troppo in fretta che il Piemonte è l'unica regione che per il bilancio 2013 si è trovata a dover fare fronte a un disavanzo quasi dieci volte superiore a quello rendicontato. Non è che gli appunti della Corte dei Conti possano esserre dimenticati così da un giorno all'altro. Abbiamo dovuto farci carico di questi rilievi". Vi accusano di inerzia soprattutto sui fondi europei, sostengono che le altre regioni sono più avanti e che il Piemonte rischia di restare indietro. Cosa replica? "Alcune cose su cui dobbiamo recuperare ci sono. I fondi europei sono una di queste. Sono ritardi dovuti all'esigenza di concentrare risorse finanziarie e personale sulla chiusura dei bandi Por, Fer e Feasr 2007-2013 per non perdere oltre cento milioni di euro che sono una cifra importante per il sistema Piemonte. Credo che su questo punto concordino anche gli industriali". Vi chiamano in causa anche sul Ceip. Sostengono che non avete una strategia sul futuro del Centro per l'internazionalizzazione che dovrebbe aiutare le imprese sui mercati stranieri e favorire l'attrazione di investimenti esteri. E' così? "Ecco su questo punto il mondo industriale forse non è del tutto esente da colpe. Abbiamo condiviso passo dopo passo le mosse per rilanciare il Ceip sulla cui gestione in passato la Regione ha demandato proprio a Confindustria e Camere di commercio il compito ". Carbonato vi chiama in causa anche sulla sanità. Dice che i privati vanno coinvolti di più. Cosa replica? "Dopo qualche esitazione iniziale mi risulta che la stragrande maggioranza dei privati abbia siglato gli accordi con l'assessorato sui nuovi budget e questo mi sembra un aspetto positivo per la sanità piemontese". Spunta un appunto anche sul tema alternanza scuola/ lavoro: cosa replica? "Per la questione del mercato del lavoro vale la pena di ricordare che le incertezze cui allude Carbonato sono legate alla troppo recente definizione delle leggi nazionali, in attesa delle quali la Regione ha comunque già predisposto tutti i tavoli dedicati allo sviluppo dei vari progetti". Amareggiato dunque per questo sollecito che arriva dalla classe imprenditoriale anche se poi l'appunto sembra rivolto più alla struttura regionale che a lei? "Detto che respingo qualsiasi distinzione, nella mia Regione non esiste il singolo, ma un collettivo che punta al gioco di squadra, dico che non sono immune da errori, ma credo che la polemica pubblica non dia grossi risultati. Sono convinto che sia meglio continuare sulla strada intrapresa: discutere tutti insieme. È già accaduto due volte che ci ritrovassimo io e i miei assessori a confrontarci, con tutti i crismi, con i rappresentanti della varie unioni industriali del Piemonte. E' un metodo da continuare: troviamoci e approfondiamo quel che ci vede in disaccordo. I momenti di confronto sono sempre utili. Detto che non è scontato che tutto quello che dicono gli imprenditori sia per forza sempre giusto". Argomenti interviste politica interviste torino sergio chiamparino 
TORINO - Vietato ai deboli di cuore, ecco il cartello che d’ora in poi accompagnerà i match del Grifone. Se dieci giorni fa al ‘Ferraris’ il Genoa aveva piegato all’ultimo respiro il Chievo (anche con un bel pizzico di fortuna), stavolta riacciuffa in pieno recupero il pari all’Olimpico di Torino: 3-3 finisce al termine di un match intenso, ricco di errori ma anche di emozioni, che non ha certo annoiato il pubblico sugli spalti, nonostante la serata quasi invernale dal punto di vista climatico. Un punto che fa bene sicuramente agli uomini di Gasperini, vicinissimi ad incassare il secondo ko esterno di fila, anche se ancora lontani in trasferta dal rendimento espresso davanti al proprio pubblico. Mastica amaro invece Giampiero Ventura, considerando che la sua squadra aveva saputo ribaltare nel giro di pochi minuti lo svantaggio iniziale, portandosi due volte avanti, ma senza però riuscire a gestire al meglio tale vantaggio. Già, perché arrivare al derby della Mole con un successo sarebbe stato un viatico diverso (e le scelte di turn over del tecnico sono state dettate anche da questo prossimo impegno). [[ge:rep-locali:repubblica:126110141]] LAXALT COLPISCE IL TORO, CHE RISPONDE SUBITO CON MAXI LOPEZ – In un testa a testa vivace sin dalle prime battute, l’avvio è di marca granata, con i padroni di casa in propensione offensiva, mentre i rossoblù sono arroccati in difesa, commettendo anche diversi errori nella gestione della palla. Eppure è il Genoa a sbloccare il punteggio: cross dalla destra di Figueiras, leggermente prolungato da Glik, uscita maldestra di Padelli che si fa anticipare da Pavoletti che prolunga e sempre di testa Laxalt può infilare nella porta sguarnita. Un giro d’orologio e poco più e il Toro rimette le cose a posto: Maxi Lopez approfitta nel migliore dei modi di uno svarione difensivo avversario (errato rinvio di Izzo) e con un preciso piatto destro infila Perin. ZAPPACOSTA PER IL SORPASSO GRANATA, PAVOLETTI FA 2-2 – Passano sei minuti e la squadra di Ventura completa la rimonta: gran dentro di Zappacosta dal vertice destro dell’area, in diagonale, e palla nell’angolino opposto dove il portiere del Grifone non può arrivare. La reazione genoana è in una conclusione dalla distanza di Tino Costa, bloccata in due tempi da Padelli, e in un tentativo di Ntcham che non trova lo specchio. Il copione non muta neppure al rientro dagli spogliatoi e le due contendenti si affrontano colpo su colpo. Dopo aver sfiorato il 2-2 su cross di Laxalt, Pavoletti trova il modo di portare lo score sul 2-2, finalizzando l’assist di Gakpè con una girata in spaccata a togliere il tempo all’estremo difensore locale. Ventura non ci sta e sceglie il talento di Baselli, che si fa ipnotizzare da Perin al 33′. FINALE ROCAMBOLESCO: AUTOGOL DI TACHTSIDIS E AL 94′ LAXALT FA DOPPIETTA – Quando sembra ormai incombere il 2-2, il Toro passa di nuovo: lunga discesa di Peres (subentrato a Zappacosta), colpo di testa di Benassi respinto da Perin, la palla incoccia la gamba del neoentrato Tachtsidis e rotola in porta. Rimane solo il recupero alla formazione del Gasp, che con orgoglio e coraggio si butta avanti a testa bassa e in pieno recupero trova il definitivo 3-3 ancora con un colpo di testa di Laxalt (prima doppietta in Italia). Un’iniezione di fiducia per il Genoa, ora che la società pare proprio aver trovato un socio forte che garantisce nuova linfa al presidente Preziosi, in vista della sfida di domenica al lanciatissimo Napoli. Una beffa per i granata, che sabato affronteranno la Juventus (ko a Sassuolo) guardandola dall’alto in basso in classifica (3 punti in più): chi l’avrebbe mai detto a inizio stagione? TORINO – GENOA 3-3 (2-1) TORINO (4-3-1-2) : Padelli 5; Bovo 5.5, Glik 6.5, Moretti 5.5; Zappacosta 7 (39’ st Bruno Peres sv), Acquah 6.5 (25’ st Baselli 5.5), Vives 6, Benassi 6, Molinaro 6; Maxi Lopez 6.5, Belotti 6 (30’ st Martinez sv). (13 Castellazzi, 28 Ichazo, 21 Gaston Silva, 22 Amauri, 23 Prcic, 27 Quagliarella, 44 Pryyma). All.: Ventura 6. GENOA (3-4-3) : Perin 6; Izzo 6, Munoz 6, Ansaldi 6; Figueiras 5.5 (16’ st Gakpè 6.5), Rincon 6 (35’ st Cissokho sv, 42’ st Tachtsidis 5.5), Tino Costa 5, Laxalt 7; Ntcham 6, Pavoletti 6.5, Perotti 5.5. (23 Lamanna, 27 Ujkani, 4 De Maio, 22 Lazovic). All.: Gasperini 6.5. ARBITRO: Chiffi di Padova 6.5. MARCATORI: nel pt 26′ Laxalt (G), 28’ Maxi Lopez (T), 34’ Zappacosta (T); nel st 22’ Pavoletti (G), 44’ aut. Tachtsidis (G), 49’ st Laxalt (G). AMMONITI: Benassi (T) e Munoz (G) per condotta antiregolamentare, Bovo (T) per gioco falloso. ANGOLI: 4-2 per il Torino. RECUPERO: pt 1’, st 5’. SPETTATORI : 16.226 per un incasso di 102.886,00 euro. Argomenti genoa torino fc serie a Leggi i commenti I commenti dei lettori 
MANTOVA avrà un milione di euro per poter attuare i progetti presentati come capitale della cultura 2016, Ercolano spera di aggiudicarsi il titolo per il 2017. Il sindaco Ciro Buonajuto è rientrato in serata da Roma a bordo del bus turistico, con assessori, consiglieri comunali, i giovani del Forum. Durante il viaggio di andata clima da gita scolastica e pizza di maccheroni per tutti. Il ritorno un po' più mesto, ma Buonajuto, sindaco renziano della prima ora, non vuole sentire parlare di rassegnazione o sconfitta dolorosa e pesante. Discute con i suoi collaboratori, non si ferma, va avanti, programma. Sindaco Buonajuto, ha parlato col ministro Franceschini? "Sì, è stato affettuoso. "Ercolano- mi ha detto - è una città sulla quale investire". Come sulle altre finaliste, ovviamente". Deluso? Ci aveva creduto. Forse troppo? "C'è una sana delusione, non lo nascondo. Però mai ci saremmo aspettati che attorno alla cultura riuscissimo a coinvolgere un'intera città del Sud. C'è delusione, una sana delusione, ma abbiamo creato un movimento. Ho compreso che si può investire sui temi culturali". Cosa farà tornando alla scrivania da sindaco? Il rischio dello scoramento è alto. Si ferma? "No. Dobbiamo essere seri. Il sindaco deve avere il coraggio di compiere atti amministrativi consequenziali. Aprirò il Parco pubblico su corso Resina, dato in gestione dalla soprintendenza al Comune, anche se ci sono difficoltà gestionali. Ma devo dare un segnale. Sono ottimista, e l'apertura di quel parco, dove i bambini potranno giocare, è una vittoria. Ecco, anche senza la nomina a capitale della cultura, andiamo avanti". Ora tutto è puntato sulla scelta della capitale 2017, che avverà il prossimo 25 gennaio? Ercolano ci sarà? "Certo. Mi auguro di vincere perché il Sud deve dimostrare a tutta Italia che può affidare il proprio futuro alla cultura. È andata bene lo stesso, in città si è creato un grande entusiasmo, eravamo in 50 a Roma e questa è già una vittoria. Avremo più tempo per far meglio nel 2017". Spera di vincere? "Certo. La cultura è stato un collante anche in una città difficile come la nostra. Non è una sfida vinta, questa? Per me sì. Io nel 2017 vinco perché il nostro progetto è valido". Poi scherza, e aggiunge: "Tutto sommato Mantova è stata fregata, ora noi abbiamo più tempo per presentare un progetto ancora più bello. Il 2017 è più importante, abbiamo un anno di tempo". Da domani si ricomincia? "Certo, e tutti gli atti amministrativi che farò, li adotterò con più consapevolezza e coraggio". Buonajuto, lei era seduto a fianco del sindaco di Mantova e di Parma. Più in là i sindaci di Pisa, Spoleto, Pistoia, Aquileia. Grandi e piccole città, dalle forti tradizioni culturali. Che effetto le ha fatto? "Già essere seduto in quel salone è stato un fatto importante per Ercolano. E ho capito che alla cultura posso affidare il futuro della mia comunità. Noi abbiamo fatto un lavoro straordinario, mettendo insieme tanti giovani, tante energie e competenze, tutti hanno lavorato con spirito volontario, non abbiamo pagato super consulenti. Ercolano è entrata in un club importante, e per me questo resta un grande risultato". L'ha chiamata qualcuno da governo, Regione o da altri comuni? "No, fino a ora no". E cosa dirà ora alla città? "C'è molta delusione sui social. Nel prossimo consiglio comunale inviterò i cittadini e dirò loro come andata. Ma non ci fermiamo affatto, anzi, da domani si ricomincia". Argomenti interviste politica interviste napoli ciro buonajuto 
None Leggi i commenti I commenti dei lettori 
Trattami col tuo perdono, non con la tua giustizia". Inizia così la preghiera musulmana scelta da Amanda Sandrelli per aprire l'orazione pubblica "Io ti prego", portata in scena stasera alle 21, col flautista Giovanni Mareggini, all'Oratorio S. Filippo Neri. Un Dio che comprende, accoglie ma non giudica guida così il viaggio filosofico e poetico fra le preghiere più belle di tutte le religioni: il Cantico dei Cantici, le benedizioni della liturgia ebraica, le invocazioni musulmane, unite ai versi di Shakespeare, Rilke, Verlaine. Amanda Sandrelli, come s'è avvicinata all'orazione in forma di preghiera? "Io non sono credente, non ho il dono della fede, ma m'interessa il valore filosofico delle religioni, così come la bellezza e la potenza delle parole delle preghiere. Ce ne sono anche di illeggibili: ripetizioni, puri mantra svuotati di significato. Altre invece inducono alla riflessione, raccontano la fede o l'aspirazione a un'unità che non riguarda solo i religiosi, e sono quelle che ho scelto. L'assenza di un senso di appartenenza è qualcosa che avverto molto". Quali sono i temi trasversali alle preghiere cristiane, ebraiche e musulmane? "Sul bellissimo Libro delle preghiere di Enzo Bianchi, una raccolta composta già con un occhio alla sonorità, ho a mia volta selezionato quelle che più rispecchiano il mio sentire. Fra i temi ricorrenti, mi avvince quello del perdono, un concetto religioso che riguarda in realtà tutti gli esseri umani. Il perdono non è un'amnistia, non è dimenticare o fare finta di non aver visto, ma prendere atto e passare avanti, contenendo anche le sconfitte". Che significato trasmette la preghiera a un pubblico laico? "Io, laica, penso a Dio come a qualcosa d'interno all'uomo, e in ore difficili come queste credo sia importante cercare riferimenti profondi, antichi e solidi, come si trovano nelle preghiere, nei miti, negli archetipi. Oggi spesso "ci portiamo in giro", ci facciamo vedere, abbiamo relazioni interessate, ma la vita non è questo. Ogni tanto arrivano segnali di sveglia: chi non ha fede deve rintracciarli dentro di sé. Le parole delle preghiere e della poesia hanno un significato per ciò che evocano, non per ciò che dicono. Lì cerchiamo noi stessi". Argomenti interviste bologna interviste spettacoli amanda sandrelli 
