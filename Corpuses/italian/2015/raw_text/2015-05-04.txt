None Leggi i commenti I commenti dei lettori 
None Leggi i commenti I commenti dei lettori 
VENEZIA - "Lampedusa" è diventata una "barchetta" con la stesa forma di quelle che fanno i bambini con la carta, solo che è lunga 45 piedi, circa 15 metri. Si tratta di un'istallazione galleggiante su larga scala che verrà presentata il 5 Maggio durante la 56sima Biennale d'Arte di Venezia . Per questo lavoro d'arte pubblica, Vik Muniz impiega il suo tradizionale uso di materiali inusuali e la manipolazione delle dimensioni per convertire la prevedibilità in stupore. Installata nel contesto navale di Venezia, "Lampedusa" è la rappresentazione di una barca di carta costruita in scala con la grandezza di un tradizionale vaporetto Veneziano. Un memento dopo la fine di Mare Nostrum. Quest'opera è stata concepita poco dopo la fine dell'Operazione Mare Nostrum come un memento. Dopo la tragedia di Lampedusa del 2013 nulla è rimasto come prima. L'opera vuole riaffermare il pericolo in agguato ogni volta che diminuisce l'attenzione e il supporto ai rifugiati nel Mediterraneo. L'originale significato dell'opera è divenuto irrilevante di fronte al concreto ripetersi dell'orrore, con la morte per affogamento di più di mille persone che cercavano di raggiungere l'Europa tra il 12 e il 19 Aprile di quest'anno. "Lampedusa" non è più solo un memento, perché nulla può renderci più coscienti della tragedia se non una tragedia di ancor più grandi dimensioni. Quello che doveva essere un richiamo per una causa è ora divenuto una nave di salvataggio; una piattaforma per una missione di fundraising per aiutare il Consiglio Italiano per i Rifugiati (CIR) a far fronte alla crescente complessità e alla difficile gestione emergenziale della crisi nel Mediterraneo. Un'asta di beneficienza si terrà a Christie's Londra nell'Ottobre 2015. Come è fatta. "Lampedusa" è un struttura di legno di 45 piedi realizzata da artisti veneziani del Polo Nautico Vento di Venezia . La struttura è coperta da materiale che riproduce la prima pagina del giornale La Nuova Venezia datata 4 Ottobre 2013, il giorno seguente alla tragedia di Lampedusa. La barca navigherà come una normale barca, ma non potrà prendere a bordo passeggeri. Verrà rimorchiata e ormeggiata in luoghi strategici a Venezia, fino ad Ottobre. L'artista: Vik Muniz. Nato nel 1961 a San Paolo. Vive e lavora a New York e Rio de Janeiro. Vik ha esposto nei principali musei come il Whitney Museum of American Art, il Tel Aviv Museum of Art, il Museum of Modern Art, NY, il Moscow House of Photography, Moscow, il Museu de Arte Moderna, Rio de Janeiro e São Paulo e l'International Center of Photography, New York. I suoi lavori sono inclusi nelle collezioni di diversi musei, tra cui l'Art Institute of Chicago, il Los Angeles Museum of Contemporary Art, il J. Paul Getty Museum, il Metropolitan Museum of Art, il Museum of Modern Art (New York), il Museu de Arte Moderna de São Paulo, e il Victoria and Albert Museum in London. Ambasciatore dell'Unisco. Oltre le sue attività artistiche, Vik è Ambasciatore di buona volontà del'UNESCO. È coinvolto in progetti educativi e sociali in Brasile e nel mondo. Il suo documentario Waste Land (2010) è stato candidato agli Oscar e ha vinto il Sundance Audience Award per il Migliore Film. Nel Gennaio 2013 ha ricevuto il Crystal Award del World Economic Forum. Vik ha costruito e sta lavorando al curriculum della Escola Vidigal, una scuola d'arte e tecnologia per bambini a basso reddito della comunità Vidigal a Rio de Janeiro, la cui apertura è programmata per l'autunno 2015. A Vik sono state commissionate dal MTA le stazione della Metropolitana sulla 72ma e 2da Avenue a New York, che apriranno al pubblico nel 2016. Vik è stato invitato a parlare e per soggiorni nelle maggiori Università e Musei tra cui, Oxford, Harvard, Yale, la Ted Conference, New York University, MIT in Boston e World Economic Forum in Davos. Argomenti lampedusa biennale di venezia consiglio italiano per i rifugiati cir naufragi in mare morti nel mediterraneo mare nostrum 
PARIGI - E' rottura definitiva fra Marine Le Pen e il padre Jean-Marie, fondatore del Front National. I vertici del partito hanno sospeso l'anziano leader e gli hanno ritirato la tessera. Ma lui, "sconfessato" ufficialmente, ha risposto ripudiando la figlia con un secco: "Non voglio che porti il mio nome". Lo scontro politico in casa Le Pen assume toni da faida familiare. Marine, che controlla il Front National, ha di fatto estromesso il padre vietandogli di parlare a nome del movimento. Jean-Marie è stato "sospeso temporaneamente", in attesa della tenuta di un prossimo congresso "straordinario" ma intanto gli sarà ritirata la qualifica di "aderente". "I commenti o le prese di posizione del presidente onorario non possono in nessun caso impegnare il Front National, la sua presidente o le istanze decisionali": questa la decisione dell'ufficio politico, che "disapprova" le ultime uscite di Jean-Marie Le Pen, 86 anni, che hanno scatenato le ire della figlia Marine. "In particolare - hanno sottolineato i leader del partito - il FN disapprova le opinioni espresse sulle colonne del giornale anti-FN (nel senso che è ancora più a destra, ndr) Rivarol , contrarie ai suoi valori politici e di statuto". Le Pen padre, intervistato dal giornale, aveva rivalutato - per lui non è certo una novità - il maresciallo Petain, capo della Francia che collaborò con i nazisti. Questo a pochi giorni dall'ennesima polemica sulle camere a gas, definite ancora "un dettaglio" della Storia dal fondatore del Front National. L'ufficio politico ha ribadito la totale fiducia in Marine Le Pen, che ieri aveva auspicato esattamente quello che oggi si è verificato, l'estromissione di fatto del padre dalla vita del partito, che prende le distanze dal suo fondatore e per decenni leader incontrastato. Il Front National fu infatti creato nel 1972 da Le Pen, che lo guidò fino al 2011, quando al vertice arrivò la figlia Marine. Anche oggi, alle prese con la sua creatura in rivolta, Le Pen è apparso combattivo: non si è presentato davanti all'organismo che avrebbe dovuto sanzionarlo nel pomeriggio, ha ribadito che "certamente" non abbandonerà la vita politica anche se parlerà per sé e non più per il FN. Quanto alla figlia, prima ha detto che continuerà a sostenerla, poi - ripensandoci - l'ha "ripudiata", accusandola di essersi macchiata di un "crimine": "Mi vergogno che la presidente del Front National porti il mio nome". Ironico, l'ha invitata a "fare campagna" sotto il nome di Marine Aliot (sposando il suo compagno, dirigente del FN) o addirittura convolando a nozze con Florian Philippot (l'ideologo moderato, vicepresidente e dichiaratamente gay). Tre giorni fa, nella tradizionale festa del Front National del primo maggio, aveva dato l'impressione opposta: in un'esplosione delle tensioni familiari che si trascinavano da due mesi, l'anziano leader, in vistosissimo cappotto rosso, era apparso - non invitato - sul palco prendendosi lunghi applausi mentre sullo sfondo un'imbarazzatissima Marine Le Pen, già presa di mira dalle Femen, non sapeva letteralmente che espressione assumere. "Jean-Marie Le Pen - aveva detto ieri la figlia ai media - non deve più potersi esprimere a nome del Front National, le sue affermazioni sono contrarie alla linea fissata". Sembra comunque molto difficile che l'uomo che ha fatto della provocazione più violenta possibile la sua principale arma di battaglia politica possa essere ridotto al silenzio da una sanzione disciplinare del partito. Chi gli è vicino conferma: "Quando si fanno manifestare milioni di francesi per la libertà d'espressione - ha detto lo storico braccio destro dell'anziano leader, Bruno Gollnisch - sarebbe quanto meno paradossale che l'unico ad esserne privato fosse Jean-Marie Le Pen". Argomenti front national francia jean-marie le pen marine le pen 
CAGLIARI – Resta accesa la fiammella della speranza per il Cagliari di Festa, che fa in pieno il suo dovere e liquida un Parma ormai privo di motivazioni. Già retrocessi, i crociati creano qualche problema ai padroni di casa solo nella ripresa, quando il risultato è già pienamente acquisito dai rossoblù. Al terzo minuto è già avanti il Cagliari, grazie ad Ekdal, ma i rossoblù andranno ancora a segno con Farias e M’Poku prima del riposo, per poi perfezionare il poker nella ripresa con Cop. Uniche note negative per i sardi, nella serata che li vede riportarsi a -6 dall’Atalanta quartultima, sono le ammonizioni di Dessena e M’Poku, che salteranno per squalifica la trasferta di Torino, contro la Juve già campione d’Italia e, sperano i rossoblù, distratta dalla doppia sfida europea col Real Madrid. DONADONI SI AFFIDA A GHEZZAL – Senza Pisano infortunato e Murru squalificato, al pari di Conti, Festa dirotta Balzano sulla corsia destra, mentre in mezzo torna Rossettini al fianco di Ceppitelli. Ekdal è il fulcro del gioco rossoblù mentre M’Poku si piazza alle spalle di Cop e del rientrante Farias. Donadoni non può contare su Mirante né su Prestia, quindi in panchina c’è il giovane portiere Bertozzi, mentre Iacobucci è il titolare. Si rivede Ghezzal nell’undici titolare: Coda è il suo partner in attacco. [[ge:rep-locali:repubblica:113544187]] UNO-DUE IN UN QUARTO D’ORA – La partita, di fatto, è già chiusa al quarto d’ora: il Cagliari scende in campo con lo spirito di chi vuole chiudere subito la pratica e lo fa capire già al 3’. Sugli sviluppi di un corner (che forse non andava concesso), anche la buona sorte è dalla parte dei sardi, con il pallone rimpallato da Rossettini che diventa un assist perfetto per Ekdal. Undici minuti dopo, è bravissimo Farias ad evitare Feddal con uno splendido stop a seguire, sul lancio di M’Poku, ed insaccare alle spalle di Iacobucci. Sul doppio vantaggio, i rossoblù frenano un po’, concedendo qualcosa ad un Parma che non riesce comunque ad approfittarne: poco lavoro per Brkic, ben protetto soprattutto dal rientrante Rossettini. GOBBI L’ULTIMO A MOLLARE – Il 3-0 arriva quasi per forza d’inerzia, a pochi minuti dall’intervallo: sgroppata centrale di Avelar e scarico a sinistra verso M’Poku, l’assist è smorzato dal tocco di Mendes che manda fuori tempo Iacobucci e l’attaccante ex Standard ha gioco facile nell’insaccare sul primo palo. Prima del riposo potrebbe arrivare anche il poker, ma Ceppitelli non è attaccante e non riesce ad insaccare nella porta sguarnita, dopo l’uscita di Iacobucci sui piedi di Farias. Dopo un primo tempo così, Donadoni riesce a scuotere comunque i suoi tra le due frazioni, e il Parma sfodera un po’ d’orgoglio nella prima fase della ripresa, andando vicino al gol con Varela e Gobbi (applauditissimo dai suoi ex tifosi dopo aver sfiorato la rete della bandiera). FIRMA IL TABELLINO ANCHE COP - Il Cagliari, però, non vuole lasciare nulla e, alla prima occasione buona, centra il poker. Avelar affonda a sinistra, lanciato dal solito M’Poku, e serve il liberissimo Cop, che ha gioco facile e batte Iacobucci col piattone. Ottenuto il poker, il Cagliari si limita a controllare le confuse sgroppate emiliane e rallentare il gioco in fase di possesso. Solo un altro spunto di Gobbi e un tiro da fuori di Mauri, nel finale, troppo poco per premiare la dozzina di tifosi parmensi arrivati al Sant’Elia, nonostante tutto. Giocando così, con ordine e determinazione, il Cagliari può ancora crederci, con l’aiuto di Festa e di un pubblico finalmente in sintonia con la squadra. CAGLIARI-PARMA 4-0 (3-0) CAGLIARI (4-3-1-2): Brkic 6; Balzano 6, Rossettini 7, Ceppitelli 6, Avelar 7; Dessena 6, Ekdal 6.5, Donsah 6 (1′ st Crisetig 6); Mpoku 7.5 (37′ st Longo sv), Farias 7.5 (23′ st Barella 6), Cop 6.5. In panchina: Cragno, Colombi, Diakite’, Joao Pedro, Sau. Allenatore: Festa PARMA (3-5-2): Iacobucci 5.5; Mendes 5, Costa 5, Feddal 4.5; Varela 6, Mauri 6, Jorquera 5.5, Nocerino 5, Gobbi 6; Coda 5 (12′ st Palladino 5.5), Ghezzal 5 (26′ st Lila sv). In panchina: Bertozzi, Cassani, Lucarelli, Galloppa, Lodi, Santacroce, Mariga, Haraslin. Allenatore: Donadoni. ARBITRO : Irrati di Pistoia RETI : nel pt 3′ Ekdal, 14′ Farias, 38′ M’Poku; nel st 18′ Cop AMMONITI : Mpoku, Dessena, Coda, Barella ANGOLI : 4-4 RECUPERO : 0′ e 0’ SPETTATORI : 10.000 circa. Argomenti serie a cagliari calcio parma calcio Leggi i commenti I commenti dei lettori 
CAGLIARI – La vittoria sul Parma migliora la classifica e il morale del Cagliari, ma Gianluca Festa sa che la salvezza è difficile e lontana. “Oggi abbiamo fatto una buona prestazione, un altro passo per tenere ancora accesa un minimo di speranza – ammette l’allenatore rossoblù – Al di là di quello che succederà, noi fino alla fine scenderemo in campo con questa voglia. I ragazzi hanno preso coscienza delle proprie possibilità, il nostro lavoro è stato solo nel metterli in condizione di dare il massimo. Hanno capito l’importanza di dare il massimo sia da punto di vista fisico che mentale”. “CHI MI HA PRECEDUTO HA LAVORATO BENE” – Quel che è evidente è che, dall’arrivo di Festa, è un altro Cagliari: “Io la squadra l’ho trovata bene dal punto di vista fisico – aggiunge l’ex difensore rossoblù – forse aveva bisogno di qualche motivazione in più. L’allenatore può indicare una strada e ispirarla al massimo. Poi sono i giocatori che vanno in campo e stanno dimostrando grande maturità. Meglio se fossi arrivato prima? Io sono arrivato quando dovevo arrivare, non vorrei minimizzare il lavoro degli altri. Chi mi ha preceduto ha fatto un bel lavoro. Io penso di lavorare da adesso in poi”. [[ge:rep-locali:repubblica:113544187]] “CON LA JUVE VOGLIAMO FAR BELLA FIGURA” – Con sei punti da recuperare sull’Atalanta, il Cagliari non può permettersi di stilare tabelle ma deve solo pensare a fare il meglio possibile nelle gare che restano, a cominciare da quella di sabato con la Juve: “Viviamo alla giornata, pensiamo a noi – ribadisce Festa – se non riusciamo a fare quei punti che servono a raggiungere l’Atalanta, è inutile pensare agli altri. Pensiamo alla prossima, ci aspettano i campioni d’Italia. Martedì tiferemo per loro, sabato sarà un’altra cosa. La Juventus è abituata a grandi competizioni, non ci aspettiamo di trovarli stanchi o distratti, andremo a fare la nostra partita. M’Poku e Dessena squalificati? Sono importanti, hanno dato tanto oggi, ma abbiamo una rosa di giocatori validi. Abbiamo tanti stimoli e voglia di far bella figura”. Argomenti cagliari calcio serie a gianluca festa Leggi i commenti I commenti dei lettori 
SCHIO (Vicenza) - Terzo scudetto consecutivo per Schio, il settimo della storia della società veneta (tutti conquistati dal 2005 in poi). La Famila Wuber, in gara 5 della finale play-off, davanti al proprio pubblico ha superato la Passalacqua Ragusa 69-66, chiudendo sul 3-2 la serie. Le siciliane, che avevano perse gara 4 in casa con il match point a disposizione, si arrendono così alle scledensi per il secondo anno consecutivo. Argomenti basket donne Leggi i commenti I commenti dei lettori 
