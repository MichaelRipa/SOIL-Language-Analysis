C'è sempre una prima volta e Gasperini, che non aveva mai perso al San Paolo da genoano, non ha potuto festeggiare il suo compleanno n.57, perdendo per un rigore molto discusso, nella ripresa, dopo un buon primo tempo. Si, il Napoli ha segnato con Higuain (undicesimo gol stagionale) in mezzo fuori gioco, ha sbagliato qualche occasione clamorosa (De Guzman), ma il Genoa gli ha reso pan per focaccia creando parecchi pericoli per la difesa di Benitez e mettendola spesso in difficoltà. I rossoblu hanno costretto il Napoli a difendersi e agire in contropiede e nella ripresa, dopo le occasioni fallite da De Guzman, sono approdati a pareggio con Iago Falque. Il discusso rigore che ha permesso a Higuain di segnare il dodicesimo gol stagionale, ha mandato su tutte le furie i genoani e ha deciso la partita. Il Napoli è tornato quindi al terzo posto dopo aver battuto il Genoa, che fuori casa aveva fatto meglio che a Marassi. La squadra di Benitez, dopo l'inciampone casalingo con la Juve, aveva fatto vedere sul campo della Lazio un notevole cinismo ed era stata premiata. Adesso il Napoli è a sei punti dalla Roma che spera ancora di agganciare la Juve (a +7): perchè dovrebbero quindi pensare al secondo posto gli azzurri ? Il Genoa, privo di alcuni  titolari (Matri, Costa, Marchese), ma con Perotti in attacco, è sempre in corsa per l'Europa. In Napoli era privo dello squalificato Gargano: al suo posto Inler, mentre a centrocampo è stato confermato De Guzman, poi sostituito. Il Napoli ha cominciato in avanti e il Genoa si è dovuto difendere subito con impegno. La squadra di Gasperini ha trovato difficoltà nel ripartire. Il gol azzurro è arrivato dopo soli sette minuti: Callejon ha tirato da fuori area, Perin ha respinto alzando la palla: Higuain (forse in offside) si è fiondato, insaccando di testa. a il Genoa non ha tardato a reagire: Lopez ha salvato su Iago Falque, a pochi passi dalla porta. La partita, sempre vivace, è proseguita con un bel destro di Lopez, parato. Molto propositiva l'azione di Strinic. Ma il Genoa non è stato a guardare e Rafael ha dovuto deviare un rasoterra di Edenilson. Il Napoli ha cercato di finalizzare con Higuain e De Guzman. Sul fronte genoano, Antonelli si è reso pericoloso di testa e Perotti ha fatto qualche incursione dalla sinistra. Hamsik ha tirato alto su assist di Higuain, dopo una palla regalata da Perin. Il Genoa in finale di primo tempo ha schiacciato il Napoli in area, ma in contropiede De Guzman, lanciato da Hamsik, ha messo alta una chiara palla-gol. Perotti di tacco ha messo Antonelli solo sulla sinistra: rasoterra parato da Rafael. Partita divertente che il Napoli ha cercato di chiudere all'inizio della ripresa. Burdisso ha salvato a porta vuota dopo una bella giocata di De Guzman che aveva superato Edinilson e Perin. Anche Higuain ha avuto un'occasione, ma l'ha sciupata. Poi è andato avanti il Genoa e Bertolacci ha messo fuori una palla propizia. Gasperini ha inserito Niang al posto di Fetfatzidis. Ma all'11' ha pareggiato con Iago Falque dalla lunetta, lanciato da Bertolacci: difesa del Napoli sorpresa centralmente. Su un'azione De Guzman-Callejon traversa dello spagnolo. Napoli sfortunato. Poi Perin ha salvato su un'altra palla di Callejon. Kucka ha preso il posto di Rincon nel Genoa. Benitez ha messo dentro Gabbiadini al posto di De Guzman. Al 28' su un traversone da sinistra, una spinta di Kucka su Higuain, ha indotto Calvarese a indicare -uin maniera discutibile- il dischetto e Higuain ha trafitto Perin con un tiro secco sulla sinistra del portiere. Applausi per Strinic, sostituito da Britos nel finale. L'assalto genoano per riacciuffare il pareggio non ha avuto esiti concreti. "E' stata una partita importante, ci siamo ripresi il terzo posto e abbiamo riavvicinato la Roma. Ora dobbiamo continuare su questa strada, mancano 18 partite ed è lunga. Se penso al secondo posto? Certo, se matematicamente ci si può arrivare ma dobbiamo restare tranquilli. Ora pensiamo al Chievo tra una settimana". Lo ha detto Gonzalo Higuain al termine di Napoli-Genoa, gara decisa da una sua doppietta che lo proietta a 12 reti subito alle spalle del connazionale Carlitos Tevez: "Ma non ci penso, sto tranquillo. L'importante era vincere, speriamo di continuare così. Io sono a disposizione della squadra e devo aiutarlo. Se alla fine restio al Napoli? Dobbiamo lottare, sto bene qui e dobbiamo rimanere su questa strada". 
NAPOLI  - "Dovevamo chiudere prima la partita". Rafa Benitez non si riesce a godere appieno il successo contro il Genoa che lancia il Napoli al 3° posto da solo. Il tecnico azzurro non è contento di aver sofferto più del previsto per portare a casa i tre punti. "Sono contento perché abbiamo vinto. Lo abbiamo meritato ma il risultato è stato corto. Abbiamo avuto 3-4 occasioni per chiudere nel primo tempo, dovevamo concretizzarle". NON PARLO DEGLI ARBITRI  - La gara è stata decisa da due episodi dubbi in favore del Napoli. Il tecnico spagnolo preferisce non commentare: "Non parlo degli arbitri. Se analizziamo tutti gli episodi non è facile solo per loro parlare. Abbiamo visto che si possono creare 10 occasioni nette e fare solo due gol. Degli arbitri non dico nulla, potete parlare, a me piace vedere le immagini. Il Napoli è stato superiore per tutta la partita e a me questo basta. Io non parlo mai degli arbitri, l'ho fatto solo una volta (dopo Napoli-Juve, ndr), forse sono l'allenatore che più di tutti non parla mai degli arbitri". [[ge:rep-locali:repubblica:105854854]] LA SQUADRA STA PRENDENDO FIDUCIA  - Tre punti che valgono il terzo posto con il Napoli a -6 dalla Roma e dal secondo posto: "Sono convinto che se giochiamo come durante gran parte della partita possiamo risalire ancora di più la classifica. Se continuiamo cosi', la squadra prende ancora più fiducia e dal punto di vista calcistico sa cosa fare". Unico neo stasera, il momentaneo gol dell'1-1 di Falque: "Poteva essere evitato, su questo dobbiamo migliorare. Di chi è la colpa? Di tutti". HIGUAIN: SECONDO POSTO POSSIBILE  - Al secondo posto ora crede soprattutto l'uomo che si è caricato la squadra sulle spalle, Gonzalo Higuain: "E' stata una partita importante, ci siamo ripresi il terzo posto e abbiamo riavvicinato la Roma. Ora dobbiamo continuare su questa strada, mancano 18 partite ed è lunga. La matematica dice che possiamo arrivare anche secondi. Ma dobbiamo restare tranquilli" La doppietta lo proietta a 12 reti subito alle spalle del connazionale Carlitos Tevez. "Non ci penso, resto tranquillo. L'importante era vincere, speriamo di continuare cosi'. Io sono a disposizione della squadra e devo aiutarlo. Se alla fine resterò al Napoli? Dobbiamo lottare, sto bene qui e dobbiamo rimanere su questa strada", conclude. Argomenti ssc napoli serie a rafa benitez Leggi i commenti I commenti dei lettori 
None Leggi i commenti I commenti dei lettori 
NAPOLI – Da re di coppe a uomo dei sogni Champions. Gonzalo Higuain si conferma l'oro di Napoli e lancia gli azzurri al terzo posto solitario, a -6 dalla Roma seconda. L'attaccante argentino completa una settimana perfetta e, dopo aver segnato il gol decisivo nello scontro diretto con la Lazio ed aver realizzato il rigore della vittoria contro l'Udinese in Coppa Italia, consegna ai compagni altri tre punti d'oro con una doppietta a spese del Genoa. GENOA, RABBIA E INGENUITA'  - Un successo sofferto contro una squadra mai doma che alla fine esce dal San Paolo arrabbiata e amareggiata. Arrabbiata per aver subito un gol, il primo, in fuorigioco, amareggiata per aver incassato il colpo del ko, su rigore, a un quarto d'ora dal termine per una spinta di Kucka a Higuain, giudicata lieve da Gasperini e dai giocatori rossoblu. Al di là dei discutibili episodi resta un dato di fatto: non è un gran momento per il Genoa che, con un'altra ingenuità, dopo il rigore regalato al Sassuolo, infila il sesto risultato negativo di fila e lascia sul campo altri punti preziosi in ottica Europa League. NAPOLI, UNA VITTORIA MERITATA  - Tralasciando l'arbitraggio, il Napoli ai punti ha meritato la vittoria: ha prodotto occasioni in serie e solo l'imprecisione di De Guzman, che ha fallito due clamorose opportunità davanti a Perin, gli ha impedito di chiudere anzitempo i conti. Anche dopo aver incassato l'1-1, poi, ha ripreso a macinare gioco, colpendo una traversa prima del decisivo rigore di Higuain. Insomma è un Napoli vivo. Che dietro continua a concedere troppo ma che davanti ha la forza per far tremare chiunque. BENITEZ RILANCIA DAL 1' HAMSIK  - Costretto a rinunciare all'appiedato Gargano, Benitez ha rispolverato in mediana David Lopez e ha rilanciato dal 1' Hamsik, a spese di Mertens. Gasperini ha replicato riproponendo la difesa a tre e restituendo una maglia da titolari, dopo le squalifiche, a De Maio e Perotti. A centrocampo, tornato a quattro, ha infine preferito Edenilson, più esterno, a Sturaro. [[ge:rep-locali:repubblica:105854854]] HIGUAIN, GOL IN FUORIGIOCO  - Il Napoli è partito determinato e al primo affondo (7') è passato: Perin ha smanacciato male un diagonale dal limite di Callejon consentendo all'accorrente Higuain di ribadire comodamente in rete di testa. Un gol viziato da una lieve posizione irregolare di partenza del Pipita, difficilmente rilevabile, ad onor del vero, a velocità normale dal guardalinee. RAFAEL NEGA IL PARI AL GENOA  - Il Genoa si è rimboccato le maniche e, dopo aver fallito due buone potenziali occasioni con Falque e Antonelli che, smarcati soli in area, hanno mancato il controllo del pallone prima del tiro, ha impegnato severamente Rafael con due tiri in diagonale, di Edenilson e Antonelli, sui quali il portiere azzurro, però si è fatto trovare pronto. IL NAPOLI SCIUPA TROPPO...  - Il Napoli non si è rinchiuso ma di rimessa ha clamorosamente sbagliato due occasioni per raddoppiare: la prima con Hamsik che, servito da Higuain, ha calciato malamente alto da favorevole posizione, la seconda con De Guzman che, messo solo davanti alla porta dallo stesso Hamsik, ha incredibilmente messo il pallone oltre la traversa sull'uscita disperata di Perin. ... IL GENOA PAREGGIA  - Tornato dagli spogliatoi deciso a chiudere subito i conti, il Napoli ha insistito ma non ha avuto ancora con De Guzman e con Higuain, presentatisi a tu per tu col portiere avversario, la lucidità necessaria per raddoppiare. Il Genoa ha ringraziato e, dopo aver mandato un avvertimento con Bertolacci, ha pareggiato con Falque, bravo a indovinare l'angolo con un preciso diagonale dal limite. HIGUAIN ANCORA DECISIVO DAL DISCHETTO  - Il Napoli si è rimboccato le maniche e ha chiuso nella propria trequarti il Genoa: Callejon ha colpito una traversa al 61' poi ha trovato per due volte l'opposizione di Perin, bravo anche a deviare in angolo un destro da fuori da Higuain. Gasperini ha provato a correre ai ripari inserendo Kucka al posto di Rincon ma proprio lo slovacco lo ha tradito spingendo ingenuamente in area Higuain su una punizione-cross del subentrato Gabbiadini. Rigore che il Pipita ha trasformato con rabbia, centrando il 12° centro in campionato. Il Genoa ha alzato bandiera bianca e per il Napoli è stato un gioco da ragazzi condurre in porto un successo che fa impennare alle stelle un morale già alto. Il secondo posto da stasera non è più un miraggio. NAPOLI-GENOA 2-1 (1-0) Napoli (4-2-3-1): Rafael 6, Maggio 5.5, Albiol 6, Koulibaly 6.5, Strinic 6.5 (40′ st Britos sv), Lopez 6, Inler 6, Callejon 6.5, Hamsik 6.5, De Guzman 5 (26′ st Gabbiadini sv), Higuain 7.5 (45′ st Zapata sv). (45 Andujar, 15 Colombo, 8 Jorginho, 14 Mertens, 96 Luperto). All.: Benitez 6. Genoa: (3-4-3): Perin 5.5, Roncaglia 5.5, Burdisso 7, De Maio 6 (33′ st Lestienne sv), Edenilson 6.5, Rincon 6 (23′ st Kucka 4.5), Bertolacci 6, Antonelli 6, Falque 6.5, Fetfatzidis 6 (7′ st Niang 5.5), Perotti 6.5. (23 Lamanna, 39 Sommariva, 5 Izzo, 38 Mandragora, 69 Sturaro, 87 Rosi) All.: Gasperini. Arbitro : Calvarese di Teramo 5. Reti : nel pt 7′ Higuain; nel st 10′ Falque, 29′ Higuain (rig). Angoli : 8-5 per il Genoa. Recupero : 1′ e 4′. Ammoniti : Bertolacci, Kucka, Koulibaly, Inler e Niang per gioco scorretto; Antonelli per proteste, Albiol per comportamento non regolamentare. Spettatori : 25 mila. Argomenti ssc napoli genoa serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
