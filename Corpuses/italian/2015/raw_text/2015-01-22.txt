Era il 27 gennaio 1945, settant'anni esatti fa. L'Armata rossa sovietica, in marcia verso la Germania,  entrò nel campo di sterminio di Auschwitz, in Polonia, liberandolo dal controllo dei nazisti. Per la prima volta, il mondo liberato poté osservare coi propri occhi le atrocità compiute contro ebrei, zingari, omosessuali e nemici del regime. Dal 2005, per volere dell'Assemblea generale delle Nazioni Unite, quella data è diventata una ricorrenza internazionale, una "Giornata della Memoria", che rende omaggio alle vittime dell'Olocausto, attraverso numerosi incontri e appuntamenti. Con l'obiettivo che quell'orrore attuato poco più di mezzo secolo fa, non sfugga mai alla coscienza delle generazioni a venire, per non cadere nello stesso, diabolico errore. Anche la Campania partecipa alle iniziative, con un fitto programma. A cominciare da Napoli, dove, già da inizio gennaio, nel chiostro del Platano all'Archivio di Stato, è possibile visitare la mostra "Comunità Ebraica di Napoli: 150 anni di storia", incentrata su tutta la storia del popolo ebraico in città, ben prima del suo formale riconoscimento ufficiale delle istituzioni, avvenuto nel 1864. L'esposizione, curata da Giancarlo Lacerenza, docente di Lingua e letteratura ebraica biblica e medievale all'Orientale, e col patrocinio della Presidenza della Repubblica, include tra le diverse sezioni, anche quella sulle Leggi razziali (promulgate dal regime fascista nel 1938), dove si narra la storia dei Procaccia, un'intera famiglia fuggita da Napoli a Lucca e da lì deportata e sterminata ad Auschwitz. L'esposizione è visitabilesolo il lunedì e il giovedì (ingresso unico, rispettivamente, alle 9.30 e 11.30, info per visite guidate allo 081 563 8256). Sempre a Napoli, la fondazione Valenzi, assieme al Comune e all'associazione "Libera Italiana", organizza una nuova edizione della rassegna "Memoriae", la sesta, per ricordare la Shoah e promuovere una cultura della tolleranza. Tra gli appuntamenti in programma, coordinati dal giornalista Nico Pirozzi, c'è la tradizionale consegna delle "Stelle di David", riconoscimento che l'organizzazione tributa a testimoni e vittime della violenza, ma anche ad esempi positivi nella lotta contro l'emarginazione. I premiati quest'anno, durante una cerimonia in programma martedì 27 alle 10, nella Sala dei Baroni del Maschio Angioino, saranno Tullio Foa (ex alunno della classe speciale "per fanciulli ebrei", istituita nella scuola "Luigi Vanvitelli" di via Luca Giordano), Gianni Maddaloni (fondatore dello "Star Judo Club Napoli", palestra di vita per tanti giovani disagiati, nonché luogo simbolo della rinascita di Scampia") e, alla memoria, Marcello Torre (il sindaco di Pagani ucciso dai sicari di Raffaele Cutolo nel 1980 per essersi opposto allo strapotere della camorra all'interno della stessa amministrazione cittadina). La giornata proseguirà con una serie di letture "Io c'ero... ci sono", con le voci narranti di Paolo Cresta, Rosaria De Cicco, Giancarlo De Simone, Chiara Pirro e Sasà Trapanese. Ancora, giovedì 29, la Caserma Iovino di via Medina, ospiterà la conferenza "I Giusti: tra retorica, revisionismo e verità storica". Si discuterà sulla figura di Giovanni Palatucci, il giovane poliziotto irpino, reggente della questura di Fiume. Soprannominato "lo Schindler italiano", aiutò più di 5000 ebrei a salvarsi dalla deportazione in Germania. Fu scoperto e arrestato dai tedeschi nel settembre 1944 e internato nel campo di Dachau, dove morì di stenti il 10 febbraio 1945, a poco meno di due mesi dalla liberazione. Aveva soltanto 36 anni. Dal 2013, però, sulla figura storica di Palatucci si ammantano ombre e incertezze, a seguito di una ricerca condotta dal Centro Primo Levi. Analizzando numerosi documenti, sia italiani che tedeschi, gli studiosi hanno molto ridimensionato le sue gesta, arrivando addirittura paventarne una collaborazione coi nazisti. La faccenda è tutt'altro che chiusa. Alla conferenza parteciperanno don Franco Celetta (parroco di Cassano Irpino, a tre chilometri da Montella, paese natale di Palatucci), il questore Guido Maria Marino, Nico Pirozzi, i giornalisti Paolo Russo ed Eduardo Scotti e Lucia Valenzi, presidente della fondazione. Salendo verso il Vomero, le celebrazioni per la Giornata della Memoria inizieranno nella sala consiliare "Silvia Ruotolo", a via Morghen. A partire dalle 10, si ricorderà la figura del piccolo Sergio De Simone, con una cerimonia curata dalle commissioni Cultura e Politiche scolastiche della Municipalità, in collaborazione con la Comunità ebraica e la libreria "Iocisto". Sergio era nato a Napoli nel novembre del 1937. Trasferitosi con la famiglia a Fiume per sfuggire ai bombardamenti sulla città, venne deportato dai tedeschi a 6 anni, verso Auschwitz. Con lui c'erano anche le cuginette Alessandra, quattro anni, e Tatiana, sei anni, che poi sarebbero diventate le più giovani italiane sopravvissute alla Shoah. Per Sergio il destino fu diverso: fu infatti ucciso barbaramente ad Amburgo con altri 19 bambini, dopo atroci esperimenti medici. La sua storia sarà raccontata da suo fratello Mario e da Titti Marrone, autrice del libro "Meglio non sapere" . Seguirà a mezzogiorno, alla presenza del sindaco de Magistris e del presidente della municipalità Mario Coppeto, la deposizione di una "Targa del ricordo" a via Morghen 65, proprio davanti a quella che fu la casa dei De Simone. Il primo febbraio la sala consiliare Ruotolo ospiterà anche, a partire dalle 10, un concerto di musica ebraica e la proiezione del documentario storico a cura di Ersilia Di Palo. Tra gli appuntamenti extra-istituzionali, domenica 25 l'associazione culturale NarteA, porta in scena "... E il sole si spense. Shoah: la voce della Memoria", visita guidata teatralizzata in programma al Tunnel Borbonico alle 19 e alle 20.30 (biglietto 15 euro, prenotazione obbligatoria 339 702 0849 o al 334 622 7785). All'interno della lunga galleria progettata da Enrico Alvino nel 1853 come evenutale via di Fuga per il re Ferdinando II e utilizzata durante la guerra come rifugio antiaereo, il pubblico conoscerà la storia di Milo Koen, ebreo italiano nato a Belgrado nel 1919 e non sopravvissuto alle atrocità di Auschwitz. Sarà interpretato da Roberto Albin, affiancato da Serena Pisa (entrambi attori professionisti), nel ruolo della sua stessa memoria, perpetua fonte di struggenti ricordi e dolori. Martedì 27, inoltre, l'università Federico II, dedicherà una giornata di studi e convegni sul tema "Auschwitz e la crisi dell'identità europea". L'inizio sarà alle 9.30, coi saluti del rettore Gaetano Manfredi e del direttore di dipartimento Lucio De Giovanni, assieme a Pierluigi Campagnano e Umberto Piperno (rispettivamente presidente e rabbino della Comunità ebraica di Napoli). Seguirà una lectio magistralis di Pier Paolo Portinaro, docente di Storia delle Dottrine politiche all'università di Torino, intitolata "La memoria dei genocidi. Non solo Auschwitz". Chiuderà gli appuntamenti accademici, la tavola rotonda "(R)esistere ancora. Memoria del ale, volti del bene", coordinata da Lorenzo Chieffi. Mercoledì 28 alle 19, poi, all'Istituo francese di Napoli a via Crispi, si presenterà il libro "Mmamm ma. Storia di un attimo di vita in bianco e nero", di Alfredo Pezone. Con l'autore interverranno Maurizio De Giovanni (autore della prefazione) e l'attrice Rosaria De Cicco. Inoltre, venerdì 30 gennaio alle 18, all'interno della "Casa Comune delle Diversità" in vico San Geronimo 17, il "Gruppo Giovani" del Comitato Arcigay "Antinoo" e il Circolo Arcilesbica Napoli "Le Maree" terranno un incontro sull'Olocausto, ricordando le centinaia di migliaia di vittime omosessuali, mandate a morire nei campi di sterminio. Al dibattito interverranno anche Antonio Amoretti, presidente della sezione napoletana dell'Associazione nazionale partigiani d'Italia (Anpi) e Gennaro Morgese, figlio di Maddalena Cerasuolo, eroina delle Quattro giornate di Napoli che, assieme ai partigiani del rione Materdei, si battè contro i guastatori tedeschi per impedire la distruzione del ponte della Sanità (che oggi porta il suo nome). Spostandosi fuori Napoli, a Salerno c'è grande attesa per l'evento proposto dal Museo dello Sbarco (via Generale Clark 5). Dal 23 a lunedì 27, sarà di scena infatti, "Di sola andata", performance in programma alle 19 e alle 20.15 (prenotazione obbligatoria dalle 16 alle 19 al 333 194 6834). La pièce, che dura circa 50 minuti, è diretta da Andrea Carraro, con musiche di Giancarlo Turaccio. Insiste soprattutto sull'impatto emotivo, grazie a sofisticati giochi di luce, musiche, un coro polifonico e la presenza scenica di quattro attori, che interagiranno col pubblico. Vista la potenza di alcuni contenuti, la visione sarà vietata ai minori di 14 anni. Un efficace processo di "musicAzione", attuato con una serie di suoni elettronici, ricostruirà i "rumori di guerra e del campo di concentramento", tra esplosioni di granate, lamenti di prigionieri e grida agghiaccianti di ordini in tedesco. Sempre venerdì, e sempre a Salerno, nell'aula De Rosa, nella facoltà di Scienze Politiche dell'università di Fisciano si terrà alle 10.30 la "Memoria come patrimonio di tutti", con interventi di Beatrice Benocci, Luca Cerchiai, Giuseppina Cersosimo, Stefano De Matteis, Francesco Maria Lucrezi, Marcello Ravveduto e Luigino Rossi. Modera Vincenzo Raimondo Greco. Ancora, a Benevento, nel salone della Prefettura di corso Garibaldi, venerdì alle 18 interverrà Giorgio Sacerdoti, autore del libro "Casomai non ci rivedessnmo" (edizioni Archinto). Ultimo appuntamento, nel comune di Tora e Piccilli, in provincia di Caserta, nel palazzo Falco, di piazza Umberto I. alle 15.30, dopo i saluti del sindaco Natascia Valentino, inizierà l'incontro il Silenzio dei giusti", coordinato dallo storico Giuseppe Angelone. Argomenti giornata della memoria 2015 napoli campania 

CAGLIARI – C'è anche un giocatore del Cagliari tra gli identificati dalla Questura nella sede degli ultrà rossoblù dopo gli scontri in piazza in occasione della partita dell'11 gennaio con il Cesena. Per il momento il nome è top secret e non ci sono reazioni da parte del club. Al giocatore non è stata mossa alcuna contestazione da parte delle forze dell'ordine. Il blitz degli agenti, tra l'altro, risale al primo pomeriggio dello scorso 16 gennaio, 5 giorni dopo gli scontri. La voce ha già fatto il giro della città ed è già iniziato il tam-tam tra i tifosi sull'identità del calciatore. E c'è qualcuno che ha azzardato il nome del sospettato, un giocatore di primo piano. INIZIATIVE PER FAMIGLIE E BAMBINI CON IL SASSUOLO  - Intanto, squadra e società sono concentrate per la partita di sabato contro il Sassuolo. Tra l'altro tante sono le iniziative promozionali del club per riportare famiglie e bambini allo stadio. Proprio domani sarà presentata la "scuola del tifo". Non soltanto biglietti per i più piccoli, ma anche "guide" di fair play sugli spalti per dare indicazioni su cori e slogan per sostenere i propri beniamini. COSSU IN DUBBIO PER SABATO  - In vista della gara, intanto, i giocatori hanno svolto un lavoro specifico sulla fase difensiva, partite a tema e la consueta sfida in famiglia finale a campo ridotto. C'è aria di riconferma del modulo con l'albero di Natale con Sau e Conti che potrebbero tornare in squadra dal primo minuto. In dubbio resta Cossu, che ha svolto differenziato, mentre è quasi scontato il forfait di Balzano, Ceppitelli e Ibarbo, ancora alle prese con le terapie. Argomenti cagliari calcio serie a Leggi i commenti I commenti dei lettori 
ROMA - Passo avanti della Tunisia verso i quarti di finale della Coppa d'Africa. Dopo il pari all'esordio, i nordafricani battono lo Zambia con una bella rimonta nel finale ed ora comandano il gruppo B. A passare in vantaggio erano stati i chipolopolo con Mayuka, abile nel mettere in rete una palla crossata da Kalaba al 14' della ripresa. Pochi minuti dopo, però, lo stesso Mayuka si fa male, la sostituzione tarda e in 11 contro 10 la Tunisia arriva al pari con una bella conclusione di Ahmed Akaichi. La partita sembra destinata a chiudersi sul pari ma a due minuti dal 90' ecco il gol vittoria di Yasine Chikhaoui per il 2-1 a favore delle Aquile di Cartagine. Una sconfitta che sa di beffa per uno Zambia sprecone e ora costretto a giocarsi il tutto per tutto nell'ultima giornata contro Capo Verde, che in serata ha impattato 0-0 contro la Repubblica Democratica del Congo. Gara senza grandi emozioni, anche se i capoverdiani hanno creato qualche pericolo in più. La classifica del girone B vede ora la Tunisia in testa con 4 punti, Capo Verde e RD Congo con 2 e Zambia a quota 1. Argomenti coppa d'africa 2015 Leggi i commenti I commenti dei lettori 
None Leggi i commenti I commenti dei lettori 
Un dejavu. Il Napoli passa ancora ai calci di rigore. Partita fotocopia di Doha, allora i bianconeri erano la Juve e la partita era una finale. Ma anche oggi, contro la più modesta Udinese, la sequenza è stata simile. Pareggio per 1-1 ai tempi regolamentari, poi il 2-2 ai supplementari con le streghe dell'incubo partenopeo, Panagiotis Kone. Un'Udinese operaia che lotta e resiste per ben 51' in dieci causa l'espulsione per doppia ammonizione di Widmer. Alla fine, il tardivo ingresso di Higuain serve per segnare il gol decisivo. Ma determinante, come a Doha sotto Natale, è stata la parata del portiere. Allora Rafael, oggi l'eroe della serata è Andujar che neutralizza l'ultimo penalty tirato da Allan. Sulle note di "Napule è" di Pino Daniele si era aperta una gara dal primo tempo quasi tutto di marca partenopea. Croce e delizia, Dries Mertens, che si rifocilla dei suoi stessi errori e al 4' potrebbe portare subito i suoi in vantaggio grazie a un calcio di rigore causato da una plateale strattonata di Gabriel Silva su Zapata, ma dagli undici metri calcia sulla traversa e si riparte da zero a zero. Il belga cavalca sulla fascia mettendo spesso in difficoltà Widmer in fase di marcatura. Al 35' Gargano fa tutto bene e indovina il tiro giusto a giro ma è ancora un palo a frapporsi tra il gol e la squadra di Benitez. Gara comunque abbastanza bloccata anche a causa di una fitta pioggia che, al 39', causa un piccolo incidente tra Mesto e Stramaccioni che, falciato a bordo campo dall'esterno azzurro, si rialza e ne chiede sorridendo l'ammonizione. Nella ripresa, dopo 2' Fernandes scalda i guantoni di Andujar. In ben due occasioni il Napoli sfiora il vantaggio con Hamsik (bravo Scuffet) e Mertens, ma al 13' Jaadi orchestra un bel contropiede, serve deliziosamente Thereau e il francese a tu per tu con Andujar non sbaglia. Il vantaggio dura poco perchè al 20' Orsato concede un altro penalty (stavolta meno evidente del primo) per una presunta strattonata di Widmer su Zapata. Dagli undici metri Jorginho non sbaglia. Poco dopo (24') l'Udinese perde Widmer per doppia ammonizione. Nel finale, Benitez si gioca la carta Callejon ma i partenopei non concretizzano e si va ai supplementari. Pronti via e Mesto salva sulla linea una carambola nata da un'azione intraprendente di Aguirre. Nonostante l'inferiorità e la stanchezza, i bianconeri ci credono, con Kone che semina scompiglio. Serve il colpo di genio ed arriva al 9' con Hamsik, fin lì piuttosto molle, che trova l'eurogol con un destro a giro sul quale Scuffet nulla può. Sembra finita e invece spunta ancora Kone, incubo dei partenopei. Ancora un gol da cineteca per il greco dopo quella famosa rovesciata in Napoli-Bologna: 2-2 e si ricomincia dalla mini-ripresa. Tardivo l'ingresso di Higuain, utile solo per i calci di rigore, che avrebbe potuto evitare ancora Mertens, ma è clamoroso l'errore di testa del belga, tutto solo, all'ultimo secondo. Ai rigori, Andujar sbarra Allan, l'ultimo dal dischetto è il Pipita che non sbaglia. Ai quarti, i partenopei se la vedranno con l'Inter al San Paolo. NAPOLI-UDINESE  9-8 DCR NAPOLI (4-2-3-1): Andujar 7; Mesto 6, Henrique 5.5,  Britos 5, Strinic 5.5; Gargano 6.5 (27'st De Guzman 5.5), Jorginho 5.5; Gabbiadini 6 (39'st Callejon 6), Hamsik 6.5, Mertens 5; Zapata 6 (6'sts Higuain 6). In panchina: Rafael, David Lopez, Koulibaly, Maggio, Colombo. Allenatore: Benitez 5.5. UDINESE (3-5-1-1): Scuffet 6.5; Widmer 5, Heurtaux 6, Danilo 6.5; Jaadi 6.5 (28'st Kone 7), Hallberg 5.5 (31'st Guilherme 6), G. Silva 6, Allan 7, Pasquale 6; Fernandes 6; Thereau 6.5 (28'st Aguirre 6.5). In panchina: Karnezis, Bochniewicz, Faraoni, Piris, Jadson, Pontisso, Jankto, Vutov, Di Natale. Allenatore: Stramaccioni 6.5 ARBITRO: Orsato di Schio 5.5 RETI: 13'st Thereau, 20'st Jorginho (rig.), 9'pts Hamsik, 14'pts Kone. SEQUENZA  RIGORI: Fernandes (gol), De Guzman (gol), Guilherme (gol), Jorginho  (gol), Kone (gol), Mesto (gol), Danilo (gol), Hamsik (gol), Allan  (parato), Higuain (gol). NOTE: spettatori 10.000 circa. Al 4' pt rigore fallito da Mertens. Espulso:  al 24' Widmer per doppia ammonizione. Ammoniti: G. Silva, Hallberg,  Thereau, Heurtaux, Jorginho, Mesto, Strinic. Angoli: 8-7 per l'Udinese.  Recupero tempo: 0', 3'. 
MILANO – Il Fenerbahce resta tabù per Milano che per la terza volta s'inchina ai turchi e si complica il cammino nelle Top16 di Eurolega. L'Olimpia stavolta perde al Mediolanum Forum per 71-82 e scivola al penultimo posto in classifica nel girone F. Sotto per tutta la partita, la squadra di Banchi e non è mai riuscita a colmare il gap nonostante la grande serata di Brooks (24 punti) e le discrete prestazioni di Gentile (14 punti) e Hackett (12 punti e 10 assist). I turchi hanno sfoderato una grande prova collettiva piazzando ben 5 uomini in doppia cifra: Vesely (15), Bjelica (14) e Zisis, Savas e Bogdanovic (11 a testa). MILANO PECCA DI CONTINUITA'  - Gli uomini di Obradovic dominano in area fin dalle prime battute e arrivano sotto le plance a piacimento. Solo quando l'Armani riesce a contenerli riaccorcia ma arginare la fisicità dei lunghi di Obradovic non le riesce con continuità: i ragazzi di Banchi si immolano a turno in post e provano a togliere ritmo all'attacco gialloblu con una zona che dà risultati alterni. Non si risparmiano i colpi e a rimbalzo d'attacco svettano i turchi, conquistando secondi possessi che impediscono ai biancorossi di ripartire in velocità. [[ge:rep-locali:repubblica:105557016]] BROOKS NON BASTA PER LA RIMONTA  - Il Fenerbahce ha Bjelica e Vesely ispirato e quando non sono loro a far male ci pensano gli assist di Bogdanovic (8) e le ricezioni profonde di Savas a ferire. Il punteggio resta in equilibrio fino al terzo quarto quando, lentamente ma inesorabilmente, la squadra del Bosforo allarga il divario a 9 punti. Milano scivola anche a -10: Brooks, l'ultimo ad arrendersi, dimezza il distacco ma è un fuoco di paglia. Ai turchi basta stringere due viti per fermare la rimonta e tornare a una solida doppia cifra di scarto. La prossima settimana Milano giocherà di nuovo davanti al proprio pubblico, di fronte gli spagnoli del Vitoria. Fenerbahce Ulker Istanbul batte EA7 Milano 82-71 (28-24, 43-38, 63-54) Milano: Ragland 1, Brooks 24, Gentile 14, Gigli ne, Cerella ne, Melli 5, Meacham ne, Kleiza 7, James 6, Hackett 12, Samuels 2, Moss. All.: Banchi. Fenerbahce Ulker Istanbul : Goudelock 8, Zisis 11, Bjelica 14, Erden 2, Mahmatoglu, Bogdanovic 11, Cetin ne, Savas 11, Zoric 2, Vesely 15, Sipahi, Preldzic 8. All.: Obradovic. Arbitri : Christodoulou, Bissang, Papapetrou. Note -  Tiri liberi: EA7 14/19, Fenerbahce 12/14. Tiri da 3 punti: EA7 5/18, Fenerbahce 4/19. Rimbalzi: EA7 29, Fenerbahce 33. Usciti per 5 falli: nessuno. Falli tecnici: nessuno. Falli antisportivi: nessuno. Spettatori: 8800. Argomenti basket basket eurolega olimpia milano fenerbahce Leggi i commenti I commenti dei lettori 
ROMA - Settimana ricca di soddisfazioni per i club italiani impegnati nella Champions league di volley. Ai successi di Lube e Piacenza, fa eco la netta affermazione di Perugia in casa contro i francesi del Tours Vb per 3-0 (25-19, 25-23, 25-20). Un successo che vale doppio perché consegna agli umbri la matematica certezza del primo posto nel girone davanti ai vice campioni d'Europa dell'Halkbank di Ankara. Nonostante il confronto diretto in programma la prossima settimana in Turchia, infatti, la Sir Safety è già sicura di poter contare su un sorteggio più morbido nei playoff 12, una sorta di ottavi di finale, restando in vetta anche in caso di netta sconfitta, a parità di vittorie e punti, per un miglior quoziente set. Alla squadra allenata da Bernardi è stata fatale la vittoria solo al quinto set sul campo belga del Noliko Maaseik. Perugia dimostra grande maturità in campo europeo ed entra concentrata per portare a casa la partita in maniera netta, tiene saldamente l'ago della bilancia dalla sua parte e alla fine si gode la festa, dopo un inizio 2015 avaro di soddisfazioni. A trascinare i padroni di casa, nell'ora e venti minuti di gioco circa, bomber Atanasijevic con 19 punti (due ace, due muri e 71 per cento in attacco) e Fromm 15 punti (cinque ace e un muro). Al centro Beretta si fa rispettare con otto punti, 71 per cento di realizzazione e tre muri e in regia De Cecco illumina il sestetto. Tra gli uomini allenati da Motta bene Klinkenberg con l'ottanta per cento in attacco, 14 punti e due ace. Ma il miglior realizzatore dei francesi e Konecny con 15 punti, un ace e cinquanta per cento in attacco. Il palleggiatore degli umbri Luciano De Cecco soddisfatto: "Abbiamo giocato bene e sapevamo che vincere stasera era molto importante, soprattutto per il nostro morale, dal momento che avevamo perso tutte le partite finora nel nuovo anno. La scorsa settimana abbiamo lavorato molto duramente per preparare la sfida europea ci tenevamo a finire davanti alle altre. Sono contento del risultato e penso che ci servirà a risollevarci moralmente. Ora possiamo riprendere la marcia anche in SuperLega. Ci serviva questa iniezione di fiducia". In coppa Cev Trento liquida la pratica Craiova, già battuta nella gara di andata, con un secco 3-1 (25-15, 25-16, 20-25, 25-15) e supera il turno. La Trentino Volley accede, così, al challenge round della manifestazione dove a marzo sfiderà una compagine proveniente dalla Champions league in quello che sarà sicuramente l'impegno sin qui più difficile della sua stagione internazionale. Per sapere il nome dell'avversario bisognerà però attendere la conclusione, fra meno di una settimana, della fase a gironi della più importante competizione continentale per club. L'allenatore dei dolomitici Radostin Stoytchev si affida ancora al giovane Giannelli in regia e alterna tutti i giocatori a disposizione. Alla fine Lanza e Kaziyski (trecentesima gara in gialloblù) chiudono a 14 punti. Buona prova di Burgsthaler con 10 punti di cui quattro a muro e 86 per cento in attacco. Il punto sulla Challenge cup . Dopo il doppio successo sui ceki del Dukla Liberec, la Cmc troverà nei quarti di finale la Crvena Zvezda Belgrado, espressione del ramo pallavolistico di una polisportiva che ha raggiunto altissimi livelli sia nel calcio (Coppa Campioni 1991 con Mihajlovic, Jugovic e Savicevic in campo) che nel basket (gli indimenticabili tecnici Aza Nikolic e Nebojsa Popovic si sono affermati con la maglia biancorossa). I prossimi rivali della Cmc, inoltre, vantano un roster composto esclusivamente da giocatori serbi e hanno sconfitto prima i finlandesi del Rasio (3-2, 3-1) e poi gli ungheresi del Kaposvar (3-1, 3-2). Si prevede, conoscendo la passione dei tifosi serbi, un ambiente decisamente caldo per la gara di andata. Argomenti volley volley champions league perugia volley Leggi i commenti I commenti dei lettori 
Una nuova tragedia dell'immigrazione sarebbe avvenuta nel Canale di Sicilia. Un gommone con oltre un centinaio di profughi a bordo è naufragato a circa 40 miglia a Sud Ovest di Malta. Solo 85 di loro sono stati tratti in salvo dalle motovedette della Marina maltese, mentre una ventina risultano ufficialmente dispersi, anche se quasi certamente sono annegati. Uno dei migranti salvati é successivamente deceduto all'ospedale Mater Dei de La Valletta. Due suoi compagni sono ricoverati nello stesso ospedale in gravissime condizioni. Sono stati gli stessi sopravissuti, una volta giunti nel porto de La Valletta, a ricostruire le fasi del naufragio. Secondo queste testimonianze il gommone si sarebbe capovolto a causa del mare in burrasca e i migranti sarebbe finiti in acqua cercando disperatamente di rimanere aggrappati al battello. Ma per venti di loro non ci sarebbe stato nulla da fare. I superstiti, tutti uomini provenienti da paesi dell'Africa subsahariana, hanno raccontato di essere partiti sei giorni fa dalle coste libiche. Un viaggio reso ancora più difficoltoso dalle cattive condizioni del mare. Elicotteri e motovedette della Marina Maltese hanno perlustrato una vasta zona di mare, fino al confine con le acque libiche, alla ricerca dei dispersi. Ma le operazioni, che sono andate avanti dal mattino fino al calare delle tenebre, non hanno dato alcun esito Argomenti immigrazione migranti sbarchi 
