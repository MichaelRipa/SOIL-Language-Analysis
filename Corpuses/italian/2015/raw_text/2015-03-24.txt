Disagi all'aeroporto Falcone-Borsellino di Palermo a causa delle avverse condizioni meteo che si stanno registrando in queste ore nel palermitano, dove si sono abbattuti violenti acquazzoni accompagnati da raffiche di vento. Due voli sono stati dirottati a Catania. Dopo il volo FR4906 Roma Fiumicino-Palermo delle 20.05, anche il volo FR8892 Bergamo-Palermo delle 21.20 e' stato dirottato nello scalo di Fontanarossa. Mentre il volo FR8893 Palermo-Bergamo delle 21,45 partira' con un'ora di ritardo, alle 22,45. Lo rende noto la Gesap, societa' di gestione dello scalo palermitano. La sala operativa della Protezione civile regionale ha comunicato per la Sicilia un livello di criticità moderata per rischio idrogeologico per i Comuni dei versanti tirrenico e ionico, allerta codice arancione e fase operativa di preallarme. Le avverse condizioni meteo prevedono dal pomeriggio di oggi, per le successive 12-18 ore, precipitazioni anche a carattere di rovescio o temporale. I fenomeni potranno essere accompagnati da rovesci di forte intensità, frequente attività elettrica e forti raffiche di vento. Sempre da oggi pomeriggio e per le successive 18-24 ore, si prevedono venti forti da sud-est (scirocco), con rinforzi di burrasca. Mareggiate lungo le coste esposte. Argomenti maltempo sicilia punta raisi palermo 
Anche il Consiglio regionale del Piemonte ha introdotto per le persone transgender, dipendenti di Palazzo Lascaris , la possibilità di avere un tesserino identificativo "consono al genere d'elezione". In questo modo, spiega una nota, le persone trans che lavorano per il Consiglio regionale avranno la possibilità di vivere la propria identità di genere anche sul luogo di lavoro. "Promuovere il riconoscimento della parità di diritti tra i cittadini appartiene tanto alla mia personale sensibilità quanto al mio ruolo istituzionale - sottolinea il presidente del Consiglio regionale, Mauro Laus - come presidente mi sono preso l'impegno di onorare i dettami statutari che sul tema del contrasto ad ogni forma di discriminazione sono estremamente chiari: gli ostacoli sulla strada della parità vanno rimossi". Soddisfatto Alessandro Battaglia, coordinatore Torino Pride Glbt: "Ringraziamo tutto l'Ufficio di presidenza del Consiglio regionale ed in particolar modo il presidente Laus, da sempre molto attento e vicino alle questioni dei diritti per tutti e tutte. Il suo contributo è un importante accompagnamento nella nostra costante lotta di civiltà, eguaglianza e parità". Argomenti consiglio regionale piemonte comunità lgbt mauro laus alessandro battaglia 

None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
