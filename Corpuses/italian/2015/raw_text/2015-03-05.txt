ROMA . "Il quantitative easing è la più concreta e ambiziosa operazione di vera integrazione europea. Il problema è che doveva essere lanciato due anni fa. Il ritardo rischia di comprometterne l'efficacia". Robert Engle, economista della New York University, ha vinto un Nobel nel 2003 per i suoi studi sulle "conseguenze sui tassi d'interesse di avvenimenti eccezionali sui mercati". Perché secondo lei questo ritardo? "La Bce nasce con un "difetto di fabbrica". Fin dall'inizio dell'euro doveva essere dotata di poteri maggiori, più coerenti e coordinati, visto che è l'unica istituzione vera dell'eurozona. Invece i trattati a partire da Maastricht sono stati esitanti e ambigui, probabilmente per tutelare le sovranità nazionali. Si doveva capire che con la moneta comune l'Europa diventa una nazione sola almeno dal punto di vista monetario e ha bisogno di qualcosa di simile alla Fed. Troppe dispute e compromessi politici ne condizionano l'operatività. Guardate le regole del Qe: il decentramento alle banche nazionali, l'input a comprare solo sul mercato secondario, i criteri confusi di scelta dei titoli. E' come se si avesse paura di quello che si è creato, cioè una banca potente e completamente integrata con l'eurozona. C'è paura di ripetere il modello Fed, eppure posso dirvi che è una delle poche istituzioni americane che funziona". I tassi grazie al Qe dovrebbero scendere. Basterà per la crescita? "Mi auguro di sì ma non ne sono sicuro. A meno che per compensare i ritardi e le ambiguità non si crei una sorta di consiglio europeo per la competitività che aiuti a uscire dalla crisi: un meccanismo che monitori e corregga gli squilibri macroeconomici dalle dinamiche salariali alla produttività. È stato un problema trascurato per concentrarsi sulle politiche di bilancio. Si sarebbe evitato che gli investimenti pubblici e la spesa per ricerca venisse tagliata. Collegato deve nascere un organismo di politica finanziaria che segnali quando un Paese deve indebitarsi di più o il surplus supera il limite perché la domanda è insufficiente, e poi vigili sulle politiche finanziarie. Se fossero esistiti questi istituti si sarebbe evitato che le riforme procedessero con ritmi diseguali in Germania, Francia e Italia. Si poteva fare un aggiustamento organico, che non poteva essere monetario visti i cambi fissi, e almeno tentare un management della domanda europeo ". Quale deve essere l'atteggiamento verso la Grecia? "Proprio perché il Qe è un momento decisivo di integrazione, non mi sembra giusto verso il popolo greco lasciare fuori il Paese per le colpe di precedenti governi. Si devono trovare gli accorgimenti tecnici e politici per evitarlo". Argomenti interviste economia robert engle 
TORINO – Una lezione alla Juventus. La Fiorentina si impone meritatamente sui bianconeri ed espugna 2-1 lo Stadium, impianto dove i torinesi non perdevano dal 10 aprile 2013, 0-2 contro il Bayern Monaco in Champions League. E dove l’ultima squadra italiana a vincere è stata la Sampdoria il 6 gennaio 2013. L’ultimo successo toscano in Coppa Italia a Torino risale invece al 24 maggio 1936 (1-3). I viola passano in vantaggio nel primo tempo grazie a uno strepitoso gol in contropiede di Salah. Quindi il pareggio di Llorente. Ma nella ripresa ancora Salah punisce i bianconeri. BUONA JUVE MA SEGNA SALAH – Ampio turnover per Allegri che schiera un 4-3-3 con Ogbonna e Bonucci davanti a Storari, Caceres e Padoin sono i terzini. A centrocampo Vidal, Marchisio e Pogba. Attacco affidato a Pepe, Llorente e Coman. Montella risponde con un modulo a specchio che prevede il trio Joaquin, Gomez e Salah in attacco. In mezzo al campo Kurtic, Badelj e Mati Fernandez. In porta Neto protetto da Richards, Rodriguez, Basanta e Alonso. La Juventus dopo una manciata di secondi potrebbe già indirizzare il match in suo favore ma Vidal sbaglia due volte. Se il primo tentativo è un velleitario tiro dal volo, il secondo è un grave errore: solo in area davanti a Neto, il cileno calcia male col sinistro mandando la palla sul fondo. La Fiorentina subisce soffrendo il forcing bianconero e risponde solo con un tiro al volo di Kurtic, sul fondo di poco. I bianconeri insistono ma all’11’ perdono palla dopo un angolo, Salah si invola verso Storari, resiste al tentativo di ritorno di Padoin e, dopo 70 metri di corsa, infila il portiere bianconero con un sinistro diagonale sul secondo palo. Gol meraviglioso. [[ge:rep-locali:repubblica:108895440]] PAREGGIA LLORENTE – Dopo il vantaggio viola la Juventus perde fiducia e arranca. L’unico tentativo è un destro da fuori di Marchisio, out. Coman viene toccato duro da Kurtic, zoppica ma stoicamente resta in campo. Ed è proprio il giovane francese al 24’ a dare il via all’azione del pareggio: apertura a destra per Pepe che controlla e crossa perfettamente in area dove Llorente svetta di testa, prende il palo alla destra di Neto e quindi la rete. La Fiorentina decide di gestire un po’ l’1-1 e inizia a fare possesso-palla nella metà campo bianconera. Alla mezz’ora due grosse chance per gli ospiti: Mati Ferandenz scalda i guanti di Storari da fuori. Angolo, tocco di Mario Gomez e colpo di testa di Basanta che prende il palo. Nel finale del tempo Allegri cambia Coman con Tevez nonostante il francese avesse dimostrato di essersi ripreso dall’infortunio. [[ge:rep-locali:repubblica:108869137]] FORCING VIOLA, ANCORA SALAH-GOL – La Fiorentina torna in campo nella ripresa per vincere la partita. Infatti i toscani forzano in attacco alla ricerca di un’altra rete. Ci vanno vicini Richards, fermato da Bonucci e Storari. E Salah che viene chiuso in area all’ultimo istante. Al 10’ altra bella azione degli ospiti con cross d Badelj e colpo di testa di Alonso, di poco alto sopra la traversa. La Juventus scricchiola e si arrende all’11’ ancora a uno scatenato Salah: errore di Marchisio sul pressing di Joaquin, palla in area per l’egiziano che davanti a Storari insacca con un piatto sinistro sul secondo palo. CONFUSIONE JUVE – Allegri prova a correre ai ripari inserendo Morata al posto di Llorente. Il nuovo entrato al 18’ crossa basso dal fondo destro per Tevez che devia verso la porta ma trova pronto Neto che para in due tempi. Si fa male Mario Gomez che lascia il posto a Ilicic. La Juve attacca, ma senza un’idea reale di gioco. Sono più le palle lunghe che altro. E quando la sfera è in area c’è sempre un difensore viola in anticipo, con Basanta magistrale in ogni occasione. Al 26’ è anzi ancora la Fiorentina a sfiorare il gol con un tiro dal limite di Ilicic, di nulla sul fondo. Allegri fa entrare anche Pereyra al posto di Pepe, mentre Montella risponde con Diamanti per Salah e Aquilani per Badelj. Al 36’ chance proprio per Pereyra: cross basso dal fondo destro di Caceres e l’ex Udinese devia al volo da ottima posizione, ma la palla è troppo larga. La Fiorentina resiste e Diamanti spreca un contropiede. Sono cinque i minuti di recupero ma i padroni di casa non riescono più a creare nulla. I viola ora potranno gestire la semifinale di ritorno e le chance per approdare alla finale sono molto alte. Juventus-Fiorentina 1-2 (1-1) Juventus (4-3-3) : Storari, Caceres, Bonucci, Ogbonna, Padoin, Vidal, Marchisio, Pogba, Pepe (28′ st Pereyra), Llorente (14′ st Morata), Coman (36′ pt Tevez) (1 Buffon 34 Rubinho 3 Chiellini 15 Barzagli 17 De Ceglie 26 Lichtsteiner 27 Sturaro 32 Matri 33 Evra). All.: Allegri. Fiorentina (4-3-3) : Neto, Richards, Rodriguez, Basanta, Alonso, Kurtic, Badelj (33′ st Aquilani), Fernandez, Salah (29′ st Diamanti), Gomez (18′ st Ilicic), Joaquin. (24 Lezzerini 31 Rosati 6 Vargas 9 Gilardino 28 Borja Valero 23 Pasqual 32 Lazzari 35 Bagadur 38 Rosi). All.: Montella . Arbitro : Valeri. Reti : nel pt 11′ Salah, 24′ Llorente; nel st 11′ Salah. Angoli : 5-2 per la Juventus. Recupero : 1′ e 5′. Ammoniti : Pogba, Marchisio, Tevez, Kurtic, Badelj, Basanta e Pogba per gioco scorretto, Fernandez per comportamento non regolamentare. Spettatori 40.211, incasso 840.400 euro. Argomenti fiorentina juventus fc coppa italia Leggi i commenti I commenti dei lettori 
ROMA - "Hanno fatto carne di porco". Dopo aver letto su Repubblica della fine ingloriosa fatta dalla Fondazione per la mutualità generale prevista dalla sua  -  pur controversa  -  legge del 2008, l'ex ministro allo Sport Giovanna Melandri entra a gamba tesa nel dibattito sullo stato di salute del calcio italiano. Chi ha fatto carne di porco? "Gli stessi che quando stavamo cercando di cambiare il calcio ci attaccavano con una violenza inaudita ". E sono ancora lì al loro posto? "Molti sì, e fanno danni. Vedere distrutto in questo modo il tentativo che facemmo con l'attuale ministro Paolo Gentiloni e con l'allora sottosegretario Giovanni Lolli di ridistribuire in maniera equa i soldi e i poteri del calcio italiano fa davvero male, oggi". Quale avrebbe dovuto essere il senso della Fondazione prevista dalla legge che porta il suo nome? "Mi sembra evidente: volevamo riallineare i players del calcio. Ridurre la forbice tra le grandi e le piccole. Inserire un criterio di solidarietà. Dare il via a un circolo virtuoso del quale si sarebbe dovuto avvantaggiare l'intero sistema". E invece? "E invece dopo poco tempo sono nuovamente saltati fuori i soliti furbetti. Hanno tradito il senso della legge e hanno fatto di quella fondazione un centro di potere. È una vicenda che fa male al movimento e soprattutto fa male al paese. È davvero un brutto spettacolo, hanno fatto carne di porco". Eppure il Coni e il Governo stanno un passo in dietro. Tuonano un giorno sì e l'altro pure ma poi si guardano bene dall'intervenire. Secondo molti il commissariamento sarebbe l'unica soluzione. "Bè noi il coraggio di commissariare il calcio a suo tempo lo abbiamo avuto". Sta dicendo che l'attuale governo non ha questo coraggio? "Sto dicendo che noi facemmo un gesto clamoroso, con l'ambizione di guarire un settore chiave del Paese. Senza paura. Per un passo importante come il commissariamento di una federazione sportiva occorrono molti requisiti specifici. Sinceramente sono fuori da un po' e non conosco così bene i dettagli delle cose venute fuori sin qui. E però oltre a questi requisiti tecnici ci vuole anche molto coraggio e una volontà politica. E noi, a suo tempo, l'abbiamo avuta". Argomenti interviste sport giovanna melandri Leggi i commenti I commenti dei lettori 
ROMA - Francesca Puglisi, lei che è responsabile della scuola per il Pd ci dice che cosa è successo in questi tre giorni? Precari e non precari sono frastornati. "È successo che la più importante riforma del governo Renzi, la Buona scuola, arriverà alle Camere attraverso un disegno di legge e non un decreto. Questo per permettere a tutto il Parlamento di dare il proprio contributo. La scuola non sarà più terreno per le fazioni, ma bene comune". Era il caso di cancellare un decreto in tre ore, dopo un anno di lavoro? "L'intervento improvviso del presidente del Consiglio gli è stato sollecitato da continue provocazioni, anche interne: dittatorello, muscolare. Non è così: ora tutto è nelle mani del Parlamento". E il problema assunzioni? "Siamo pronti a far partire l'intero disegno di cambiamento il prossimo anno scolastico. È dimostrato: se le Camere vogliono procedere in modo spedito, possono farlo. Tutte le forze possono decidere di collaborare. Senza ostruzionismo bieco si può fare tutto: assunzioni e materie, per tempo. Allo squillare della campanella, tutti saranno in cattedra". E se, invece, le opposizioni rallenteranno la discussione? "Il governo dovrà prendere le contromisure. Noi teniamo a un principio: è necessaria la continuità didattica degli studenti. Alla festa per un anno di governo una bambina ha portato a Matteo Renzi una lettera, c'era scritto: "Nel prossimo anno scolastico vorrei avere il mio maestro". In questi anni ai ragazzi abbiamo fatto un grande danno regalando anche a loro i frutti della precarietà: li abbiamo resi precari come gli insegnanti. Oggi salutano il maestro a giugno e non sanno se a settembre lo rivedranno. Per qualsiasi progetto educativo la continuità didattica è un valore assoluto ". Lo sa che i supplenti precari iscritti alle Graduatorie a esaurimento sono nel panico? A settembre, testo di legge alla mano, le Gae saranno soppresse. E così anche i suoi ospiti. "Nessuno vuole togliere alla scuola uomini e donne che hanno vissuto in precarietà. Abbiamo lavorato, anche prima di essere governo, esattamente per il contrario. Li porteremo dentro le loro scuole definitivamente e lì potranno formarsi con continuità. Poi, per evitare il proliferare di sacche di precarietà, chiuderemo le Gae e restituiremo ai concorsi pubblici, tarati sui bisogni della scuola, la necessaria regolarità". Argomenti interviste politica francesca puglisi Leggi i commenti I commenti dei lettori 
TORINO – “Stasera abbiamo trovato una Fiorentina in un ottimo momento di forma, c’è stato un buon primo tempo per entrambe, poi nella ripresa abbiamo avuto 10′ di difficoltà dove abbiamo perso ordine e concesso 2-3 occasioni favorevoli alla Fiorentina che ha fatto gol. Quindi abbiamo ripreso a giocare e potevamo pareggiare, ma la Fiorentina è stata molto più brava di noi e ha meritato di vincere. Al ritorno ci giocheremo le nostre possibilità anche se non sarà facile”. Così Massimiliano Allegri commentando la sconfitta casalinga con la Fiorentina nella semifinale d’andata di Tim Cup. “UN PASSO FALSO” – “Finché c’era Coman in campo abbiamo avuto un uomo in più a metà campo e abbiamo avuto più intensità, dopo l’uscita di Coman abbiamo sofferto e rischiato nei 10′ del secondo tempo con difficoltà visibili, e poi giocare contro la Fiorentina è difficile – sottolinea il tecnico della Juventus ai microfoni di Rai Sport -. Abbiamo preso gol da un uomo che ha fatto 70 metri palla al piede, sicuramente lì abbiamo sbagliato. In questo momento tempo di allenarsi non ce n’è, ora prepariamoci per lunedì con il Sassuolo che sarà dura e difficile, poi penseremo alle altre. Questo è un passo falso che abbiamo fatto e ad aprile ci prepareremo per il ritorno. Il campionato non è ancora finito come dicono tutti, abbiamo ancora molte vittorie da fare, l’Europa rimane un sogno, abbiamo vinto la prima e ci prepareremo per Dortmund”. [[ge:rep-locali:repubblica:108869137]] “POGBA PUO’ E DEVE FARE DI PIU”’ – Allegri poi ricorda che quest’anno “non abbiamo mai avuto Barzagli e Asamoah, Caceres è rimasto spesso fuori, Pirlo ha avuto tre infortuni, e cosi’ in tanti hanno fatto tantissime partite, con un dispendio di energie molto alto”. Pogba appare appannato: “Come tutti quelli che giocano 40-50 partite difficilmente possono avere un rendimento costante tutto l’anno, ha 22 anni ma deve crescere molto sotto l’aspetto mentale, della gestione della partita. Ne parlo spesso con lui, non bastano le grandi qualità tecniche, servono prestazioni diverse, può e deve fare molto di più”, conclude Allegri che lascia accesa la speranza di vedere Pirlo a Dortmund: “Vedremo nei prossimi giorni”. Argomenti juventus fc massimiliano allegri coppa italia Leggi i commenti I commenti dei lettori 
TORINO – “Salah è in uno stato di grazia, ma la squadra sta crescendo e sta avendo continuità”. Sono le parole di Vincenzo Montella che plaude la bella vittoria per 2-1 della sua Fiorentina allo Juventus Stadium. “NOI CORAGGIOSI E SPAVALDI” – “La squadra sta acquisendo maturità, anche perché molti giocatori stanno insieme da tempo e cominciamo a capirci. Oggi – aggiunge il tecnico viola a Rai Sport – è stata una vittoria meritata. La squadra sapeva che poteva arrivare il risultato col concorso di tutti. Temevo l’avversario e temevo che la squadra potesse accontentarsi degli ultimi risultati. A volte siamo stati un po’ passivi, però poi abbiamo giocato con coraggio e a volte con spavalderia”. “AL RITORNO SARA’ DURA” – “Non puoi pensare di passare il turno dopo la grande impresa di oggi – dice ancora Montella – Al ritorno sarà dura, e poi giochiamo fra un mese e adesso la testa ce l’abbiamo su altri obiettivi importanti”. “Neto? E’ un ragazzo serio che lavora con grande concentrazione. Tutto quello che ha avto oggi se l’è guadagnato col lavoro e si merita tutto questo anche se ha fatto altre scelte”, conclude Montella parlando del non rinnovo di contratto del portiere. [[ge:rep-locali:repubblica:108869137]] DIAMANTI: “NOI PROVIAMO SEMPRE A VINCERE” – Alessandro Diamanti si gode la vittoria, ma avverte che “al ritorno sarà dura”. Intervistato dalla Rai a fine partita, Diamanti ha spiegato il grande momento dei toscani: “Andiamo con determinazione in tutti gli stadi e proviamo a vincere ogni partita. E stasera abbiamo fatto una grande partita”, grazie anche a Salah che, parole del suo compagno di squadra, “è veloce, tecnico e fa pure gol”. “Al ritorno comunque – chiude – sarà una partita difficilissima contro la squadra più forte d’Italia. Per noi sarà dura ma lo sarà anche per loro davanti al nostro pubblico”. PRADE': "SALAH MIGLIORE OPERAZIONE DEL MERCATO A GENNAIO" - "Salah è forte, ci sta dando grandissime prestazioni, è entrato subito dentro il gruppo e ha avuto la bravura di far capire che è una sicurezza. La squadra si appoggia a lui. Oggi ha fatto un grandissimo gol, si è autolanciato, ha fatto un gol pazzesco. E poi è un ragazzo giusto, serio, però non è carino parlare del singolo, noi siamo una squadra umile, che conosce il sacrificio e che gioca a calcio, i risultati ci danno ragione", commenta il ds Daniele Pradè. "Fino al 27 gennaio non c'era l'opportunità di vendere Cuadrado perchè aveva una clausola rescissoria, poi il Chelsea si è fatto avanti e in quel caso devi essere bravo a trovare un'alternativa -. Noi siamo stati bravi a sceglierlo, ed è sicuramente l'operazione più grande del mercato di gennaio e anche la più riuscita da un punto di vista tecnico. Siamo felici di questo. Salah ha fatto stagioni pazzesche con il Basilea, non volevamo fare gli errori degli anni precedenti dove abbiamo preso giocatori bravi come Sissoko e Anderson che hanno avuto difficoltà di inserimento, per una punta è più facile inserirsi". Capitolo Neto: "Quando i calciatori prendono una strada non c'è bravura che tenga - sottolinea Pradè -. Quello di Neto è un capitolo chiuso, accettiamolo e dobbiamo essere bravi a non far ricapitare episodi simili in futuro. E' strana la sua storia, era un portiere che non giocava mai, ogni situazione è a sè e devi essere bravo a non farla accadere più. Non ci sono margini per recuperare la storia, anche se come professionista e uomo merita solo complimenti. Dove andrà? Non lo so, andiamo avanti per la nostra strada, noi abbiamo Tatarusanu che è molto bravo". Argomenti fiorentina coppa italia vincenzo montella Leggi i commenti I commenti dei lettori 
