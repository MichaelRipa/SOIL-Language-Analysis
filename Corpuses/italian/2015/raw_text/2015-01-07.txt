MA per un professionista, un tecnico, un tassista, è conveniente inserirsi in uno di quei circuiti per cui possono essere chiamati sullo smartphone al suono di una app e devono correre sul posto? "Dipende in qualche misura da dove sono nati", risponde Enrico Moretti, 46 anni, docente di economia a Berkeley, al quale ha chiesto consigli perfino Barack Obama dopo aver letto il suo libro The new geography of Jobs . Moretti studia da anni il caso dei freelance, termine entrato nella giuslavoristica mondiale dopo un debutto non nobile nel romanzo Ivanhoe di Walter Scott (i free lancers , lancieri liberi, erano i mercenari del XII secolo). "È un fenomeno che esiste in tutto il mondo, però assume significati molto diversi da Paese a Paese". E in quali nazioni ha un significato più positivo? "I dati Ocse indicano che se si guarda alla percentuale di lavoratori "liberi" o "in proprio" sul totale della forza lavoro, questi a sorpresa sono di più in Paesi come Italia, Turchia, Portogallo, Grecia. Cos'hanno in comune questi Paesi? Mercati del lavoro più rigidi, più ingessati, e una pressione fiscale molto alta a carico dei dipendenti, gli unici che non possono evadere le tasse. Viceversa, Paesi con un mercato più fluido quali Stati Uniti o Gran Bretagna, e con maggior disciplina fiscale, hanno una quota maggiore di lavoratori dipendenti assunti con contratti a tempo indeterminato, standard full time worker ". Cosa comporta questa differenza? "In certi contesti l'essere indipendenti significa essere precari. Guardate l'Italia: quanti "liberi professionisti" o "consulenti" fanno in realtà un lavoro da dipendenti senza nessuna tutela? Dove c'è più stabilità ci sono fondamenta più solide per lo sviluppo e salari tendenzialmente crescenti". È la condizione che il Jobs Act di Renzi vuole creare... "Certo. Rendendo più facile la mobilità sia in entrata che in uscita la situazione tenderà a migliorare. Ovviamente ci vorrà un po' di tempo, anche per una ragione culturale: gli imprenditori devono convincersi che assumere una persona a tempo indeterminato non significa esservi legati per tutta la vita. Non è solo questo il problema: negli Usa c'è più facilità a muoversi da un capo all'altro del continente per cercare migliori opportunità professionali. Anche in Italia un tempo c'era, ma la scarsità di lavoro disponibile ha reso tutti più legati alla propria residenza". Ma dove si guadagna di più, da "liberi" o "vincolati"? "In America si guadagna di più, a parità di ore lavorate, nel primo caso, però c'è il rischio di non lavorare per qualche periodo. Il salario totale infatti non sempre è più alto, perché le ore lavorate tendono ad essere di meno. In linea di massima dovrebbe essere così un po' dovunque. Anche qui è questione di cultura: non a caso in un'altra classifica dell'Ocse, quella degli imprenditori e delle start-up, le posizioni si invertono, e i Paesi anglosassoni superano di gran lunga quelli "meridionali". C'è più volontà di assumersi rischi, più facilità nell'avviare iniziative imprenditoriali, più gusto dell'innovazione. E le aziende a più alta innovazione sono quelle che determinano più sviluppo, crescita, occupazione". La tecnologia come influenza queste dinamiche? "Aumenta le opportunità. Molti lavori possono essere fatti in orari inusuali e con scadenze diverse da quelle tradizionali, se si "risponde" a un sito web. Questo aiuta diversi tipi di lavoratori, per esempio le donne con famiglia. Va anche considerato il ciclo economico che si attraversa: il boom di questo tipo di rapporto professionale avviene in Paesi in salute, non in recessione". E al presidente Obama cos'ha spiegato? "Abbiamo discusso della massiccia riconversione occupazionale in corso in aree come Filadelfia, Cleveland, Detroit: la Rust Belt legata all'antica industrializzazione delle tute blu. Il declino delle manifatture è un problema comune a tutti i Paesi occidentali. L'unica cosa da fare, ovunque, è puntare al modello di Boston, Seattle, Silicon Valley: sviluppare l'industria tecnologicamente più avanzata, a maggior valore aggiunto, a più alto livello intellettuale dei lavoratori. Anche a costo di andare a lavorare per una app ". Argomenti interviste economia enrico moretti 

Scene da Far West stasera nella collina torinese dopo un furto sventato. Teatro Inseguimento con spari questa sera a Riva presso Chieri, poco più di quattromila anime, a metà strada tra Villanova d'Asti e Chieri. Una gazzella dei carabinieri ha sorpreso cinque topi d'appartamento e li ha messi in fuga. I militari dell'Arma li hanno inseguiti a piedi e hanno esploso due colpi di pistola in aria. Uno dei malviventi si è arreso ed è stato arrestato in flagranza di reato. I  complici, invece, hanno scelto un'altra soluzione: hanno bloccato l'auto di una donna, una Fiat Panda, l'hanno costretta a scendere e a farsi consegnare le chiavi. Poi sono fuggiti, probabilmente in direzione del vicino casello autostradale della Torino-Piacenza. I carabinieri hanno organizzato numerosi posti di blocco nella speranza di intercettarli. Il quinto ladro è stato trasferito in caserma. 
Più visitatori, più incassi. Aumentano i romani e i turisti che, nell'anno appena trascorso, hanno affollato i siti archeologici della capitale. La conferma arriva dalla soprintendenza di Roma, che traccia il bilancio dell'afflusso di visitatori nel 2014. Se il 2013 si era chiuso con 5.581.712 visitatori, il 2014 ha visto la presenza di  6.265.669 turisti, con un aumento percentuale del +12,2%. Si tratta, spiega la soprintendenza Archeologica di Roma, di 5.728.591 visitatori totali per l'area archeologica centrale: Colosseo, Palatino, Foro Romano (+ 11,7% rispetto al 2013); 286.393 visitatori totali per il Museo Nazionale Romano e quindi per Palazzo Massimo, Terme di Diocleziano, Palazzo Altemps, Crypta Balbi (+ 25,9% rispetto al 2013). Non solo. Il 2014 ha al suo attivo diverse nuove aperture: gli ambienti occidentali della Casa di Augusto sul Palatino; l'antico percorso del vico Iugario e della Basilica Giulia nel Foro Romano; l'ampliamento del complesso monumentale delle Terme di Diocleziano per un totale di 3200mq; la visita del cantiere della Domus Aurea e la tenuta di Santa Maria Nova sull'Appia Antica. Nuovo poi l'allestimento per il Museo Palatino e quattro le riaperture al pubblico: Casa di Livia sul Palatino; Villa di Livia a Prima Porta; tombe del Parco archeologico della via Latina; terrazze delle domus imperiali sul Palatino. "Nel 2014 - spiega la soprintendenza speciale per i Beni archeologici di Roma- sono state rese fruibili al pubblico nuove aree monumentali, investendo in un ricco e articolato programma teso a valorizzare il patrimonio in sua gestione, a cominciare dall'area archeologica centrale, fulcro delle iniziative legate al bimillenario augusteo che ricorreva nello stesso 2014". Argomenti monumenti siti archeologici soprintendenza colosseo 
None Leggi i commenti I commenti dei lettori 
None Leggi i commenti I commenti dei lettori 
A PAOLO Messina, alla guida delle Biblioteche civiche torinesi, domandiamo: che cosa si può fare, a suo parere, per esaudire il sogno di padre Sergio De Piccoli? Come si può dare vita, in sostanza, alla biblioteca montana di Marmora? "Ho letto qualcosa su questa biblioteca, di cui che bisognerebbe, intanto, valutarne la composizione e la rilevanza non solo numerica. Direi comunque che la prima mossa da fare sarebbe quella mettersi in contatto con l'ente più importante, in questo settore, della provincia di Cuneo: la Biblioteca comunale della città, che ha alle spalle una buona tradizione. É l'unica che, dopo la fine della guerra, venne affidata a un bibliotecario su incarico del Comitato di Liberazione Nazionale. La persona scelta fu Piero Camilla, un uomo notevole, squisito. Era una sorta di fratello gemello di Nuto Revelli, che amava girare la provincia, le valli. Per la Biblioteca di Cuneo poté usare i fondi che, all'epoca, venivano messi a disposizione su un conto corrente apposito dal ministero per la Pubblica Istruzione. E analogamente fecero uomini diversi da Camilla, ma egualmente benemeriti, come Fragiacomo a Ivrea e Parisi a Pinerolo". Che cosa potrebbe fare il Comune di Marmora, dando per scontato che non può stanziare il denaro necessario per costruire i locali della biblioteca, e tenendo conto delle volontà espresse nel testamento da padre Sergio? "Posto che la miglior cosa sarebbe affidarsi alla Biblioteca di Cuneo, sempre che abbia ancora un qualche ruolo nel sistema bibliotecario provinciale, credo che il Comune di Marmora potrebbe verificare la possibilità di un'associazione con altre amministrazioni della zona. Magari puntando a costituire una sorta di biblioteca per tutta la valle ". Come giudica un intervento da parte di sponsor privati, per finanziare l'apertura della biblioteca della Valle Maira? "Se qualche privato volesse finanziare o sponsorizzare l'iniziativa, potrebbe farlo attivando una convenzione con il sistema pubblico. E se poi il patrimonio librario del monaco di Marmora avesse un fondo consistente di testi di religione, potrebbe esserci un intervento delle biblioteche diocesane, che sono una realtà interessante". Argomenti interviste torino interviste cultura paolo messina 
