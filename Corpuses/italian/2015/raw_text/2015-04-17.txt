CAGLIARI - Blitz e schiaffi dopo un'irruzione di ultrà ad Assemini, dove il Cagliari è in ritiro in vista della partita di domani pomeriggio con il Napoli. Aggressioni ai giocatori ma anche al personale tecnico della squadra, oltre a insulti e percosse. Il motivo per ora non è chiaro, la vicinanza alla zona retrocessione della squadra è l'ipotesi più probabile, è attualmente penultima con 21 punti. Sono stati una ventina gli ultras che hanno fatto l'irruzione nei confronti dei giocatori, chiusi da lunedì nel centro sportivo di Assemini. Poco prima delle 20, i supporter sono entrati, senza troppe formalità, nella casa rossoblù e hanno iniziato ad inveire contro la squadra. I toni sono stati particolarmente accesi tanto che più che un confronto ha assunto quasi i contorni di uno scontro fisico. Si è quasi arrivati alle mani e di sicuro quel feeling di inizio stagione tra una parte della tifoseria rossoblù e il Cagliari è stato definitivamente compromesso. Nel mirino sono finiti tutti indistintamente, accusati di uno scarso impegno e di una poca passione verso la maglia indossata, mentre le richieste sono state le solite: maggiore attenzione e vittorie. I tifosi sono stati poi ricevuti da una delegazione della squadra e dallo staff tecnico e questo è stato il momento di maggiore tensione perché in più di una occasione si è sfiorato il contatto fisico. Intanto dalla Questura sono già partite le indagini per fare piena luce su quello che è accaduto ieri poco dopo le 20 ad Assemini e soprattutto per identificare i responsabili del blitz. Non è la prima volta che accade a Cagliari: nel 2005 gli ultras avevano fatto irruzione nel centro sportivo per contestare la decisione della società che aveva richiamato in panchina l'allenatore Daniele Arrigoni. Il mister di Cesena fu esonerato dopo appena una partita. Ora, a distanza di dieci anni, un nuovo blitz. Argomenti ultrà aggressione schiaffi cagliari calcio serie a calcio e violenza zdenek zeman Leggi i commenti I commenti dei lettori 
LA PRIMA nave è arrivata ieri, e i turisti non hanno resistito alla mania dei selfie. Ma la stagione delle crociere potrebbe non cominciare nel migliore dei modi per Bari: accanto ai giganti che portano turisti, nel porto di Bari, è ancorato il relitto fumate della Norman Atlantic, non esattamente un bel biglietto da visita turistico per Bari. Non a caso le grandi compagnie di navigazione — sia Costa sia Msc che fanno scalo con i loro turisti nel capoluogo — hanno posto le proprie rimostranze all’Autorità Portuale. «Ci hanno chiesto alcune spiegazioni su come sistemare alcune cime, vista la presenza del relitto. C’è un discorso di manovre, ma niente di irrisolvibile: si tratta soltanto di problemi di tipo organizzativo», spiega il presidente dell’Autortità, Franco Mariani. Ma in realtà alle compagnie il relitto non piace affatto: la forte puzza di bruciato, e in ogni caso la vista che si dà ai turisti, non sono esattamente da cartolina. In realtà i primi turisti arrivati hanno protestato per i cattivi odori ma hanno quasi apprezzato la presenza del relitto, concedendosi alle più tradizionali foto ricordo da postare su Facebook. «Ma — dicono gli agenti marittimi — non si può continuare a far finta di niente. E’ qui da mesi e nessuno ha fatto ancora niente». Non a caso a Brindisi il sindaco Mimmo Consales protestò quando la Norman era ancorata a Costa Morena proprio per l’effetto negativo che poteva avere sui turisti o in ogni caso sugli altri passeggeri che si imbarcavano dal capoluogo salentino. Poi la Procura decise di trasferirla a Bari, per ragioni d’indagine e da quasi tre mesi è lì, in attesa che i periti di accusa e difesa possano salire a bordo. E chissà per quanto tempo ancora dovrà rimanerci, visto che le procedure non sono ancora cominciate. Gli operatori baresi, insomma, non hanno molta voglia di essere un nuovo Gigilio, con la Concordia al largo, e teme che il disinteresse sulla vicenda possano allungare all’infinito le operazioni sul relitto. I tempi dell’indagine penale sul naufragio della Norman costato la vita a 11 persone (18 sono ancora dispersi) si prospettano lunghi. La procura che sta cercando di capire le cause della tragedia ha chiesto un incidente probatorio che dovrà essere fissato dal gup Alessandra Piliego. Sul relitto della nave ma anche sui mezzi che sono stati imbarcati un pool di esperti, nominati dal giudice, condurrà gli accertamenti tecnici, il cui risultato assumerà il valore di prova. Anche la difesa dei 12 indagati potrà nominare tecnici di fiducia. Soltanto con l’avvio dell’incidente probatorio sarà aperto il portellone della nave. La procura ha depositato 18 faldoni e cioè le carte dell’inchiesta. Secondo il Codacons che assiste alcuni superstiti, dalla documentazione agli atti dell’indagine dei pubblici ministeri Ettore Cardinali e Federico Perrone Capano emergono «particolari inquietanti sulle modalità di sistemazione e messa in sicurezza del carico, costituito in prevalenza da Tir e grossi mezzi da trasporto, troppo ravvicinati e ancorati con un solo cavo». E in particolare le condizioni meteo-marine avverse, secondo l’associazione dei consumatori, «avrebbero richiesto la messa in opera di almeno 2 o 3 cavi per lato, mentre molti automezzi sarebbero stati assicurati con un solo cavo». La procura ha intanto disposto nuovi accertamenti irripetibili con la nomina di alcuni consulenti che dovranno estrarre i dati dal «sistema di rilevamento incendi la cui centrale è collocata nella plancia della motonave» e dal «telefono cellulare in uso ad Argilio Giacomazzi», comandate della Norman Atlantic. Alle compagnie non piace la forte puzza di bruciato e la vista che si offre ai turisti Franco Mariani SCHELETRO 

Due licei palermitani in gara per il primo Campionato nazionale di comunicazione radiofonica. “High school radio” il primo format che coinvolge le scuole italiane ideato dal giornalista  Paolo Luzzi che consente ad alcuni studenti delle scuole superiori italiane di maturare una formazione nel mondo della comunicazione insegnando loro il mestiere sul campo. Aspiranti aiuto registi, speaker, giornalisti, dj , fonici alle prese nell’organizzazione della puntata settimanale della durata di un’ora montata sul tema della settimana supportati dai professionisti delle radio che li ospitano, ad esempio Ezio Luzzi, voce storica di Radio Rai e di “calcio minuto per minuto”. A concorrere supportando i colori della nostra città sono gli allievi del liceo classico Meli, che si sono dati  come nome di battaglia “Radio Agorà” , balzati al secondo posto nella classifica del gradimento della trasmissione settimanale dietro solo il liceo Cavour di Torino . I ragazzi sono ospitati da Radio In durante la trasmissione di Filippo Virzì e guidati dal loro prof. di latino e greco Dario Costantino <Basta guardare l’entusiasmo con il quale affrontano le prove settimanali – dice sorridendo Costantino – e si capisce subito  che si tratta di un’idea vincente e formativa al pari di una lezione in classe, se non di più . Si sentono coinvolti in un progetto che  potrebbe aiutarli a trovare  la propria vocazione>. L’altro liceo è lo scientifico Galileo Galilei,  che per i radiospettatori hanno assunto il nome di “Radio Gaga “, sotto lo sguardo vigile dalla professoressa d’italiano Elisa La Scala.  Questa settimana hanno tentato di risalire la china strappando un quinto posto dietro altri due istituti catanesi . << Non è male considerando che questa per loro è la seconda puntata - spiega la La Scala - Siamo stati contattati solo agli inizi di febbraio a gara iniziata e i ragazzi stanno facendo del loro meglio per organizzare una puntata all’altezza, sfruttando tutti suggerimenti elargiti dal fonico Rino Sparacino e lo speaker Domenico Cannizzaro di Radio Time >>. L’organizzazione del concorso ha fatto sapere che per l’edizione del prossimo anno,  saranno coinvolti anche tutti gli atenei italiani . Il concorso si concluderà a maggio e il vincitore sarà decretato da una giuria qualificata .Non sono stati resi noti i premi in palio ma poco importa . Quel che conta è aver partecipato. Argomenti radio concorso scuola 

"Ho ammazzato mia moglie, chiamate il 118": così si è rivolto ai vicini di casa. Poi si è chiuso nel silenzio e ha aspettato l'arrivo dei carabinieri, che lo hanno arrestato. Tullio Lanfranchi, 61 anni, disoccupato dopo una vita come operaio in una fabbrica da poco fallita, è l'uomo che in serata a Niardo in Vallecamonica, nel Bresciano, ha ucciso a coltellata la moglie e ferito la figlia diciottenneche, inutilmente, ha tentato di difendere la madre dalla sua violenza. Gloria Trematerra, insegnante di lingue nel vicino liceo di Breno, 55 anni, è morta poco dopo l'arrivo all'ospedale di Esine. La figlia, ferita lievemente, è stata già dimessa e ora è ospitata a casa di amici. "E' arrivata questa ragazza ferita alle mani chiedendo aiuto. 'Per favore aiutate mia madre', mi ha detto, e abbiamo immediatamente chiamato i soccorsi", ha spiegato la signora che gestisce un bar vicino alla casa. La prima a raccogliere la sua richiesta di aiuto mentre il padre andava da altri vicini. Lanfranchi ha usato un grosso coltello da cucina con una lama oltre i dieci centimetri per uccidere la moglie al termine dell'ennesimo litigio. Agli inquirenti non ha confessato il delitto e non è stato ascoltato dal pm titolare dell'inchiesta Carlo Pappalardo. Sarà sentito in fase di interrogatorio di convalida dell'arresto, probabilmente nella giornata di lunedì. Da alcune settimane la vittima e la figlia si erano trasferite lontane dall'abitazione teatro dell'omicidio e vivevano in un appartamento protetto a Breno. Era stata la figlia a denunciare la violenza del padre e a convincere la madre ad avviare le pratiche per la separazione. Forse in serata, al termine dei consigli di classe durati fino a poco prima delle 20, la donna ha deciso di far ritorno a casa del marito per recuperare alcuni oggetti personali. "Difficile capire perché lo abbia fatto e soprattutto perché non si sia fatta accompagnare", ha detto il sindaco di Niardo, Carlo Sacristani, che proprio poche settimane fa aveva firmato la concessione della casa protetta alla donna. Insegnante da 23 anni nel liceo di Breno, Gloria Trematerra con i colleghi non aveva accennato alla sua situazione difficile. "Non aveva parlato della sua crisi coniugale" conferma Tiziana Pelamatti, vicepreside dell'istituto - Forse l'avremmo aiutata, se avesse dato segnali. La scuola era la sua famiglia. Da 23 anni insegnava da noi. Da quando era arrivata da Napoli". La vicepreside ha trascorso la notte al fianco della figlia di Gloria, che nel pomeriggio ha assistito il figlio maggiore della vittima di rientro da Torino (dove frequenta l'università). Lo stabile dell'omicidio è ancora sotto sequestro. Una donna ha depositato sull'uscio di casa un mazzo di fiori in ricordo della seconda vittima di femminicidio nell'ultimo mese a Brescia. Il 16 marzo scorso a Castenedolo, in provincia, era stata uccisa Anna Mura, ritrovata con il cranio sfondato nell'appartamento in cui viveva con la famiglia. Omicidio per il quale è tutt'ora in carcere il marito Alessandro Musini, che continua a proclamarsi innocente. Argomenti omicidi violenza familiare vallecamonica provincia di brescia femminicidi carlo pappalardo 
None Leggi i commenti I commenti dei lettori 
Due giorni per celebrare l’ambiente e la salvaguardia del pianeta ma riflettere anche sul benessere a 360 gradi, con un’attenzione particolare all’alimentazione. Oggi e domani, (sabato e domenica) dalle 9 alle 19, torna all’Orto botanico di via Lincoln, 2 l’ “Earth day Palermo 2015”, la manifestazione promossa dalle Nazioni Unite e giunta alla 45esima edizione. A Palermo, la Fuori orario production organizza per il terzo anno consecutivo la manifestazione  all’Orto botanico, in collaborazione col Comune, l’Università e Slow Food. «Quest’anno la Giornata della Terra sposa le tematiche dell’Expo di Milano- spiega Simona Gazziano, promotrice insieme a Patrizia Pozzo di Fuori orario production- con molti appuntamenti dedicati a mettere in risalto l’importanza dell’alimentazione e la centralità del cibo per il nostro benessere». Così, ad esempio, tra gli appuntamenti di oggi, dopo l’inaugurazione alle 9 con l’esposizione di prodotti ecosostenibili tra i viali, e il momento di yoga con Savitri Mondini, alle 11 si tiene un laboratorio didattico “Nutriamoci  Bio”, e altri incontri a cura di Slow food come quello in Aula Lanza su “lìLa percezione della cultura del cibo buono, pulito e giusto” e “Buono da morire:usi e abusi”, in collaborazione con l’Università. Alle 11,30 la chef Bonetta  Dell’Oglio curerà una degustazione guidata partendo da “scegliere e cucinare, le ricette del buon gusto e della salute”. Tra i dibattiti di oggi in aula Lanza, anche quello con la giornalista di Repubblica  Geraldine Schwarz, esperta di applicazioni per smartphone dedicate all’ambiente. Ma ci saranno anche sezioni dedicate allo sport e al benessere con i massaggi ayurvedici e di riflessologia plantare (oggi dalle 10,30 alle 13, info al 3403947306), lezioni dimostrative di qi-gong (ma occorre avere abiti comodi e  venire con una stuoia), le dimostrazioni di acrobatic yoga per bambini e adulti. Le visite guidate dell’Orto, invece oggi sono alle 12 e domani alle 16,30 da piazzale d’Ucria, e si prenotano all’ingresso.  Domani alle 10 la cooperativa Palma Nana cura un viaggio all’interno dell’Orto botanico attraverso i cinque sensi  dalle 10 alle 13 al padiglione Tineo, alle 11,30 invece si parla di proteine vegetali e biodiversità siciliana” all’ex serra delle felci, col chirurgo e nutrizionista Edmondo Palmeri, mentre Bonetta Dell’Oglio curerà una degustazione di legumi siciliani. E ancora, proiezioni di film e documentari, dalle 15 alle 19,30 in aula Lanza. Tra questi, alle 16 “Un mondo in pericolo”, film di Markus Imhoof, candidato all’Oscar nel 2012, e “Slow food story” alle 18, di Stefano Sardo e con Carlo Petrini. Non mancano laboratori  per i piccoli legati al riciclo e all’alimentazione sana. Attività collaterale, invece, domani alle 16 dall’ingresso dell’Orto, col mini corso di nordic walking e la passeggiata culturale fino a porta Felice e ritorno (info e prenotazioni al 3394774366). Il biglietto d’ingresso costa 2 euro. Argomenti orto botanico 
CITTADELLA – Non si arresta la corsa del Vicenza, neppure nel derby sul terreno del Cittadella, valido come anticipo della 36esima giornata del campionato cadetto. Un rigore di Di Gennaro al 91′ permette ai biancorossi di espugnare il “Tombolato”, battendo per 1-0 i padroni di casa e, soprattutto, balzando al secondo posto in classifica con 59 punti. uno in più del Bologna che ospiterà lo Spezia. PIEROBON MANTIENE LO 0-0 CON LE SUE PARATE - Al 37′ proteste degli ospiti per un rigore su D’Elia non ravvisato dal signor Maresca. L’intervento di Cappelletti sul terzino biancorosso è’ sembrato piuttosto evidente. Il giocatore vicentino, ammonito per simulazione, è costretto a lasciare il campo per un problema all’adduttore, sostituito da Vita. Al 39′ grande conclusione di Barreca e Vigorito vola a deviare sulla sua sinistra. Due minuti più tardi risponde il suo collega Pierobon: Cappelletti tiene in gioco Cocco, che si presenta solo davanti al portierone del Cittadella, bravissimo in uscita a chiudere lo specchio della porta. DI GENNARO COLPISCE IL PALO, POI SIGLA IL RIGORE DECISIVO – Nella ripresa al 6′ punizione di Sgrigna per la testa di Cappelletti che sfiora il palo. Ci prova poi Sgrigna per i locali e Cocco per i biancorossi berici, ma il risultato non cambia, anche grazie alle parate di Pierobon. Al 27′ e’ il palo a dire di no a Di Gennaro, con il portiere padovano battuto. Al 45′, pero’, Ragusa si invola verso l’area del Cittadella, Pierobon esce in scivolata e atterra il giocatore avversario. Rosso per lui e rigore per il Vicenza. Entra Valentini, il portiere di riserva, al posto di Kupisz, ma dal dischetto Di Gennaro non gli da scampo e poi festeggia in modo singolare, mimando un brindisi, insieme ad altro compagni. La palla ora  passa al Bologna, chiamato a fare bottino pieno contro lo Spezia se vuole riprendersi la seconda poltrona. CITTADELLA-VICENZA 0-1 (0-0) CITTADELLA (4-4-2): Pierobon 7; Cappelletti 6, Scaglia 5, De Leidi 5, Barreca 6; Kupisz 6 (46′ st Valentini sv), Rigoni 6, Busellato 6, Minesso 6 (22′ st Coralli 5.5); Stanco 5.5, Sgrigna 6 (35′ Paolucci sv). (Pecorini, Signorini, Benedetti, Donazzan, Bazzoffia, Lora). All.: Foscarini. VICENZA (4-3-3): Vigorito 6; Sampirisi 6.5, Brighenti 6, Manfredini 6, D’Elia 6 (39′ pt Vita 6); Sbrissa 6 (22′ st Ragusa 6.5), Di Gennaro 7, Cinelli 6; Laverone 6.5, Cocco 7, Giacomelli 6 (37′ st Spinazzola sv). (Bremec, Alhassan, Garcia, Gentili, Petagna, Camisa). All.: Marino. ARBITRO : Maresca di Napoli 6. RETI : 46′ st Di Gennaro rig. (V). ESPULSO: 45′ st Pierobon (C) per fallo su chiara occasione da gol. AMMONITI: D’Elia, Busellato, Cappelletti, Cocco, De Leidi. ANGOLI: 5-5. RECUPERO: pt 2′, st 5′. SPETTATORI: 5.716, incasso 57.353 euro. Argomenti serie a cittadella calcio vicenza calcio Leggi i commenti I commenti dei lettori 
