PARIGI – Il Paris Saint Germain ingrana la sesta e strapazza in casa il Guingamp nell’anticipo della 36esima e terzultima giornata di Ligue 1. I parigini di Blanc esagerano e battono 6-0 i ragazzi di Gourvennec, facendo un passo quasi decisivo per la vittoria del campionato. MATTATORI CAVANI E IBRA – Risultato che si sblocca dopo appena 2′ grazie al ‘cecchino’ Edinson Cavani, ben servito da Aurier. Al 18′ arriva il raddoppio: ottimo assist di Marco Verratti per Zlatan Ibrahimovic che supera l’incolpevole Loessl. Nel secondo tempo il Psg dilaga ancora Cavani al 51′ e con l’ex interista Maxwell, che al 56′ firma il poker. Al 70′ arriva il tris personale del Matador e, a tempo scaduto, Ibrahimovic sigla su rigore la doppietta per il definitivo 6-0. LIONE IMPEGNATO A CAEN – Si attende ora la risposta del Lione, impegnato sabato pomeriggio alle 17 sul campo del Caen, in piena lotta salvezza. In caso di sconfitta di Lacazette e compagni, il Psg può già fare festa, altrimenti, con i giochi ormai quasi fatti, l’impressione è che i festeggiamenti saranno soltanto rinviati. Argomenti calcio francese ligue 1 paris saint germain Leggi i commenti I commenti dei lettori 
Un’ottima prova di squadra promuove la Manital alle semifinali promozione in serie A di basket: al primo match point Torino chiude la serie con Ferentino imponendosi in trasferta per 66-74. In avvio la Pms schiera il consueto quintetto (Giachetti, Lewis, Rosselli, Mancinelli e Fantoni) e parte con il freno a mano tirato: al 5’ Ferentino preme sull’acceleratore con il canestro di Bucci e tocca il +7 sul 12-5. Torino prova a rimediare ma due liberi di Starks riportano i ciociari sullo stesso margine, 16-9. Proprio sul finire del primo quarto, però, la fiammata di Miller cambia le carte in tavola: mancano cento secondi alla prima sirena quando la guardia torinese segna da tre, poi Guarino perde palla, la recupera Bruttini che serve lo stesso Miller che va a canestro subendo fallo antisportivo dallo stesso Guarino. Risultato: Miller trasforma anche il libero aggiunto e poi segna ancora da tre, nove punti in fila che portano Torino dal -4 al +5. Il primo quarto, dunque, si chiude 16-21, un margine che rimane pressoché invariato anche nel corso dei secondi dieci minuti: il parziale del secondo quarto recita 16-17, con la Manital che va così al riposo lungo con un margine di +6 (32-38) che non è ovviamente rassicurante ma che dà tante certezze al gruppo di coach Bechi. Nel terzo quarto, però, arriva la reazione d’orgoglio di Ferentino: Torino non segna per due minuti e alla coppia Thomas-Bucci riesce il ribaltone. Al 25’ il tabellone segna 44-43 per i padroni di casa e per Torino – che all’ultimo riposo va sotto 52-48 - è tutto da rifare. Per cinque minuti si viaggia ancora sui binari dell’equilibrio (58-59 con il canestro di Mancinelli), poi la Pms sale in cattedra e saluta: stavolta è Fantoni, fra i migliori in campo, a segnare cinque punti in fila e il match è segnato. Finisce 66-74 con il libero della staffa di Giachetti; e Torino è già in semifinale promozione per la serie A. 
None Leggi i commenti I commenti dei lettori 
None Leggi i commenti I commenti dei lettori 
LIVORNO – Con grandissima fatica, il Livorno supera 2-1 la Virtus Entella e torna prepotentemente in piena zona playoff. La vittoria per gli amaranto di Christian Panucci arriva all’ultimo respiro e in rimonta grazie al terzo gol stagionale di Enej Jelenic. LA CRONACA – Succede tutto nella ripresa dopo un primo tempo con poche occasioni. Da segnalare soltanto al 38′ un tiro cross di Gemiti che colpisce la traversa a portiere battuto. Poi nella ripresa i liguri passano in vantaggio al 66′ grazie a Mazzarani che ribatte in rete una corta respinta di Mazzoni sul suo precedente colpo di testa. La reazione del Livorno c’è e al 73′ arriva l’episodio chiave: Vantaggiato pareggia su calcio di rigore, dopo una trattenuta in area sullo stesso attaccante amaranto di Cesar, che viene prima ammonito e poi espulso per eccesso di proteste. IL GOL DI JELENIC VALE LA ZONA PLAYOFF – In pieno recupero, al 93′, il Livorno trova il gol vittoria grazie a Jelenic, che dopo una triangolazione con Vantaggiato fissa il risultato sul 2-1. Il gol del centrocampista sloveno fa esplodere di gioia il pubblico dell’Armando Picchi e tutta la panchina amaranto. E’, infatti, un successo fondamentale dopo 5 pareggi consecutivi per il Livorno, che supera in classifica Avellino e Pescara, fissandosi al settimo posto con 58 punti. La Virtus Entella, per l’ottava gara consecutiva a secco di vittorie, resta a 43 in zona playout e rischia di essere agganciato dal Cittadella, terzultimo a -3 dai liguri. Argomenti serie b livorno calcio virtus entella Leggi i commenti I commenti dei lettori 
Si è attirato aspre critiche per aver detto di no all'arrivo di 79 migranti sbarcati sulle coste italiane in aggiunta ai 62 già ospitati, ma il presidente della Regione Valle d'Aosta Augusto Rollandin non torna sui suoi passi, anzi rivendica con decisione la propria scelta. «La nostra non è assolutamente una posizione ideologica – afferma Rollandin – ma è legata al fatto che ho sentito tutti e 74 i sindaci della nostra regione e a oggi non c'erano disponibilità da nessuno di loro». Nessuna disponibilità da un territorio che conta 128 mila abitanti, con il secondo Pil procapite più ricco d'Italia e 200 realtà tra associazioni, onlus e cooperative, in cui 141 migranti in totale rappresenterebbero appena lo 0,11 percento della popolazione. A chi lo ha criticato, Rollandin ha risposto che «non conosce la situazione della Valle», a chi ha affermato che finita la stagione invernale gli alberghi sono praticamente vuoti ha replicato che «accoglienza non significa dare a queste persone solamente un posto in cui dormire ma anche accompagnarli in un percorso di inserimento», a chi ha fatto intendere che i turisti potrebbero boicottare le montagne valdostane ha replicato di «non temere ripercussioni» e di fronte alla disponibilità di alcune associazioni di mobilitarsi per accogliere dei migranti ha ribadito che «ad oggi non possiamo dare la nostra disponibilità ma non è detto che le cose non potranno cambiare in futuro, ci stiamo attrezzando». Dopo che la candidata sindaco ad Aosta, Carola Carpinello, aveva lamentato il «silenzio doloroso della società civile» in quella che a ei era parsa più che altro una mossa pre elettorale, ieri è arrivata dal Forum del terzo settore una comunicazione ufficiale a proposito del «gran rifiuto»: «Stiamo lavorando per proporre una soluzione, ci candidiamo ad accogliere questi migranti ma bisogna ripensare al sistema di accoglienza e la Regione deve organizzare nuovi modelli di inclusione». In altre parole il mondo del sociale, al contrario del governo regionale, non si tira indietro sulla proposta di accogliere nuovi migranti, ma concorda con il governatore valdostano quando dice che «non c'è stata una mancanza di sensibilità. Se accoglienza deve essere, deve essere piena, non si possono piazzare queste persone da qualche parte». Quella di Rollandin non sarà, come dice lui, una posizione ideologica ma è comunque una questione di principio: «Con la nostra decisione abbiamo cercato di far capire che questa dovrebbe essere una materia di competenza europea, invece è solo l'Italia che se ne sta facendo carico. Non si possono distribuire i migranti in modo matematico tra le varie regioni ed è infatti per questo che da ogni parte arrivano reazioni di protesta e molti si sono accodati alla nostra decisione». Argomenti profughi valle d'aosta augusto rollandin 
ROMA - Prima c'è stato l'innamoramento per il partito repubblicano americano, utilizzato come modello per promettere ai suoi un futuro di riscatto. Oggi, all'indomani del trionfo di David Cameron nelle elezioni britanniche , Silvio Berlusconi lancia una nuova parola d'ordine: quella del modello Cameron. Ecco, in una nota, l'elogio del vincitore: "Mi congratulo con David Cameron. Ha conseguito una vittoria che premia gli eccellenti risultati del suo governo, che ha saputo condurre la Gran Bretagna fuori dalla crisi attraverso politiche economiche liberali, moderate, di centro-destra. Anche le elezioni britanniche di ieri come quelle francesi di qualche settimana fa dimostrano che gli elettori europei ritengono che la sinistra non sia in grado di agganciare e consolidare la ripresa che ha cominciato a farsi sentire in tutta l'Europa. Purtroppo non in Italia". L'ex Cavaliere sostiene che "il successo di Cameron è quello di un leader che ha saputo stare in Europa a testa alta, tutelando le ragioni e gli interessi del suo Paese, resistendo ai diktat delle burocrazie di Bruxelles". Poi lancia un messaggio agli estremisti di casa nostra: "Le posizioni radicali, xenofobe ed antieuropee, di Farage nel Regno Unito e della signora Le Pen in Francia, hanno raccolto parecchi consensi, ma - avverte - non sono  mai riuscite a prevalere. Anche queste elezioni hanno dimostrato che la sinistra si batte solo con un progetto liberale, capace di raccogliere il consenso di tutto il centro-destra moderato". "E' quello - assicura Berlusconi - che intendiamo realizzare anche noi". Chissà cosa penseranno, di queste parole, i riottosi alleati leghisti tutt'altro che smaniosi di farsi catturare dal paradigma del centrodestra moderato. Intanto l'ex premier si lancia nella campagna elettorale per le regionali. Il primo appuntamento è domani mattina al teatro della Gioventù di Genova, a sostegno di Giovanni Toti, consigliere azzurro e candidato del partito alla guida della regione. Un comizio al chiuso che rispetta la strategia decisa dal Cavaliere e dai suoi uomini per i diversi appuntamenti elettorali. E prendendo spunto proprio dai partiti (Ncd, Fdi e la Lega) che sostengono Toti, l'ex capo del governo coglierà di nuovo l'occasione per insistere sulla necessità che il centrodestra torni unito: lo impone la nuova legge elettorale - è il senso del suo ragionamento - ed è l'unica soluzione per tentare di battere il Pd. L'agenda di Berlusconi però è ancora da costruire. L'ex capo del governo sarebbe dovuto essere a Bari già lunedì chiamato come testimone nel processo Escort ma, hanno fatto sapere i suoi avvocati, per impedimenti non potrà essere presente. E in Puglia è già attivissimo l'avversario interno Raffaele Fitto. Anche l'eurodeputato però in realtà si prepara al dopo regionali. Al di là della creazione dei gruppi fittiani (il debutto ci sarà dopo il voto) il progetto del capo dei frondisti guarda oltre i confini italiani. Non è un caso che sia stato il primo a congratularsi per la vittoria di David Cameron in Inghilterra sostenuto pubblicamente con una lettera firmata da circa 30 deputati e pubblicata lo scorso 26 aprile sul quotidiano The Telegraph. Un'iniziativa sembrata in polemica con la scelta di Berlusconi, che in quegli stessi giorni inneggiava al modello americano e all'ex alleato George Bush. Argomenti silvio berlusconi raffaele fitto Leggi i commenti I commenti dei lettori 
ROMA - Giorno del ricordo delle Vittime del dovere, ma con una vena polemica. Si celebra domani al Senato la "Giornata della memoria", una cerimonia che intende ricordare le vittime del terrorismo e del dovere. Ma da parenti delle vittime giunge una accusa risentita allo Stato di non essere in grado di compiere azioni per riconoscere e ricordare in modo degno coloro che hanno sacrificato la loro vita per la società civile. Una polemica sostenuta - tra gli altri - da Ambra Minervini, tra coloro che lamentano che lo Stato "riconosce solo formalmente il valore del sacrificio", mentre dall'altro non esita a dare visibilità, aiuti e perfino denaro ai terroristi, ai mafiosi che non hanno esitato ad uccidere".  Ambra Minervini - figlia di Girolamo, magistrato ucciso dalle Brigate Rosse nel 1980 - è membro del direttivo dell'associazione onlus "Vittime del dovere". "Ho deciso di non partecipare alla cerimonia per protestare contro quella che ritengo sia solo una forma di ipocrisia  -  dice  -  perché da un anno ho segnalato alla presidentessa della Camera la necessità di fare qualcosa in merito e non ho ottenuto nulla. Solo silenzio". La Minervini aveva inviato una lettera alla Boldrini nel maggio del 2014: "Ad un ergastolano pluriomicida - scriveva - viene concessa la libertà, la possibilità di reinserirsi nel mondo del lavoro, accompagnandolo a volte in un percorso che lo condurrà ad essere convocato come consulente a Montecitorio, a collaborare con ASL, Province, Comuni, Regioni, a tenere conferenze in scuole e università statali, ad essere nominato responsabile di alcuni settori delle stesse, a lavora presso il Viminale e Montecitorio con incarichi di altissimo profilo, ad essere assunto presso la Rai, ad essere iscritto nella lista degli assistenti sociali anche se, talvolta, interdetto ai pubblici uffici". Insomma, secondo la denuncia della Minervini, alla attenzione per ex terroristi, pluriomicidi e mafiosi corrisponde la  trascuratezza verso le vittime dei loro delittii. E nonostante le promesse più volte reiterate dell'allora presidente Napolitano, nulla di nuovo. "Per ottenere l'applicazione delle leggi a nostro favore  -  spiega ancora la Minervini  -  si devono attendere anni. In uno Stato che conferisce medaglie d'oro e d'argento anche ai cuochi, ai quali va comunque tutto il mio rispetto, per ottenere una medaglia in onore di mio padre, mia mamma ha dovuto presentare istanza e scrivere non meno, credo, di dieci lettere di sollecito; per vedersela consegnare, dopo due anni, in un'anonima saletta della Prefettura, con motivazioni da ricercarsi nella fotocopia sbiadita di un decreto di 14 pagine, con ritiro e costo delle fotografie della cerimonia a nostro carico". Evidente la rabbia e la delusione: " In uno stato che si dichiara di diritto i diritti delle Vittime dovrebbero essere garantiti almeno come quelli dei carnefici". Una protesta raccolta dall'Associazione vittime del dovere, rappresentata dalla presidentessa Manuela Piantadosi, una onlus che avanza proposte concrete. Come la modifica di 3 articoli del codice Penale (193 bis, 195 bis e 28). Per escludere "vantaggi economici" evidenti e spesso garantiti da istituzioni statali derivanti da eventi così tragici. Per impedire che i condannati per questi delitti traggano proventi dai loro gesti. Per escludere chi voleva distruggere lo Stato e le sue istituzioni dal partecipare ad iniziative promosse dalla pubblica amministrazione. Leggi i commenti I commenti dei lettori 
Due tram della linea 15 si sono tamponati a Ponte Sesto, a Rozzano, intorno alle 19.10. I due mezzi viaggiano in direzione Milano quando il secondo, per un errore dell'autista, è finito addosso al primo. Sul luogo dell'incidente, in via Buozzi all'altezza della Tangenziale Ovest, sono arrivate decine di mezzi del 118 ma la maggior parte dei contusi, una quindicina, sono stati medicati sul posto. Tra di loro anche sei donne, di età compresa tra i 24 e i 60 anni, e uno studente 17enne. Alla fine, sono sei le persone trasportate in ospedale per traumi e contusioni, tutti in codice giallo e verde. Tre di loro sono finite al Pronto soccorso del San Matteo di Pavia, due al San Paolo di Milano e una all'Humanitas di Rozzano. In via Buozzi, per i rilievi e per ricostruire la dinamica ed eventuali responsabilità dell'incidente, sono arrivati gli agenti della Polizia locale di Rozzano. Argomenti trasporti incidenti stradali 
