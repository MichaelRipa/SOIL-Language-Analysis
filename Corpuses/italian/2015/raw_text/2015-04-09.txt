None Leggi i commenti I commenti dei lettori 
Un incendio di cui al momento si ignorano le cause ha danneggiato stasera un automezzo a Palermo, in viale Regione Siciliana, all'altezza di via Evangelista di Blasi. Sul posto sono intervenute alcune volanti della polizia. Il traffico in direzione di Catania ha subito dei rallentamenti. 

MILANO – Già eliminata, Milano chiude con un’altra sconfitta (10/a in 14 gare) la sua avventura nelle Top16 di Eurolega. Al Forum s’inchina per 79-88 alla capolista Cska Mosca che ha dominato la gara dall’inizio alla fine. Dopo aver dilagato nel primo tempo (34-55 all’intervallo) la formazione russa si è limitata a controllare nella ripresa la rimonta degli uomini di Banchi che sono solo riusciti a rendere meno pesante il passivo. SI SALVANO SAMUELS E GENTILE – Ottima, nel Cska, la prova di Kaun (19 punti e 8 rimbalzi), Kirilenko e Vorontsevich (14 punti a testa con il primo che ha catturato anche 7 rimbalzi). Il migliore nelle fila di Milano è stato Samuels (18 punti e 8 rimbalzi) ma si sono salvati anche Gentile (15+6) e Brooks che ha chiuso con 13 punti. MILANO – CSKA MOSCA 79-88 (15-23; 34-55; 55-73) Milano : Ragland 6, Brooks 13, Gentile 15, Gigli ne, Cerella ne, Melli 9, Kleiza 7, Elegar 2, James ne, Hackett 4, Samuels 18, Moss 5. All. Banchi. CSKA Mosca : DeColo 8, Teodosic 4, Nichols 3, Jackson 8, Markoishvili 2, Weems 6, Vorontsevich 14, Kaun 19, Khryapa 4, Hines 6, Kirilenko 14. All. Itoudis Note : rimbalzi 35-39, assist 12-20. Argomenti olimpia milano basket eurolega Leggi i commenti I commenti dei lettori 
None Leggi i commenti I commenti dei lettori 
Paolo Patricola, 60 anni, palermitano residente a Marsala, è morto nel pomeriggio, intorno alle 18, in seguito alle gravi ferite riportate in un incidente stradale. L'uomo era alla era alla guida di uno scooter e per cause in corso di accertamento si è scontrato con un'auto. L'impatto è avvenuto sulla strada statale 115 per Mazzara, nei pressi dell'incrocio di contrada Terrenove. Patricola aveva precedenti per ricettazione, contraffazione di cd musicali e violazione della legge sul diritto di autore (vendita cd e dvd senza il bollino della Siae). L'ultima volta era stato arrestato, dalla polizia, ai primi di gennaio 2013. Argomenti incidente marsala morto scooter mazara 
None Leggi i commenti I commenti dei lettori 
Tutto lascerebbe pensare ad una lite in famiglia finita in tragedia. Giorgio Luparello, 57 anni, e la moglie Patrizia Moscato, 48 anni, sono stati trovati uccisi a fucilate nella loro casa nel quartiere di Fontanelle, ad Agrigento: lui raggiunto da un colpo alla schiena, lei al volto. Gli investigatori privilegiano la pista dell'omicidio-suicidio: la donna avrebbe, infatti, sparato al marito per difendere la figlia di 18 anni da una probabile aggressione da parte del padre. La ragazza, che ha lanciato l'allarme urlando per le scale del palazzo, è stata ricoverata all'ospedale "San Giovanni di Dio" di Agrigento per curare un profondo taglio al viso. Da qui l'ipotesi che l'uomo avrebbe potuto avere l'intenzione di fare del male alla figlia, scatenando la tragica reazione della madre. Ma al momento sono soltanto ipotesi che i carabinieri di Agrigento, che indagano sul caso, stanno vagliando insieme ad altri scenari. [[ge:rep-locali:rep-palermo:111566912]] Di certo c'è da chiarire la presenza di quel fucile: nessuno in famiglia avrebbe mai denunciato il possesso di un'arma, né tantomeno del fucile calibro dodici utilizzato per il delitto e ritrovato vicino i cadaveri. I vicini di casa di Giorgio Luparello e Patrizia Moscato hanno raccontato di aver sentito prima due spari e poi le urla d'aiuto della figlia 18enne. La dinamica potrebbe a questo punto sembrare chiara, ma i carabinieri della Compagnia di Agrigento - con a capo il capitano Giuseppe Asti - non escludono alcuna pista. Sul posto è intervenuta anche la Sezione investigazioni scientifiche dell'Arma, che ha effettuato i rilievi all'interno dell'abitazione Argomenti provincia agrigento omicidio-suicidio 
