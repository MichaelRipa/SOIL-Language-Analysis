ATENE - La partita era 18 (tutto il resto dell'Eurogruppo) contro uno (la Grecia). Quale è stato il risultato? Hanno vinto ottenendo molte più cose di quante ne hanno concesse -  come accade sempre tranne che nelle favole - i più forti: Jeroen Dijsselbloem e la Germania. Anche Atene però, soprattutto per la disparità di forze in campo può permettersi di vedere il bicchiere mezzo pieno, come ha fatto subito dopo la conclusione -  temporanea - dei negoziati il ministro delle finanze Yanis Varoufakis. Non solo per i piccoli miglioramenti delle intese con Bruxelles, ma soprattutto per aver aperto dal basso e contro la legge dei numeri un dibattito sull'Europa destinato a durare oltre le decisioni di questi giorni. Scoprendo in qualche modo l'intransigenza tedesca, obbligando Barack Obama a scendere in campo e costringendo tutto il continente a discutere sui risultati delle politiche di austerità adottate negli ultimi anni e sulle loro conseguenze. Ecco di seguito il tabellino della sfida con i risultati portati a casa dalle parti. COSA HANNO OTTENUTO GERMANIA ED EUROGRUPPO La Grecia ha rinunciato a parlare di taglio del debito. Atene si è impegnata a non introdurre unilateralmente misure umanitarie e a non far marcia indietro sulle misure imposte dalla Troika (specie su pensioni, licenziamenti e contratti collettivi) senza l'ok dei creditori. Gli 11,5 miliardi rimasti nel fondo salva-banche torneranno al Fondo salvastati e non potranno essere usati (come sperava Tsipras) per finanziare parte del programma di Syriza. Varoufakis ha garantito che rispetterà tutti gli impegni dei creditori. E qualsiasi ritocco al vecchio memorandum dovrà essere concordato tra le parti. A supervisionare l'intero processo sarà la vecchia Troika (Ue, Bce e Fmi) anche se con un nome diverso. L'estensione vale quattro mesi e non sei come chiesto da Atene. Questo significa che finirà prima di luglio e agosto, quando scadono 6,7 miliardi di debiti con la Bce. A quel punto la Grecia sarà con le spalle al muro per trattare una proroga. Se non avesse i soldi per ripagare Eurotower, finirebbe in default. COSA HA OTTENUTO LA GRECIA Quattro mesi di tempo per mettere a punto un nuovo programma di riforme targato Syriza, l'ok formale della Ue a non chiamare Troika la Troika (ribattezzata "le istituzioni") e a non chiamare il memorandum memorandum (è rinato come "estensione del piano"). La possibilità di cambiare con l'ok dei creditori le misure di austerity previste dal vecchio progetto targato Samaras - che prevedeva l'aumento dell'Iva e nuovi tagli per 2,5 mld entro fine febbraio - con altre misure da presentare entro lunedì. La speranza e la possibilità, previa intesa generale, a chiudere almeno il 2015 con un avanzo primario inferiore al 3% imposto dalla Troika. L'accordo dovrebbe consentire alla Bce di riutilizzare come garanzia per finanziamenti i titoli di stato ellenici, una boccata d'ossigeno importante per il sistema creditizio. Argomenti eurogruppo 
TORINO – "Abbiamo fatto una gran partita, come l'avevamo fatta per un tempo con l'Inter e a Firenze. Tre partite giocate bene. Ci consola il fatto che la squadra sta bene di testa e fisicamente. Continuando così raggiungeremo il nostro obiettivo". Lo ha detto il tecnico dell'Atalanta, Stefano Colantuono, in merito alla partita dei nerazzurri allo Juventus Stadium, sconfitti ma solo di misura (2-1) in casa dei primi della classe. "DOMENICA INIZIA UN ALTRO CAMPIONATO"  - Un k. o. che non cambia molto nelle ambizioni dei bergamaschi, già consapevoli di dover lottare fino alla fine per la salvezza: "Siamo abituati a questo tipo di campionato  -  chiarisce Colantuono  -  ma vorremmo staccarci e mettere il prima possibile in cassaforte la salvezza. Può darsi che ci attrezzeremo per non soffrire anche quest'anno. Finora con me non si è mai sofferto alla fine. Da domenica prossima comincerà un campionato diverso per noi, ma dobbiamo continuare con questa voglia di fare, sapendo i nostri limiti e i nostri pregi". [[ge:rep-locali:repubblica:107821635]] "L'ESPULSIONE? UNA STUPIDATA"  - Se poi l'Atalanta è riuscita a perdere solo di misura, gran parte del merito va a Sportiello: "Se sarà l'erede di Buffon? Me lo auguro per lui  -  chiosa il tecnico romano  -  ha le potenzialità e una carriera luminosa davanti. Dipende solo da lui". Per concludere, Colantuono non manca di polemizzare per la sua espulsione nella ripresa: "Una stupidaggine. Avevo mandato il preparatore atletico per controllare le condizioni di Dramè, ma il team manager della Juve lo ha detto al quarto uomo e non doveva, mi sono arrabbiato e gli ho detto che non era una cosa da Juve. Non hanno bisogno di queste cose, eravamo in emergenza. Poi ho parlato con Irrati e mi ha detto che non poteva fare altro". Argomenti atalanta serie a stefano colantuono Leggi i commenti I commenti dei lettori 
None Leggi i commenti I commenti dei lettori 
ROMA - Il Giocagin organizzato dall'Uisp (Unione italiana sport per tutti) compie 28 anni. La storica manifestazione, che gode dell’adesione del Presidente della Repubblica e dei patrocini della Presidenza del Consiglio dei Ministri e del Ministero del lavoro e politiche sociali, è in grado di coniugare divertimento, sport e solidarietà in tutta Italia. Basta dare un'occhiata ai numeri per rendersene conto: si svolge in cinquanta palazzetti, coinvolge oltre trentamila persone di ogni età con l'obiettivo di lanciare un contagioso “movimento” lungo lo stivale al ritmo di “inclusione, benessere e solidarietà”, spiegano gli ideatori. Le giornate centrali dell'iniziativa sono quelle di sabato e domenica, con diciotto città coinvolte contemporaneamente, da nord a sud d’Italia. Tra queste troviamo Firenze, Venezia (Mestre), Udine, Pisa, Livorno, La Spezia e Rimini. Nei weekend seguenti altre città si uniranno alla festa dello sport per tutti, sino ad arrivare a giugno. Le attività previste nelle esibizioni sono aperte a tutti e di vario tipo: ginnastica libera e artistica, ritmica, danza e pattinaggio fino alle più innovative performance di break-dance, hip-hop, rock&roll acrobatico e discipline orientali. Ma come ogni anno non mancano le novità. Le più attese nella prossima edizione sono l’introduzione di esibizioni di prepugilistica, bike trial e nuoto a Sarzana (Sp), dove la manifestazione si svolgerà anche nella piscina comunale. Durante il weekend previsti a Udine duecento bambini e bambine che si esibiranno nel PalaIndoor tra break dance e ginnastica. Mentre ad Alessandria hanno aderito tredici società sportive: obiettivo mettere in scena trenta diverse coreografie, tra danze orientali e capoeira. A Sarzana, in provincia di La Spezia, come dicevamo, c’è la novità di attività in piscina, nell’impianto Parentucelli, dove saranno protagonisti, insieme a tutti, anche ragazzi con disabilità. In laguna il Palasport Taliercio di Mestre ospiterà Giocagin a Venezia: diciassette associazioni si esibiranno tra musiche e balli. Dall’Adriatico al Tirreno: Pisa e Livorno ospiteranno esibizioni di fitness, ginnastica artistica, ballo, pattinaggio e thai-chi. Le coreografie ospitate dalla Palestra Perticale di Piombino si ispireranno ai temi dell’Expo 2015 “Nutriamo il pianeta, energia per la vita”. Per festeggiare il settantesimo anniversario della Liberazione, il Palazzetto dello sport di Martina Franca (Ta) diventerà tricolore ed ospiterà quattrocento partecipanti, tra bambini e anziani. Domenica a La Spezia nel palazzetto dello sport si terranno libere esibizioni di persone di tutte le età, con bambini e le loro nonne. A Rosignano, in provincia di Livorno, sarà di scena la prepugilistica, mix fit e il bike trial, oltre alle attività più classiche. Giocagin coinvolgerà anche il Sud Italia in date successive tra le quali Enna (8 marzo), Lecce (21-22 marzo) e Caserta (22 marzo). Grazie agli atleti che partecipano a Giocagin 2015, ai dirigenti sportivi e al pubblico di questa manifestazione vengono raccolti fondi per sostenere due progetti in Africa. Il primo è “Un’altra piroga è possibile”, per le donne senegalesi del villaggio di Foundiougne, in Senegal. Il secondo è “Diritto al gioco e allo sport” a favore dei bambini Saharawi dei campi profughi, a sud dell’Algeria. Leggi i commenti I commenti dei lettori 
None Leggi i commenti I commenti dei lettori 
TORINO – "Una vittoria importante e pesante". Massimiliano Allegri, tecnico della Juventus, commenta i tre punti conquistati dalla sua squadra contro l'Atalanta nel 2-1 dello Stadium. "ATTENTI STASERA"  - "Stasera ho intravisto una squadra attenta  -  dice Allegri ai microfoni di Sky, riferendosi all'amaro pareggio di Cesena -, abbiamo forse affrettato qualche giocata e non siamo riusciti a chiudere la partita, però abbiamo avito grande attenzione e cattiveria per condurre la partita in porto, cosa che Cesena non abbiamo avuto". [[ge:rep-locali:repubblica:107826238]] "VITTORIA PESANTE"  - "Partite facili non ce ne sono e non possiamo sempre vincere 3-0  -  dice ancora il tecnico bianconero -. Stasera è stata una partita importante e pesante, in un momento delicato del campionato. E' attraverso queste vittorie che si arriva all'obiettivo finale. Ci fa bene vincere queste partite, ci fa tornare con i piedi per terra". Una battuta anche su Pirlo, match winner: "Ha due piedi magici, soprattutto il destro e quando calcia fa delle traiettorie strane". [[ge:rep-locali:repubblica:107821635]] PIRLO: "UN MESSAGGIO AL CAMPIONATO"  - "Dopo la brutta prestazione di Cesena, oggi era importante vincere anche non giocando bene. Ora prepariamo la sfida di Champions di martedì, ma questa vittoria ci voleva". Lo dice Andrea Pirlo. Da domani si comincia a pensare al Borussia Dortmund, prossimo avversario dei bianconeri in Champions League: "Ma oggi il messaggio è solo al campionato  -  specifica il centrocampista -, non era facile perché siamo stati sotto e poi con affanno e sofferenza siamo riusciti a ritrovare la vittoria. Da domani penseremo al Borussia". I tedeschi si stanno riprendendo in Bundesliga ma Pirlo avverte: "Non guardiamo al campionato ma a quello che ha fatto il Borussia in Champions. E' una squadra temibile. La gara di andata sarà fondamentale, dovremo approcciarla nel modo migliore senza subire gol". LLORENTE: "UN GOL CHE MI DA' FIDUCIA"  - "Quando non segni perdi fiducia ed oggi è molto importante proprio per quello. Il mio gol è stato importante per la squadra e per me". Sono le parole di Fernando Llorente. Bianconeri meno vispi del solito contro l'Atalanta e forse già con la testa al Borussia: "Ma non dovrebbe essere una giustificazione  -  spiega Llorente -, abbiamo sofferto un po' troppo ed è stato un errore nostro. Dovevamo muovere palla più veloce e farli correre. Non siamo riusciti a farlo come doveva essere". Argomenti serie a juventus fc massimiliano allegri Leggi i commenti I commenti dei lettori 

STOCCARDA - Prosegue la rimonta in Bundesliga del Borussia Dortmund che inizia a vedere la luce. Gli uomini di Klopp si impongono sullo Stoccarda 3-2 e compiono un balzo importante in classifica. Un colpo esterno contro una diretta concorrente alla salvezza che dà morale ai gialloneri in vista dell’andata di Champions contro la Juventus, in programma martedì a Torino. Il Borussia passa in vantaggio al 25′ con Aubameyang, ma a ristabilire la parità ci pensa al 32′ su rigore Klion. Passano soltanto sette minuti e Gündogan riporta in vantaggio la squadra di Klopp che, al 89′, segna la terza rete con Reus. Lo Stoccarda prova a rimanere ancora in partita e nel recupero accorcia ancora le distanze con Niedermeier, ma ormai non c’è più tempo. Il Borussia vince per 3-2 e raggiunge l’Hannover a quota 25, mentre lo Stoccarda resta sempre più fanalino di coda con 18 punti. Argomenti calcio tedesco bundesliga borussia dortmund Leggi i commenti I commenti dei lettori 
TORINO – La Juventus torna a vincere dopo il 2-2 di Cesena e va momentaneamente a +10 punti in classifica sulla Roma. Un successo in rimonta (2-1) contro un'altra squadra che lotta per la salvezza, l'Atalanta, in campo allo Juventus Stadium con un atteggiamento coraggioso e combattivo. Infatti sono i bergamaschi a passare in vantaggio con Migliaccio. Poi una zampata di Llorente e una magia di Pirlo fanno il resto. Una vittoria che permette ai bianconeri di preparare serenamente l'impegno di martedì in Champions League contro il Borussia Dortmund. MIGLIACCIO SORPRENDE LA JUVE  - Turnover relativo per Allegri che cambia i terzini con Caceres e Padoin, mentre al centro della difesa giocano regolarmente Bonucci e Chiellini. A centrocampo Marchisio, Pirlo e Pogba (in campo nonostante la diffida), mentre al posto dell'infortunato Vidal c'è Pereyra dietro le punte, Llorente e Tevez che torna dopo la squalifica. Atalanta in totale emergenza con Pinilla, Carmona e Benalouane squalificati e tanti infortunati ai quali si è aggiunto all'ultimo momento Stendardo. 4-4-1-1 per Colantuono con Denis unica punta, Baselli a supporto, Zappacosta ed Emanuelson esterni, Cigarini in regia. Difesa inedita con Scaloni, Bellini, Masiello e Dramè. La partita la fa la Juventus ma l'Atalanta si difende in 11 non dando spazi in avanti ai bianconeri. Llorente ci prova due volte senza fortuna. I bergamaschi resistono e ripartono in contropiede quando possono. Al 24' occasionissima: contropiede di Emanuelson, poi un rimpallo favorisce Baselli che conclude solo davanti al portiere, ma Buffon salva i suoi in angolo. Corner e Migliaccio di testa anticipa tutti sul primo palo: legno e rete. LLORENTE E PIRLO RIBALTANO LA GARA  - Tevez prova a rispondere subito a Migliaccio ma non centra la porta. Ben più pericoloso Pereyra al 27': assist di Tevez, l'ex Udinese salta Bellini e poi cerca un esterno destro ma Sportiello respinge. Al 39'gran palla di Pogba che smarca in area a destra Caceres: destro e altra splendida parata di Sportiello in angolo. Dopo il tiro dalla bandierina, colpo di testa di Bonucci. Il portiere ospite respinge e si accende una mischia risolta da una zampata di Llorente che fa 1-1. Protestano gli ospiti per una posizione dubbia di Tevez, ma probabilmente Cigarini tiene in gioco tutti. E proprio all'ultimo minuto del primo tempo magia assoluta di Pirlo che si inventa un collo-esterno destro imprendibile per Sportiello: 2-1. [[ge:rep-locali:repubblica:107821635]] SUPER SPORTIELLO  - A inizio ripresa Colantuono perde per infortunio anche Zappacosta: gli subentra D'Alessandro. La Juventus spinge per chiuderla e al 9' sembra cosa fatta: perfetto cross dalla destra di Pereyra e colpo di testa di Pogba, a colpo sicuro. Ma Sportiello si supera e para. Poi i padroni di casa chiedono per due volte calcio di rigore e se non sembra esserci fallo di Scaloni su Marchisio, Cigarini rischia grosso colpendo al volto il numero 8 bianconero in area. Irrati fa proseguire. ANCORA PERICOLOSO MIGLIACCIO  - Allegri decide di non rischiare oltre e leva dal campo Pogba, diffidato e a rischio squalifica in caso di giallo, per far entrare Lichtsteiner. Poco dopo tocca a Morata per Llorente. Colantuono invece rimpiazza Denis con Boakye prima di farsi espellere per un diverbio a bordocampo col quarto uomo. Il match resta teso, la Juventus non sfonda e l'Atalanta nel finale trova le energie per farsi sotto e preoccupare il pubblico dello Stadium. Ma l'unica vera grande occasione ce l'ha ancora Migliaccio, al 43': traversone dalla destra di Scaloni e incornata del centrocampista che manca di poco lo specchio della porta. Finisce 2-1, ma l'Atalanta esce a testa alta. Juventus-Atalanta 2-1 (2-1). Juventus (4-3-1-2): Buffon 6,5, Caceres 5, Bonucci 6,5, Chiellini 6, Padoin 5,5, Marchisio 6,5, Pirlo 7,5, Pogba 5,5 (20′ st Lichtsteiner 6), Pereyra 6, Llorente 6 (29′ st Morata 5,5) Tevez 5,5 (44′ st Coman sv).(30 Storari 34 Rubinho 5 Ogbonna 7 Pepe 15 Barzagli 17 De Ceglie 27 Sturaro 32 Matri 33 Evra). All.: Allegri 5,5. Atalanta (4-4-1-1): Sportiello 7, Scaloni 5,5, Masiello 6, Bellini 6,5, Dramè 6, Emanuelson 6, Migliaccio 7, Cigarini 5,5, Zappacosta 6 (6′ st D'Alessandro 6), Baselli 6,5 (38′ st Gomez sv), Denis 5 (25′ st Boakye 5). (1 Avramov 78 Frezzolini 3 Del Grosso 9 Bianchi 95 Grassi 96 Kresic). All.: Colantuono 6,5. Arbitro : Irrati. Reti: nel pt 25′ Migliaccio, 40′ Llorente, 45′ Pirlo. Angoli : 7 a 4 per la Juventus. Recupero : 0′ e 4′. Espulso il tecnico dell'Atalanta Colantuono al 29′ st per proteste. Ammoniti: Baselli per comportamento non regolamentare, Marchisio per proteste, Padoin, Pereyra, Lichtsteiner, Morata, Bellini e Migliaccio per gioco scorretto. Spettatori 37.195, incasso 1.345.902 euro. Argomenti atalanta serie a juventus fc Leggi i commenti I commenti dei lettori 
ROMA - "Un combattente italiano, probabilmente un veneziano di nome Francesco - ma con l'appellativo di battaglia di Abu Izat al-Islam - sarebbe morto a Kobane, nel Kurdistan siriano. Ucciso da una donna cecchino curda". La notizia in questi termini è stata diffusa da un account Twitter in lingua turca ed ha aperto un giallo che ha mobilitato per tutta la giornata di oggi anche gli investigatori italiani. In serata, poi, è arrivata una testimonianza che potrebbe svelare il mistero. La notizia da Twitter era stata rilanciata oggi su Facebook dal giornalista Toni Capuozzo: "L'italiano si era unito alle forze dello Stato Islamico da circa due mesi quando sarebbe rimasto ucciso ai primi di febbraio da forze peshmerga". [[ge:rep-locali:repubblica:107826247]] Di conferme, però, non ne sono arrivate. "Non c'è alcuna conferma della morte di un cittadino italiano a Kobane", ha detto al telefono ad Aki (Adnkronos International) Idriss Nassan, vice ministro degli Esteri del distretto di Kobane e membro del Comitato per la ricostruzione della città, riconquistata a fine gennaio dai curdi dopo quattro mesi di assedio imposto dall'Is. Anche secondo fonti investigative qualificate italiane, non ci sarebbero al momento elementi concreti che possano confermare la morte di un italiano. La priorità indicata è comunque quella di "cercare di capire" la veridicità o meno della notizia diffusa ieri in rete da fonti curde relativa all'episodio che sarebbe avvenuto il 3 febbraio scorso a Kobane. Secondo gli investigatori, il quadro al momento era "molto lacunoso" e senza elementi neanche per dare una corrispondenza tra il nome del combattente che sarebbe stato ucciso e la foto diffusa in rete che ritrae un giovane sorridente con la barba e con un mitra in mano. In serata, poi, la svolta: il combattente dell'Is ucciso e ritratto nella foto su Twitter sarebbe un tunisino di 36 anni, che ha vissuto tra Ravenna e Milano. Alla probabile identificazione della persona ritratta nell'immagine si sarebbe giunti - spiegano fonti investigative - dopo una egnalazione fatta da una donna di Ravenna a un sito veneziano, 'VeneziaToday'. La donna racconta di aver conosciuto bene il 36enne in foto, di cui ha fornito anche il nome. "Guardando le immagini - ha spiegato - io e mio marito l'abbiamo riconosciuto subito, spesso uscivamo insieme quando abitava a Ravenna". Secondo la testimone, il tunisino si sarebbe poi trasferito a Milano, per lavorare come barista. "Mio marito - ha proseguito - è un suo connazionale. Abbiamo saputo che a novembre era partito per la Siria per combattere con l'Isis". La stessa fonte dice di aver saputo "che era morto a causa di uno dei bombardamenti giordani dopo la diffusione del video sull'uccisione del pilota d'aereo. Le date corrispondono". Argomenti kobane 
