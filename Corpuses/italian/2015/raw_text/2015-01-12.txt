None Leggi i commenti I commenti dei lettori 
Il paragone fra Torino e Detroit viene periodicamente riproposto per risolversi sempre a vantaggio della nostra città. La complessità e la varietà della storia di Torino non hanno evidentemente riscontro in quella della capitale americana dell’automobile, segnata ormai da decenni da un drammatico processo di decadenza. Peraltro, il declino di Detroit fa sì che si sia riaccesa l’attenzione per la sua parabola, ciò che ha prodotto numerose testimonianze culturali e letterarie di qualità (in febbraio, la più importante sarà una nuova iniziativa dedicata al capolavoro pittorico di Diego Rivera, i 27 imponenti murales sul sistema industriale della città, voluti negli anni ’30 dal mecenatismo dei Ford, che sono il vanto del Detroit Institute of Arts). Il paragone, tuttavia, non investe mai la sostanza del problema, cioè la natura del sistema produttivo e di fabbrica delle due aree, la realtà profonda del lavoro industriale. Nonostante la costituzione l’anno scorso del nuovo soggetto d’impresa Fiat Chrysler Automobiles, non sappiamo ancora quali analogie e quali differenze sostanziali permangano nell’assetto del mondo della produzione e dei lavoratori. Quanto alla struttura delle relazioni industriali, poi, proprio le controversie che hanno accompagnato il contratto Fiat hanno rivelato la distanza che intercorre fra le procedure che disciplinano la rappresentanza dei lavoratori in Italia e negli Stati Uniti (o meglio, in quella parte minoritaria di essi dove è in vigore il negoziato sindacale). Non c'è dubbio che la globalizzazione distende gli effetti della sua omologazione anche sulle condizioni di lavoro. Le fabbriche stanno diventando globali perché sono governate dai medesimi codici operativi (il World Class Manufacturing è l'agente promotore di questa spinta verso la creazione di ambienti di lavoro omogenei). In attesa che la riorganizzazione di Mirafiori offra ulteriori elementi e spunti in questo senso, è da accogliere con grande interesse la prima ricerca empirica che analizza in modo sistematico, rigoroso e coerente l'esperienza di lavoro di due fabbriche di Torino e di Detroit: si tratta del libro di un giovane ricercatore, Andrea Signoretti ("Fabbriche globali. Un confronto fra Torino e Detroit", il Mulino, 252 pagine, 21 euro, in uscita nelle prossime settimane). Signoretti ha posto a raffronto due impianti, appartenenti allo stesso gruppo multinazionale (una grande impresa americana dell'automotive, che ha accettato di essere oggetto della ricerca a patto di salvaguardare l'anonimato), comparabili per dimensioni, di cui ha seguito per mesi, giorno dopo giorno, le attività, intervistando operai e manager. Ne esce un ritratto sociale, organizzativo e sindacale di assoluta originalità, che assegna alla globalizzazione un inedito spessore di quotidianità. Leggendo l'indagine, si scoprono due microcosmi sociali molto lontani fra loro. In America sono più numerose le donne alla linea di montaggio, laddove la fabbrica torinese è al maschile. Ciò è possibile in virtù di un grado più alto di tecnologia che caratterizza la produzione in Usa, tale da consentire un minore sforzo fisico al lavoratore. Ma l'intensità del lavoro è maggiore a Detroit, dove fra un'operazione e l'altra passano meno secondi. Per quel che riguarda la qualità del lavoro, invece, le differenze non sono notevoli: il lavoro alla linea resta di valore qualitativo modesto, anche se chi lo svolge cerca di sottolineare il rilievo del proprio apporto. È l'effetto della "produzione snella", che dà all'operaio la possibilità di essere maggiormente informato, ciò che permette un aumento della sicurezza del lavoro e una riduzione notevole degli infortuni. Il divario più significativo sta nella situazione retributiva, che riconosce ai lavoratori americani un netto vantaggio. Hanno salari che li collocano nel ceto medio, di cui si sentono parte, mentre i loro colleghi italiani ricevono paghe più basse. Di sicuro però questi ultimi hanno più tutele, che discendono da regole fissate a livello nazionale. Negli Usa, invece, si bada soprattutto al guadagno: non a caso là le ore di straordinario sono numerose e frequenti, bene accolte dai lavoratori per il margine di guadagno in più che garantiscono. Al contrario, in Italia, vi è resistenza, soprattutto da parte sindacale, agli straordinari. Ma non si pensi che il clima d'impresa in America sia meglio disposto verso il sindacato rispetto all'Italia. Semmai, è vero l'opposto: nel racconto di Signoretti, sono i manager italiani ad avere rapporti più distesi e normali coi rappresentanti sindacali, mentre a Detroit si cerca di contenere il più possibile i contatti con l'ancora influente United Automobile Workers of America (Uaw). Là, la conflittualità è fortemente delimitata, ma quando si manifesta è più forte e radicale che in Italia, dove invece i sindacati cercano di attutire le conseguenze produttive degli scioperi. Del resto, in America il sindacato è entrato in fabbrica perché così ha voluto la Ford, il cliente principale che assorbe le sue forniture; altrimenti, la Uaw sarebbe stata tenuta alla larga dall'impianto. La globalizzazione e il cambiamento industriale fanno sì che il baricentro delle relazioni sindacali si sposti in direzione dell'impresa e delle singole unità produttive. Le fabbriche globali tendono a far valere analoghe regole di comportamento in tutto il mondo. È dunque probabile che anche negli stabilimenti torinesi e italiani verranno applicate regole e procedure sindacali a misura delle specifiche realtà produttive. Ma, conclude Signoretti con grande equilibrio, non è affatto detto che il maggior coinvolgimento dei lavoratori che si è realizzato da noi non possa arricchire sistemi aziendali i quali, per progredire, avranno bisogno dell'apporto consapevole dei loro addetti. Argomenti sergio marchionne diego rivera 
None Leggi i commenti I commenti dei lettori 
"Non sono io che devo censurare il presidente De Laurentiis, ci pensa la Procura, ma nel calcio spesso si dice quello che si pensa senza pensare a quello che si dice". Il capo degli arbitri Marcello Nicchi, ospite del 'Processo del lunedi su Raisport1, stigmatizza l'attacco ai direttori di gara del presidente del Napoli per il gol del 2-1 della Juventus ieri al San Paolo. "Bisogna stare attenti perchè ogni dichiarazione sopra le righe può generare violenza, bisogna essere cauti quando si fanno dichiarazioni". [[ge:rep-locali:rep-napoli:104757696]] De Laurentiis ha detto che gli arbitri di Napoli-Juve sono da fermare? "Chi dice questo - aggiunge Nicchi - è rimasto a Calciopoli, in questo momento non ne vedo il motivo". Un voto agli arbitri? "è bene darlo alla fine del campionato, ma noi come  associazione italiana arbitri siamo soddisfatti vedo movimento in crescita, darei una sufficienza ampia". Argomenti ssc napoli 
PISTOIA – L’assenza di Moss non condiziona Milano che, con un gran finale, passa anche a Pistoia (73-79) e infila la 10/a vittoria consecutiva in campionato. Un successo pesante che contente all’Armani di allungare il passo in vetta alla classifica e di portare a 4 le lunghezze di vantaggio sulle immediate inseguitrici. Pistoia esce sconfitta a testa alta e si vede costretta a rimandare l’aggancio alla zona play-off. FILLOY ILLUDE PISTOIA – I toscani partono bene (11-5 al 3’) e Milano deve aggrapparsi al solito Gentile (che alla fine sara’ il miglior marcatore con 25 punti) per ristabilire le gerarchie (13-21). I padroni di casa non accusano il colpo e a 20” dalla sirena del primo quarto ritrovano la parita’. Nel secondo periodo il quintetto di Moretti tenta la fuga sospinta dai canestri dell’ex Filloy: vola anche sul +10 (43-33 al 27′), ma poi non trova piu’ la via del canestro consentendo alla capolista di rifarsi sotto (-3 all’intervallo). RAGLAND DECISIVO – L’equilibrio regna fino a 4′ dal termine, quando l’Olimpia effettua lo strappo decisivo grazie a Ragland e Brooks che la fanno scappare su l +7 (65-72). Pistoia ha un nuovo sussulto d’orgoglio, torna a -2 con Hall, ma un altro canestro da tre punti di Ragland, a 57” dal termine, chiude definitivamente i conti. Giorgio Tesi Group Pistoia-EA7 Emporio Armani Milano 73-79 (23-25, 43-40, 57-57) Pistoia : Brown 18, Cinciarini 8, Williams 6, Mastellari ne, Moretti ne, Milbourne 12, Filloy 11, Amoroso 3, Severini ne, Bianchi ne, Magro 2, Hall 13. All. Moretti. Milano : Ragland 19, Brooks 12, Gentile 25, Gigli ne, Cerella, Melli, Meacham 6, Kleiza 4, Calo’ ne, James, Samuels 13. All. Dell’Agnello. Arbitri : Sabetta, Rossi, Borgioni. Note – Tiri liberi: Pistoia 9/11, Milano 23/27. Tiri da tre: Pistoia 10/28, Milano 8/24. Fallo antisportivo a Cinciarini (Pistoia) al 34′. Usciti per falli: nessuno. Rimbalzi: Pistoia 35, Milano 34. Spettatori : 4000 circa. Argomenti basket basket serie a olimpia milano pistoia basket Leggi i commenti I commenti dei lettori 
Non è concentrata solo sul pronto soccorso del Martini l’attenzione della magistratura che indaga sul grave malore di un caposala colpito da emorragia cerebrale al termine di 12 ore di lavoro. Un fascicolo è stato aperto dalla procura anche per il sovraffollamento delle Molinette , dove mercoledì scorso i pazienti in barella nelle prime ore della giornata sono arrivati a quota 65. Proprio dal resoconto dei disagi pubblicato sulle pagine di Repubblica è nata un’inchiesta che il pm Raffaele Guariniello ha affidato ai carabinieri del Nas di Torino e che precede di qualche giorno l’episodio del Martini . Ma l’interesse del magistrato torinese si concentra anche su varie segnalazioni provenienti da altri ospedali, il Mauriziano ad esempio, dove in diverse occasioni malati e lavoratori hanno denunciato ingorghi di barelle, ritmi insostenibili e attese troppo lunghe del ricovero. Al momento si tratta di inchieste senza indagati e senza ipotesi di reato, considerato anche che i manager di ospedali e Asl devono fare i conti con risorse scarse, cercando soluzioni a volte acrobatiche. Come accaduto in corso Bramante, dove, per far fronte agli afflussi al pronto soccorso, sono stati recuperati 42 posti letto dalle medicine specialistiche, 10 dalla chirurgia, 11 dal day surgery del San Lazzaro e altri 20-30 da concordare con l’Asl To2. Oltre ai disagi per i pazienti, al centro della questione ci sono i lavoratori. Proprio ieri sera i segretari regionali della funzione pubblica di Cgil, Cisl e Uil hanno firmato una lettera inviata all’assessore alla sanità Saitta e al direttore regionale Moirano per chiedere l’immediata convocazione di un incontro sulle criticità dei pronto soccorso. «In caso di mancata convocazione - è l’avvertimento di Giovanni Semeraro, Roberto Scassa e Silvio Pantano - saremo costretti ad attuare ogni iniziativa per tutelare l’utenza e gli operatori». Uno dei punti criticati è la riorganizzazione del 118: «La nostra contrarietà si sta dimostrando corretta». Accuse anche sulla chiusura dei reparti di Medicina: «Così - insistono - adesso ci obbligano a chiudere i posti letto di Chirurgia». Dopo lo choc causato dalla vicenda di Pier Angelo Bozzetto — ancora in prognosi riservata in rianimazione all’ospedale Molinette — le riunioni si susseguono sia in assessorato sia nella sede dell’Asl To1 di via San Secondo per trovare soluzioni sia per i posti letto di ricovero per i pazienti di pronto soccorso, sia per quelli di continuità assistenziale. Gli ispettori dello Spresal dell’Asl To5 in queste ore stanno completando un rapporto che, grazie anche alle testimonianze dei colleghi e ai documenti forniti dall’azienda ospedaliera, possa chiarire se nell’ospedale di via Tofane fosse stato valutato in maniera corretta il rischio legato allo stress e ai gravosi carichi di lavoro. I dati vanno consegnati entro questa mattina, come conferma il direttore sanitario della To1 Paolo Simone. Alcuni posti letto per i ricoveri dal pronto soccorso saranno trovati nell’Utic, i locali di terapia intensiva mai attivata al Martini. Si è anche discussa l’ipotesi di ricoverare i pazienti meno gravi all’Oftalmico, ma alla fine si è valutato non ci fossero le competenze specifiche per la cura di malati in fase acuta. Altre riunioni, ieri in assessorato, fra i direttori sanitari della To1 e To2 con i tecnici per lo sblocco dei posti letto di continuità assistenziale: «La casa di riposo Richelmy ha dato la sua disponibilità - racconta Simone - in totale dovrebbero essere oltre 90 quelli già operativi». Non sono ancora sufficienti per risolvere la situazione, conclude, «ma sono una prima risposta importante». Argomenti molinette sanità piemontese guariniello 
None Leggi i commenti I commenti dei lettori 
