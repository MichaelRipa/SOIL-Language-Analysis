ROMA – “Non abbiamo avuto fortuna”. E’ decisamente affranto Stefano Pioli dopo aver perso la finale di Coppa Italia ai supplementari. “E’ stata una partita equilibrata, le due squadre hanno dato tutto. In questi casi ci vuole anche un pizzico di fortuna e ci ha voltato le spalle. Avremmo meritato un altro risultato, anche per il valore dell’avversario. Sono comunque orgoglioso della prestazione dei miei giocatori anche se le finali si giocano per vincere e perdere non e’ bello”. [[ge:rep-locali:repubblica:114860737]] DJORDJEVIC? IL CALCIO E’ FATTO DI EPISODI… – Il momento chiave della finale e’ nei primi minuti dei supplementari: prima la gran conclusione di Djordjevic da fuori che coglie un doppio palo e poi il gol di Matri che ha regalato alla Juve la coppa. “Il calcio e’ cosi’ – prova a consolarsi Pioli – E’ fatto di episodi e loro sono stati bravi a sfruttare quella situazione. I miei ragazzi hanno giocato con qualita’, personalita’, coraggio. Ora dobbiamo recuperare le energie. Il nostro cammino e’ finito in Coppa Italia, ma non in campionato”. Argomenti ss lazio stefano pioli coppa italia Leggi i commenti I commenti dei lettori 
None Leggi i commenti I commenti dei lettori 
ROMA - Archiviata la pratica "Coppa Italia" con la vittoria sulla Lazio per 2-1 ai tempi supplementari, Massimiliano Allegri dimostra di non essere ancora sazio di successi: "Ora vediamo se riusciamo a vincere la terza" riferendosi alla finale di Champions League che attenderà la Juventus il prossimo 6 giugno a Berlino  "Ora vediamo se il sogno Champions si trasforma in realtà" ha detto alla Rai il tecnico. Sugli avversari:"Nel primo tempo loro hanno corso molto, poi sono calati, noi abbiamo fatto meglio, forse dovevamo essere più lucidi, ma la gara è stata in equilibrio, era difficile da vincere, ma abbiamo fatto il possibile contro un'ottima Lazio. Loro hanno fatto una grande partita, è stata una partita degna di una finale, loro sono stati sfortunati nel doppio palo e noi bravi a fare gol", ha aggiunto Allegri. "Non era facile riuscire a raggiungere questo traguardo, dopo la vittoria dello scudetto: dico bravi ai mei giocatori". "Il mio è un gruppo straordinario, sta bene fisicamente, adesso abbiamo un po' di tempo per preparare la finale di Champions e vedremo cosa si riuscirà a fare". [[ge:rep-locali:repubblica:114874197]] CHIELLINI: "TRAGUARDO STORICO" - L'autore del primo gol bianconero e capitano in questa speciale serata di Coppa, Giorgio Chiellini parla di successo storico: "E' un traguardo storico, mancava da vent'anni, l'abbiamo voluta tanto e ce la godiamo". "Oggi abbiamo fatto una grandissima partita, era molto difficile e lo sapevamo - dice ai microfoni di Rai Sport - Affrontavamo una squadra che sta bene e che aveva tanta voglia di vincere, che ci ha messo in difficoltà. Ma siamo stati bravi a non mollare mai, a restare uniti, a lottare, e abbiamo sempre giocatori che ci possono risolvere la partita". Sui segreti di questa Juve: "C'è sempre voglia di migliorarci, questo gruppo si automotiva, ci aiutiamo a vicenda a portare nuovi stimoli per stare al top". Giorgio Chiellini parla di quello con la Lazio come un bel test in vista di Berlino. "Ci hanno allenato bene, ci hanno fatto correre tanto, sono grandi giocatori. Ma la finale di Champions è lontana, lasciateci godere questa coppa che aspettavamo da tanto e meritiamo di festeggiarla". MATRI: "CI FACCIAMO TROVARE SEMPRE PRONTI" - Il match winner, Alessandro Matri commenta così la vittoria sulla Lazio: "Il doppio palo di Djordjevic? Sono segnali che ti arrivano ma siamo stati bravi a crederci. E' stata una grande vittoria e c'è la soddisfazione per aver portato a casa la decima coppa. E poi c'è la gioia personale per il gol". "La caratteristica di questa squadra è farsi trovare tutti pronti anche se c'è da giocare 5-10 minuti - continua ai microfoni di Rai Sport - E' il premio di un lavoro durato più di un anno che penso tutta la squadra abbia meritato. Adesso manca un'altra grande partita e abbiamo gli stimoli giusti per prepararla al meglio - il riferimento alla finale di Berlino contro il Barcellona - Avremo di fronte una squadra fortissima ma lo siamo anche noi, la speranza rimane e ci proviamo. Cosa darei per un gol? Non lo dico per scaramanzia, ma darei tanto, potrei fare qualcosa in caso di...". [[ge:rep-locali:repubblica:114860737]] IL BARCELLONA: "BRAVA JUVE CI VEDIAMO A BERLINO" - Sono arrivati anche i complimenti del Barcellona, avversari dei bianconeri nella finalissima Champions di Berlino: "Da Barcellona vive congratulazioni per la conquista del titolo di Coppa - scrive su twitter il club blaugrana postando una foto con l'intera squadra catalana di fronte allo stadio tedesco - Ci vediamo a Berlino. Brava Juve ti aspettiamo". LIPPI: "LA LAZIO NON HA DEMERITATO" - Anche Marcello Lippi, lasciando lo stadio Olimpico ha commentato la partita tra bianconeri e biancocelesti: "Non è stata una partita bellissima. Anche la Lazio meritava poi c'è stato il gol di Matri". "Se ha vinto squadra migliore? in campionato sicuramente la Juve lo è stata. Speriamo che lo sia anche in finale di Champions". DEL PIERO: "COMPLIMENTI PER LA DECIMA!" - Non poteva mancare il commento di Alex Del Piero, che ha affidato al proprio profilo twitter il suo pensiero: "La decima! Complimenti Juventus (per la Coppa Italia) e onore alla Lazio, grande avversaria! Ale". Leggi i commenti I commenti dei lettori 
None Leggi i commenti I commenti dei lettori 
MILANO – Nuove dichiarazioni di Silvio Berlusconi a proposito della cessione societaria del Milan: ”Cerchiamo un socio che ci supporti, per tornare protagonisti a livello nazionale e internazionale. Abbiamo solo parlato di 50 e 50%, o al massimo di 51 e 49, o in un caso, quello di uno Stato,per cedere il 25%”. Il riferimento sembra chiaramente diretto alla Cina. MILAN COME BRAND - Quando sembrava fatta la cessione a Mr. Bee, adesso quindi torna prepotentemente in corsa il gruppo cinese. L’apertura di Berlusconi c’è: ”La situazione del calcio è chiara a tutti: con alcuni Stati intervenuti nei capitali, come il Qatar, non è più possibile per una sola famiglia tenere questi livelli. Il Milan – aha 350 milioni di tifosi nel mondo, 240 in Cina: li è un brand, così come lo sono io. Perché sono stato leader di una democrazia per 21 anni e presidente per 30, il più vincente della storia del calcio. Con Putin e Obama, rimango il politico più noto. Tutti quelli con i quali abbiamo ho parlato mi hanno chiesto di restare come presidente. Vogliono il brand Milan e il brand Berlusconi”. Dunque Berlusconi resterà protagonista, perché in caso di mancata cessione le idee sono chiare:  ”Terrò il 100% e continuerò a provvedere di persona, facendo un Milan tutto italiano, di giovani, quasi una nazionale: e possibilmente con ragazzi dall’aspetto più consono a quello che sono i miei ideali di vecchio di signore che non a quelli dei giovani di oggi…”. ”NON HO ESONERATO INZAGHI” – Capitolo Inzaghi. Dopo le pubbliche critiche da Saronno di lunedì scorso, Berlusconi chiarisce la posizione con il tecnico: ”Non ho mai esonerato Inzaghi: ho solo detto, rispondendo a una domanda, che sono stato spesso in disaccordo con le sue scelte durante la stagione. Lui ha fatto le sue scelte – conclude – e come sempre ho fatto ho lasciato libero l’allenatore di scegliere”. Argomenti serie a milan ac silvio berlusconi Leggi i commenti I commenti dei lettori 

MILANO - Una conversazione in chat presa da Whatsapp, fra un presunto anonimo testimone presente nell'hotel Da Vinci di Milano e una terza persona. Uno scambio di messaggi fatto lunedì 11 maggio, il giorno dopo la morte di Domenico Maurantonio , il 19enne padovano deceduto dopo essere caduto dal quinto piano dell'albergo, dove si trovava in gita scolastica con la sua classe. "Dei ragazzi di una scuola di Padova sono venuti da noi in hotel - si legge nella conversazione - di notte si sono ubriacati e hanno deciso di fare scherzoni". Si sarebbero "messi a defecare per il corridoio del quinto piano". Uno di loro in particolare "per fare il figo decide di mettersi sul cornicione per farla dalla finestra ... Quindi si fa tenere per le braccia dagli amici e a un certo punto vola giù". [[ge:rep-locali:rep-milano:114876329]] A mostrare le immagini dello schermo del telefonino su cui sarebbe comparsa la conversazione è la trasmissione di Rai 3 Chi l'ha visto . Questa inedita testimonianza - sulla cui validitá non si hanno al momento riscontri né smentite ufficiali da parte degli investigatori - sembra confermare una delle molte versioni trapelate negli scorsi giorni circa la morte di Domenico. Quella cioè secondo cui i ragazzi avrebbero trasformato la notte milanese in una "festa alcolica" poi degenerata. E sarebbe confermato anche il timore delle persone più vicine a Domenico, cioè che gli amici avrebbero partecipato allo "scherzo" che è costato la vita al ragazzo e che poi non ne abbiano fatto parola con nessuno. "Gli amici non hanno detto nulla a nessuno e sono tornati in stanza. Il corpo è stato trovato il mattino dopo", si legge nella chat. L'anonimo interlocutore, a cui questa versione dei fatti viene raccontata, su Whatsapp risponde con una risata "ahahahahahahaha"' digita sul tastierino virtuale del suo smartphone. A dare forza all'ipotesi della "festa alcolica" è un altro particolare che emerge da fonti investigative: domenica 10 maggio, giorno del ritrovamento del cadavere, nelle stanze degli studenti la polizia sequestrò diverse bottiglie di superalcolici. Quanto alla genuinitá dei fatti riferiti dal dipendente dell'hotel nella chat, non si può escludere che chi scrive sia stato influenzato dai racconti di altre persone o dalle prime ricostruzioni giornalistiche della vicenda, poi smentite dagli investigatori. Gli autori del programma spiegano: "A noi il fermo immagine è arrivato da un telespettatore, che lo ha preso in un gruppo Facebook. Ci auguriamo non sia uno scherzo di cattivo gusto". Lo stesso giovane che ha inviato il messaggio precisa: "Non sappiamo se sia una burla. È una conversazione privata". Da fonti investigative si apprende che, già nei giorni immediatamente successivi alla tragedia, gli inquirenti avevano acquisito agli atti dell'indagine l'immagine della conversazione fatta in chat. Da allora sono in corso accertamenti per risalire all'autore della comunicazione, che al momento non sarebbe stato individuato. Solo una volta identificato e sentito l'autore dei messaggi, sarà possibile capire se la sua sia una testimonianza diretta e quindi utile all'indagine, o se invece le sue considerazioni siano invece frutto di semplici congetture, come al momento appare più probabile. Argomenti ragazzo morto in gita domenico maurantonio 
None Leggi i commenti I commenti dei lettori 
