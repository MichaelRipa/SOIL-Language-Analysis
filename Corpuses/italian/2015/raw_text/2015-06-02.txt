CAPRI (NAPOLI) - E' morto oggi a New York il giornalista e scrittore Claudio Angelini. Aveva compiuto 72 anni lo scorso 29 marzo. Lo ha comunicato la moglie, la giornalista Olga Cortese, ad amici che vivono a Capri (Napoli).  Angelini - si è saputo dalla moglie - si è spento in serata a causa di una malattia che lo ha colpito di recente. Era presidente della Società Dante Alighieri a New York e presidente emerito della Rai Corporation. A New York, città dove viveva dal 1997, Angelini è stato capo della sede Rai e responsabile dell'ufficio di corrispondenza dei telegiornali. A Roma è stato direttore dei giornali radio Rai, vicedirettore e anchorman del Tg1 e curatore di numerose trasmissioni culturali. Scrittore, autore di diversi libri, era il promotore del Premio Capri, uno degli eventi letterari e culturali più importanti di Capri, fondato oltre trent'anni fa, del quale stava in questi giorni preparando l'edizione 2015. 
SASSARI – All’undicesimo tentativo la Dinamo Sassari riesce a sconfiggere in casa l’Olimpia Milano in campionato. La squadra di coach Sacchetti supera i campioni d’Italia per 84-76 in gara-3 della semifinale playoff, portandosi così in vantaggio 2-1 nella serie. MILANO AVANTI ALL’INTERVALLO – Gara aperta e molto combattuta. Partenza ad altissimo voltaggio, si difende allo stremo sin dalle prime battute, Sassari prova ad attaccare il canestro e a restare sopra, ma Milano è brava a non disunirsi. A metà quarto Sassari va avanti di un possesso e mantiene lo stesso scarto sino alla sirena. Al 10′ è 20-17 per la Dinamo. Al ritorno in campo la tripla di Ragland segna il primo vantaggio di Milano sul 20-22. Banchi e Sacchetti provano a mischiare le carte e lasciano in panchina i quintetti titolari. L’Olimpia trova il massimo vantaggio sul 23-28, Sassari scivola sino al 31-37 del 17′ prima di accorciare per il 39-43 di metà gara. GENTILE NON BASTA – A inizio ripresa la Dinamo gioca le sue carte migliori, difesa e gioco in campo aperto. Sassari si riporta davanti, al 25′ conduce 53-49. La partita la fa la squadra di Sacchetti, ma gli uomini di Banchi usano tutta la loro classe e la loro esperienza per non lasciarla scappare. Dopo tre quarti di partita Sassari resta sopra: 65-60. La partita resta apertissima, il ritmo non si placa, a 5′ dalla fine il Banco tiene l’EA7 a 4 punti di distanza: 71-67. Milano prova a rientrare ma Sassari controlla, vince e si porta sul 2-1 nonostante il topscorer del match sia Alessandro Gentile con 27 punti, che però non servono a evitare il ko all’Olimpia. Giovedì si torna in campo, sempre al PalaSerradimigni, per gara-4. Dinamo Sassari – Olimpia Milano 84-76 Banco di Sardegna Sassari: Logan10, Sosa 6, Formenti 5, Sanders 14, Devecchi, Lawal 19, Chessan.e., Dyson 16,Sacchetti,Vanuzzo, Brooks 12, Kadji 2. All. Sacchetti. EA7 Emporio Armani Milano: Ragland 5, Brooks 6, Gentile27, Giglin.e., Cerella 2, Melli, Kleiza 6, Elegar 8, Hackett 3, Samuels 15, Tabun.e., Moss 4. All. Banchi. Arbitri: Paolo Taurino, Saverio Lanzarini, Guido Federico Di Francesco. Note: tiri da due: Sassari 28/48, Milano 20/37- tiri da tre: Sassari 4/21, Milano 7/26- totale tiri: Sassari 32/69, Milano 27/63- tiri liberi:Sassari 16/24, Milano 27/63- rimbalzi: Sassari33, Milano 41-spettatori:4952. Argomenti basket basket play off 2015 olimpia milano sassari basket Leggi i commenti I commenti dei lettori 
La corsa verso la A dell’Avellino si è fermata sulla traversa colpita da Gigi Castaldo in pieno recupero. Insieme al pallone, il legno ha respinto via sogni e speranze di promozione degli irpini. Sarebbe stato il gol della finale per i ragazzi di Rastelli, vittoriosi al Dall’Ara contro il Bologna (2-3) ma eliminati dai playoff per effetto dello 0-1 dell’andata. Il primo atto al Partenio aveva lasciato un’eredità pesante: per passare il turno al ritorno serviva una vittoria con almeno due gol di scarto. Ci è mancato poco, all’Avellino resta l’amaro in bocca ma pure la soddisfazione di aver lottato fino all’ultimo secondo contro un avversario meglio attrezzato per il salto di categoria. Con Castaldo a mezzo servizio, sono stati i gol di Marcello Trotta a spingere l’Avellino ad un passo da una nuova impresa, dopo quella di sette giorni fa contro lo Spezia. Suoi i gol che hanno sciolto le certezze del Bologna e riaperto già nel primo tempo i giochi per gli irpini, sostenuti sugli spalti da ben 3 mila tifosi. Rastelli cambia modulo rispetto all’andata. Accantona il rombo a centrocampo per il 4-4-2 e affida alle coppie di esterni (Bittante e Regoli a destra, Visconti e Zito a sinistra) il compito di bucare la retroguardia dei felsinei per innescare le  punte Trotta e Mokulu. La strategia dà presto i suoi frutti, l’affondo dell’inesauribile Zito al 6’ consegna a Trotta il pallone dello 0-1. Il Bologna si rialza con un lampo di Acquafresca, in rete al 19’, ben imbeccato da Kristicic. Il gol incassato spegne l’entusiasmo dell’Avellino, tenuto a galla dal portiere Frattali, autore di tre interventi da applausi. Poi, in chiusura di primo tempo, Regoli pesca Trotta in area di rigore, l’attaccante in girata indovina l’angolo alla sinistra di Da Costa. A questo punto l’Avellino, ha un tempo intero a disposizione per trovare la rete qualificazione. Ma al 50’, un rinvio sbagliato di Frattali spiana la strada al pareggio di Cacia, che infila con un pallonetto da fuori area. Il gol stavolta taglia le gambe agli irpini, sempre generosi ma a corto di fiato dopo i 120 minuti di La Spezia e l’andata di venerdì al Partenio. Ma l’Avellino è come un pugile mai domo, va al tappeto e si rialza. L’uomo della speranza stavolta è Kone, che a cinque minuti dalla fine rimette tutto in discussione con un bolide al volo. Gli irpini fanno appello alle ultime energie. Ci prova Trotta dalla distanza, fuori di poco, poi l’occasione d’oro di Castaldo, col suo tiro a botta sicura ribattuto dalla traversa. Il Bologna si salva e si qualifica per la finale, dove troverà la vincente della sfida tra Vicenza e Pescara. 
None Leggi i commenti I commenti dei lettori 
Lazio fuori dalle coppe europee, Fiorentina ai preliminari di Champions League. E’ questo il clamoroso quanto inaspettato scenario che potrebbe verificarsi in vista della prossima stagione. A lanciare l’allarme è stato Francesco Baranca, segretario della onlus di contrasto alla manipolazione sportiva Federbet, intervenuto al Parlamento Ue di Bruxelles per il rapporto 2015. La giustizia sportiva potrebbe procedere alla revisione del processo su Lazio-Genoa del 14 maggio 2011, stando alle dichiarazioni del capo degli “zingari” Hristiyan Ilievski. Le stesse che adesso potrebbero riaprire il caso, quello per il quale il capitano dei bianco celesti, Stefano Mauri, venne a suo tempo squalificato per 6 mesi causa omessa denuncia. Dunque gli scenari ipotetici, con l’eventuale condanna che porterebbe a una penalizzazione del club di Lotito e all’esclusione automatica dalle coppe. Così come prevede il regolamento UEFA. E la Fiorentina? In quel caso, si procede però per ipotesi, i viola salirebbero al terzo posto e quindi accederebbero ai preliminari di Champions League, con l’Inter al settimo posto e dunque ai preliminari di Europa League. 
Dopo la conquista di Ramadi e di Palmira, lo Stato Islamico è ancora all'offensiva nel nord della Siria. Con un'avanzata che sembra aver colto ancora una volta di sorpresa i suoi nemici, l'Isis ha preso il controllo di cinque villaggi e sta avanzando verso la strategica città di Azaz, nei pressi del confine con la Turchia, mirando a tagliare così le vitali vie di rifornimento ai ribelli antiregime nella città di Aleppo. E i gruppi di ribelli nella regione sono pertanto fortemente allarmati, tanto che hanno anche lanciato un appello alla coalizione anti-Is guidata dagli Usa, affinchè, riferisce il Washington Post, conduca raid aerei per fermare l'avanzata delle forze jihadiste che, affermano, ha pure il sostegno del regime di Bashar al Assad. Se riusciranno a impadronirsi di Azaz, da cui si controlla uno dei principali punti di passaggio tra Siria e Turchia, "prenderanno automaticamente anche il controllo di Aleppo" e allo stesso tempo rafforzeranno la loro capacità di ricevere rifornimenti di armi e combattenti attraverso la Turchia, ha detto Abu Muhammed, leader di un gruppo di ribelli, il Thuwar al Sham. "La situazione è terribile", ha affermato. Il colonnello Mohammed al Ahmed, portavoce della maggiore coalizione di ribelli ad Aleppo, la Jabhat al Shamiya, ha dal canto suo denunciato un "coordinamento" tra l'Isis e il regime di Damasco. Coalizione assicura sostegno a Iraq, ma no a intervento terra. - La coalizione anti-Is a guida Usa ha dato l'appoggio al piano militare e politico con il quale l'Iraq vuole far fronte al gruppo terrorista e recuperare la provincia di al-Anbar. Il 'via libera', alla riunione a Parigi dei ministri degli Esteri dei 20 Paesi partecipanti alla campagna di bombardamenti. L'appoggio è "totale", come ha assicurato il ministro degli Esteri, Paolo Gentiloni, ma è escluso "l'intervento a terra": "Lo scontro sul terreno è innanzitutto nelle mani degli iracheni". Una ventina di ministri della coalizione, tra i quali il capo della diplomazia italiana, hanno incontrato a Parigi, il premier iracheno, Haider al-Abadi; e hanno cercato di convincere il suo governo a guida sciita a ricucire le relazioni con la minoranza sunnitaper rafforzare il fronte contro l'Is. Abadi ha assicurato il riavvicinamento, ma ha accusato la coalizione internazionale di non fare abbastanza contro i jihadisti, dilagati in ampi settori dell'Iraq e che ora controllano un terzo del Paese. "Possiamo fare sacrifici", ha detto, "ma la coalizione internazionale deve sostenerci". Abadi si è lamentato che non sia stato fermato il flusso di 'foreign fighters' che arrivano in Iraq. E ha aggiunto che le sue truppe avanzano, ma che hanno urgente bisogno di armi, tra cui canoni anti-carro, e intelligence. "Abbiamo ricevuto quasi nulla, facciamo affidamento su noi stessi", ha detto, facendo notare che sta ancora aspettando il 'via libera' delle Nazioni Unite per acquistare armi da Iran e Russia. "La campagna aerea è utile, ma non sufficiente. E' troppo poco, troppo limitata. L'Is è mobile e si muove in piccoli gruppi". Il segretario di Stato Usa, John Kerry, che si è collegato telefonicamente, ha assicurato che Washington comincerà la consegna di missili anticarro, già questa settimana. Il progetto di Abadi si articola in cinque punti, prevede maggiori appoggi alle tribù, l'aumento delle truppe, la ristrutturazione delle forze di polizia, la garanzia che coloro che partecipino alla liberazione agiscano sotto il comando governativo e  fondi per la stabilizzare delle zone liberate. Il governo di Baghdad spera di mobilitare le tribù sunnite e assicurarsi che le milizie sciite operino sotto l'autorità del governo in modo da evitare scontri interconfessionali. Argomenti isis - stato islamico siria iraq guerra in iraq guerra siria 
NEW YORK - Il Senato Usa ha approvato il Freedom Act, legge che, per la prima volta dall'11 settembre 2001, limita la sorveglianza elettronica delle comunicazioni telefoniche degli americani dalla National Security Agency (Nsa), venuta alla luce nello scandalo Datagate. "Felice che il Senato abbia approvato lo Usa Freedom Act. Esso protegge le libertà civili e la nostra sicurezza nazionale. Lo firmerò non appena lo riceverò", ha scritto  il presidente Usa Barack Obama su Twitter. Ed è stato di parole. Dopo pochissime ore il testo è già stato firmato dal presidente. [[ge:rep-locali:repubblica:115907398]] Il passaggio al Senato del Freedom Act è una vittoria per il presidente americano e per il partito democratico. Il Freedom Act ribalta il sistema di sorveglianza entrato in vigore dopo gli attentati dell'11 settembre 2001. La nuova legge chiederà alle compagnie telefoniche, come Verizon Communications Inc e AT&T Inc, di raccogliere e immagazzinare i 'metadata' proprio come facevano fino ad ora. Ma invece che girare questi dati alle agenzie governative, le società saranno tenute a inoltrarli solo in seguito a una esplicita richiesta del governo, approvata dal Tribunale di sorveglianza dell'intelligence straniera degli Usa. Già ieri la National Security Agency aveva dovuto bloccare la raccolta automatica dei dati di miliardi telefonate degli americani a causa dello slittamento dell'approvazione della riforma del Patriot Act, l a controversa legge voluta da George W. Bush dopo l'11 settembre che aveva fornito la copertura legale al programma globale di intercettazione delle informazioni svelato all'America e al mondo due anni fa dall'ex talpa della Cia Edward Snowden, dando inizio allo scandalo Datagate . Argomenti cybersecurity 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
