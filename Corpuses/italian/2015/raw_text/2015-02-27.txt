Un pullman di studenti di Cairo Montenotte, di rientro a casa dopo una gita scolastica, si è scontrato verso le 22.30 con un camion sull'autostrada A21 vicino a Corte de' Frati in provincia di Cremona, a una decina di chilometri dall'uscita di San Felice. Almeno 40 i feriti di cui tre dei quali in condizioni gravi. Fra loro il conducente del pullman, finito in un fosso, e un insegnante. Sul posto sono intervenuti diversi mezzi dei vigili del fuoco e sei ambulanze e tre auto mediche provenienti dall'ospedale maggiore di Cremona e da ospedali della Bassa Bresciana. E' stata subito chiuso un tratto di autostrada, fra i caselli di Pontevico, in provincia di Brescia, e Cremona Nord in direzione del capoluogo per facilitare i soccorsi. Gli studenti sul pullman sono delle superiori e in particolare di istituti per ragionieri e geometri. Almeno dieci di loro sono stati trasferiti negli ospedali e 15 sono stati medicati sul posto. Argomenti cremona cairo 
None Leggi i commenti I commenti dei lettori 
MOSCA - Boris Nemtsov, uno dei leader dell'opposizione a Vladimir Putin ed ex vicepremier liberale all'epoca della presidenza Eltsin, è stato ucciso in un agguato mentre passeggiava nel centro di Mosca, nelle immediate vicinanze del Cremlino, assieme ad una donna. L'ufficio stampa del ministero dell'Interno ha reso noto che la polizia ha lanciato un'operazione su vasta scala per catturare gli assassini. Secondo la ricostruzione diffusa su Twitter da Iuri Barmin, amico e compagno di lotte politiche di Nemtsov, una o più persone sono scese da un'automobile bianca e hanno freddato la loro vittima con almeno quattro colpi d'arma da fuoco alle spalle sul ponte Zamoskvoretskiy, di fronte alla basilica di San Basilio e a pochi passi dalla piazza Rossa. Stando ai mezzi di informazione, al momento dell'attentato l'esponente dell'opposizione era in compagnia di una donna. [[ge:rep-locali:repubblica:108368838]] Putin ha immediatamente condannato l'omicidio affermando che potrebbe trattarsi di un delitto su commissione e anche di una "provocazione" in vista della protesta indetta dall'opposizione per domenica. Il presidente ha inoltre annunciato una immediata consultazione con i vertici della sicurezza e il suo "diretto controllo" sulle indagini. [[ge:rep-locali:repubblica:108366321]] "Chi ha ucciso Nemtsov dovrà pagare un duro prezzo", ha commentato sconvolto Mikhail Kasyanov, ex primo ministro e a sua volta portabandiera dell'opposizione, precipitatosi immediatamente sul luogo dell'omicidio. E l'ex campione del mondo di scacchi Garry Kasparov, altro esponente dello schieramento anti-Putin, ha scritto su Twitter: "Devastato nell'apprendere del brutale assassinio di Boris Nemtsov, da lungo tempo compagno nell'opposizione. Quattro colpi, uno per ogni figlio che lascia". Aleksiei Kudrin, ex ministro delle Finanze ed economista liberale che aveva accettato di collaborare con Putin prima di distanziarsene in anni recenti, ha parlato dal canto suo di "tragedia per la Russia". Secondo quanto dichiarato da alcuni suoi collaboratori, Nemtsov stava per pubblicare un dossier sulla presenza di truppe russe in Ucraina, rivelando particolari molto compromettenti per Putin e il suo governo. Al momento dell'omicidio Nemtsov stava passeggiando assieme ad una sua amica, una modella ucraina di 22 anni. Nei giorni scorsi, il leader dell'opposizione russa aveva anche affermato di temere di essere ucciso. Ad una precisa domanda di un giornalista - "Teme che Putin voglia ucciderlo?" - Nemtsov aveva risposto letteralmente: "Spero di no, ma i timori restano...". Secca condanna dell'omicidio del leader dell'opposizione russa è venuta anche dalla Casa Bianca. In un tweet del presidente Barack Obama, si chiede a Putin di condurre imparziali e trasparenti indagini per assicurare gli assassini alla giustiza. "Gli Stati Uniti condannano il brutale assassinio di Boris Nemtsov, e chiedono al governo russo un'indagine imparziale e trasparente" per "portare coloro che ne sono responsabili davanti alla giustizia", afferma il presidente Usa. "Ho ammirato la coraggiosa dedizione di Nemtsov alla lotta contro la corruzione in Russia e la sua volontà di scambiare il suo punto di vista con me quando ci siamo incontrati a Mosca nel 2009", ricorda inoltre Obama. In un tweet,  il leader ucraino Poroshenko, suo grande amico, ha scritto: "Sono sotto schock. E' dura da credere. Sono sicuro che i suoi assassini saranno assicurati alla giustizia. Prima o poi". E anche Khodorkovsky ha twittato: "La morte di Boris è un grande dolore per me e per la mia famiglia. Noi tutti lo amavamo ". Fisico di formazione, 55 anni, Nemtsov aveva quattro figli. Nella seconda metà degli anni '90 era stato indicato come un possibile delfino di Boris Eltsin per succedergli al Cremlino. Affascinante, buon oratore, era emerso come una delle figure più spendibili e meno impopolari fra gli allora "giovani riformatori" della leva eltsiniana postsovietica. Già governatore di Nizhni Novgorod, era arrivato a Mosca nel 1997 e aveva ricoperto importanti incarichi di governo, fino a quello di vice del premier Viktor Cernomyrdin. Ma quando la crisi del '98 aveva spazzato via gran parte dei giovani  liberali, la sua stella aveva cominciato a declinare lasciando spazio  alla repentina ascesa di Putin, uscito dai ranghi dei servizi segreti. Fu in quella fase che fondò l'Unione delle Forze di Destra, una formazione liberale che riuscì a entrare nella Duma, il Parlamento russo. Ma fin da subito si differenziò dagli altri cofondatori, l'ex premier Serghiei Kirienko e l'altro ex vicepremier Anatoli Ciubais, ponendosi in forte e aperta critica nei confronti di Putin. Un atteggiamento ulteriormente approfonditosi negli ultimi anni, sullo sfondo di una polemica sempre più dura con il presidente in carica, da lui accusato di autoritarismo e bellicismo. [[ge:rep-locali:repubblica:108369361]] Oppositore dichiarato in questi mesi anche della politica del Cremlino in Ucraina, Nemtsov aveva aderito alla manifestazione anti-Putin del primo marzo a Mosca convocata fra gli altri dal blogger Andrei Navalni. Oggi aveva invocato ancora una volta l'unità delle forze di opposizione russe e aveva scritto: "Se siete per la fine della guerra russa con l'Ucraina, se sostenete la fine dell'aggressione di Putin, venite alla marcia di Primavera". [[ge:rep-locali:repubblica:108369366]] La sua morte ricorda da vicino quella di altre figure scomode della vita pubblica russa. Ed è forse l'omicidio più clamoroso - anche per le inevitabili reazioni in Occidente e i sospetti che è destinato a generare - dall'agguato che il 7 ottobre 2006, sempre a Mosca, costò la vita alla giornalista Anna Politkovskaia. [[ge:rep-locali:repubblica:108369370]] Argomenti russia boris nemtsov 
CREMONA - Un pullman di studenti liguri di ritorno da una gita a Budapest si è scontrato con un camion sull'autostrada A21 vicino a Corte de' Frati, nel Cremonese. Venticinque i feriti e i contusi. Tre, i due autisti che si alternavano alla guida dell'autobus e un ragazzo, sono in condizioni gravi. A bordo del pullman c'erano una quarantina di studenti residenti in maggioranza nella zona di Ceva (Savona), iscritti al terzo e quarto anno dell'istituto per geometri e ragionieri di Cairo Montenotte. Dopo l'impatto, il mezzo su cui viaggiavano è finito in una scarpata e si è ribaltato su un fianco, un ammasso di lamiere e i vetri infranti. Sul posto sono intervenute molte ambulanze e auto mediche provenienti dall'ospedale maggiore di Cremona e da ospedali della Bassa Bresciana, oltre a diversi mezzi dei vigili del fuoco. Il tratto di autostrada fra i caselli di Pontevico (Brescia) e Cremona Nord in direzione del capoluogo è stato subito chiuso per facilitare i soccorsi coordinati dalla polizia stradale e il lavoro dei medici e degli infermieri. Una decina di studenti sono stati trasferiti negli ospedali di Brescia, Manerbio, Montichiari e Cremona. Una quindicina sono stati medicati sul posto. Le ipotesi sulle cause dell'incidente sono principalmente due: il conducente del camion ha avuto un malore, un colpo di sonno - sempre che non si sia trattato di una disattenzione - e è finito contro il pullman fermo in una piazzola di sosta. L'altra è che il mezzo pesante in un sorpasso abbia toccato l'autobus spingendolo fuori strada. 
NEW YORK - "Sembra la Germania nazista". Se quel sembra è riferito alla Francia, la patria di Voltaire, dei diritti dell'uomo, dell'occupazione hitleriana e della resistenza gollista, reazioni (e insulti) sono assicurati. Se poi a pronunciare quelle parole è un'icona pop americana, che ha fatto delle provocazioni uno stile di vita, lo scandalo è assicurato. E così è stato, perché quella frase su un argomento serio e drammatico come la rinascita dell'antisemitismo in Europa (e in particolare in Francia) tocca valori fondamentali per tutti e ha già innescato nelle scorse settimane un duro confronto tra governi (quello israeliano e quello francese), partiti politici, lobby ideologiche e gente comune. Con l'aggravante (per i francesi) che in questo caso l'infamante accusa arriva da una cittadina degli Stati Uniti (e si sa che i rapporti tra la superpotenza di Washington e la grandeur di Parigi non sono mai facili, soprattutto in questi ultimi anni). Intervistata da Europe 1, radio francese molto seguita, Madonna ha detto cose che in diversi pensano anche in America. "Il livello di intolleranza e di antisemitismo è terrificante e non riguarda solo la Francia, ma è vero per l'Europa intera. Ma in Francia è particolare e tutto ciò mi terrorizza. Ho detto tutto questo già due anni fa (durante una sua controversa tournée del 2012 in cui durante i concerti faceva sfilare le immagini del leader del Front National Marine Le Pen, ndr), ma è valido anche per oggi, per questa epoca folle che attraversiamo e che mi fa pensare alla Germania nazista". A poco è servito che la cantante ricordasse come la Francia sia stata "terra d'asilo", "il Paese che per primo accettò le persone di colore, accogliendo artisti come Joséphine Baker, Charlie Parker, ma anche scrittori e pittori", quello è il passato, "oggi questo spirito è completamente scomparso". A differenza del 2012, quando Madonna definiva Marine Le Pen "fascista" e la rappresentava con una bella svastica sulla fronte, oggi parla direttamente di Francia. Scatenando di tutto sui social network dove critiche, accuse e polemiche diventano facilmente insulti, bestemmie e via discorrendo. E c'è chi non risparmia la diva pop ricordando anche la recente caduta dal palco: "Deve aver battuto ben bene la testa". [[ge:rep-locali:repubblica:108365140]] Argomenti francia antisemitismo madonna 
None Leggi i commenti I commenti dei lettori 
BOLOGNA – Il Vicenza fa sul serio. Con una grande prova di forza, i biancorossi di Marino espugnano 2-0 il Dall’Ara e colgono la sesta vittoria consecutiva, portandosi a -1 proprio dagli emiliani. Mattatore della serata Federico Moretti, autore di una doppietta, mentre è pesata per la squadra di Lopez l’espulsione di Bessa al 33′ del primo tempo. Nell’altro anticipo della 28esima giornata, il Latina regola 1-0 il Trapani grazie al cucchiaio su rigore di Viviani al 90′. VICENZA, SONO SEI – Esame del nove superato a pieni voti, dunque, per il Vicenza, che coglie a Bologna la sesta vittoria consecutiva. Inizio tutto a tinte biancorosse con il vantaggio veneto al 14′. Punizione da posizione centrale e Moretti trasforma con un tiro molto potente che si incunea proprio nello spazio in cui si apre la barriera, sorprendendo Coppola. Al 17′ Cacia si invola sulla sinistra e dall’out serve al centro per Laribi che, sbilanciato, prova lo stesso la conclusione ma la palla si impenna ed e’ facile preda di Vigorito. Al 27′ è l’ex trapanese Mancosu a provarci dal limite. La palla è sfiorata da Brighenti che quasi sorprende Vigorito, che però blocca facendo due passi indietro. Alla mezzora, ancora Laribi, ma la sfera è sopra la traversa. Dopo 3 minuti più tardi la partita si fa ancor più in salita per i rossoblù per il secondo giallo rimediato da Bessa. Al 13′ della ripresa la seconda rete di Moretti. Il suo destro dai 25 metri non da scampo a Coppola insaccandosi nell’angolino alla sua sinistra. Per il Bologna è notte fonda, mentre i biancorossi berici amministrano il doppio vantaggio fino al triplice fischio finale. Ora la squadra di Marino vede ancora di più la zona promozione, portandosi a -1 proprio dagli emiliani di Lopez. LATINA, VIVIANI COME TOTTI – Nel primo anticipo della 28esima giornata, il Latina batte 1-0 il Trapani. Partita decisa nei minuti finali dal rigore di Viviani, calciato con il cucchiaio alla Totti. Dopo un primo tempo dove non succeeo nulla, in apertura di ripresa, c’è la prima vera occasione della gara. Basso approfitta di un errore difensivo dei nerazzurri, ma la sua conclusione non è precisa e non trova l’angolino sulla sinistra di Di Gennaro. Al 15′, cross dalla sinistra di Paolucci per Alhassan che di sinistro regala l’illusione del gol, ma la palla finisce sull’esterno della rete. Dopo cinque minuti è Viviani a battere a rete dalla distanza che Gomis para non senza qualche difficoltà. Al 24′ ci prova Nadarevic di testa sul cross dalla destra di Falco, ma la palla volta alta sulla traversa. Quando sembra che la partita si incanali verso un pari a reti inviolate, al 90′, l’arbitro Fabbri indica il dischetto dopo un presunto intervento irregolare di Perticone ai danni di Crimi. Dal dischetto cucchiaio vincente di Viviani su Gomis e Iuliano può fare festa. E’ la terza vittoria di fila per il Latina che in classifica raggiunge proprio il Trapani, oltre a Bari e Pro Vercelli a 33 punti. Argomenti serie b latina calcio trapani calcio bologna calcio vicenza calcio Leggi i commenti I commenti dei lettori 
Il fattore campo colpisce ancora. Solo che, di questi tempi, per il Bologna il Dall’Ara è il terreno più difficile da conquistare. Terza partita senza reti davanti al pubblico amico, e stavolta significa sconfitta. Il Vicenza sbanca il Dall’Ara e si porta a una lunghezza dai rossoblù, che sabato possono venire sorpassati dall’Avellino e scivolare in zona playoff. Un Bologna brutto, tra i peggiori della stagione, mai realmente in partita, una gara da dimenticare. Se Lopez e il Bologna volevano fare bella figura davanti alla Saputo family, allora resta vittima dell’ansia da prestazione. Serataccia per i rossoblù, e anche i colpi del mercato di gennaio non fanno bella figura davanti agli occhi del chairman. Mbaye sembra perso e corre invano dietro a Giacomelli, Krsticic non s’accende e perde tanti, troppi, palloni, anche Gastaldello è colpevole nell’azione che porta al rosso per Bessa, mentre Mancosu resta non pervenuto. Il Vicenza non deve strafare per confermare il suo eccellente stato di forma, e passa già in avvio sfruttando i primi dei tantissimi errori dei padroni di casa. Al 13’ punizione dal limite regalata da un’ingenuità di Krsticic, tira Moretti dritto per dritto ma la barriera si apre inspiegabilmente e la palla s’infila in rete senza dare possibilità a Coppola di intervenire. Serata magica per il centrocampista biancorosso, che al 67’ pesca dal cilindro il jolly dai 25 metri che manda i rossoblù all’inferno. Male il Bologna, malissimo Bessa. Col senno di poi, l’assenza dell’influenzato Matuzalem è una delle chiavi della buia notte rossoblù, visto che il suo sostituto Bessa sbaglia tutto quel che può sbagliare. E al 33’ chiude la sua serata horror, prendendo il secondo giallo in dieci minuti per aver steso Giacomelli lanciato in velocità, e lasciando un Bologna già senza idee in inferiorità numerica. Per vedere una reazione vera del Bologna bisogna aspettare il 60’, con una deviazione di Casarini su gran giocata di Zuculini. Il redivivo argentino suona la carica quando entra in campo, e non è certo colpa sua se dopo qualche secondo dall’ingresso in campo Moretti fa il 2-0. Al 66’ Cacia ha la palla per riaprirla sulla testa, ma da due passi colpisce centrale, mentre al 74’ non trova la potenza di mancino. È però troppo tardi per rimettere in piedi questa partita, che anzi rischia di trasformarsi in tracollo quando al 77’ Cocco per poco non torva il gol dell’anno con un destro spettacolare dal vertice dell’area. Martedì sera un’altra gara interna, col Latina, e questa tendenza che vede il Dall’Ara come un tabù va velocemente invertita. Bologna-Vicenza 0-2 Bologna (4-3-1-2): Coppola – Mbaye (12’st Zuculini), Gastaldello, Maietta, Masina – Casarini, Bessa, Krsticic (19’st Buchel) – Laribi (36’st Improta) – Cacia, Mancosu. A disp: Sarr, Oikonomou, Ceccarelli, Ferrari, Sansone. All: Lopez Vicenza (4-3-3): Vigorito – Sampirisi, Brighenti, Manfredini, Garcia – Moretti (29’st Sbrissa), Di Gennaro, Cinelli – Laverone, Cocco (43’st Petagna), Giacomelli (41’st Vita). A disp: Bremec, Alhassan, Camisa, Gentili, Mancini, Spinazzola. All: Marino Arbitro: Manganiello di Pinerolo Reti: 13’pt,12’st Moretti Note: ammoniti Di Gennaro e Buchel. Espulso Bessa al 33’pt. Spettatori 17138. Argomenti bologna bologna calcio 
None Leggi i commenti I commenti dei lettori 
