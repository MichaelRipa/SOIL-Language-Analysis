None Leggi i commenti I commenti dei lettori 
"A Madrid guidavo una Smart. Mi basta e avanza". Sami Khedira parla del suo trasferimento a Torino e dei suoi principi morali. Il ritorno alla Bundesliga è stato scartato "a causa delle eccessive agitazioni allo Schalke e del licenziamento dell'allenatore Di Matteo". Un anno fa, durante i Mondiali, è stato al "Campo Bahia" tedesco: ai bambini della zona ha donato 10.000 euro. "Ho fatto una donazione con cui stipendiare due insegnanti in più per due anni. Con la mia fondazione sosteniamo due orfanotrofi. Ma non regaliamo niente. Ho visitato i bambini e i ragazzi e ho detto loro che nella vita niente è gratuito. Abbiamo indetto una gara in cui potevano candidarsi come raccattapalle ". Come ha vissuto la sua infanzia? "Da bambino ti accontenti di quello che hai. Io e i miei fratelli non avevamo vestiti di marca e abitavamo in un piccolo appartamento. Ma c'era sempre qualcuno quando volevo andare al campo e tornare a casa". Oggi può comprare quasi tutto. "Sarà sempre opinabile se è giusto quello che guadagniamo. Mia madre dice che anche prima non ero male. Si riferisce alla fama, riconoscono persino lei, cosa che non si riesce a spiegari. A volte preferirebbe più privacy e meno denaro. Anch'io ". Come ci si sente? "All'inizio era strano. Poi ci si sente più sicuri, niente di più. Sono gli incontri con le persone, a contare. E gli amici non li puoi comprare. O li hai o non li hai". È parsimonioso? " Spendo in modo consapevole. Per mangiare bene, per una bella casa. Non ho il pallino delle auto. A Madrid giravo in Smart. Non gioco a poker o cose simili. Non trovo neanche sensato scialacquare per le feste". Ma allora come possono dire a Madrid che il rinnovo sia sfumato a causa delle sue richieste esose? "Mi ha fatto male. Mi si può rimproverare di non essere il migliore, non di essere sleale. Avevo un contratto faraonico, avrei potuto guadagnare molto di più. Non ho deciso di lasciare il Real per questioni economiche. Volevo cambiare. Ero stanco, era troppo faticoso". Cosa le rimane di Madrid? "Il Real è un magnete. Ovunque tu sia, intorno ci sono migliaia di persone. Un club unico. L'obbligo di vincere a tutti i costi non l'avevo mai provato. Mi ha forgiato e maturato". Che cosa si ripromette da questo trasferimento alla Juve? "Dopo i Mondiali mi sentivo completamente stremato. Ora mi sento di nuovo bene. Ho ancora voglia di divertirmi. La Juve è un club fantastico, con una grande tradizione, un presente brillante e un futuro promettente. Voglio portare il mio contributo ". È cambiata l'immagine dei tedeschi? "Siamo più aperti, meno provinciali. Siamo diventati un modello. Abbiamo talenti individuali, ma è ammirata la nostra unità. Mi potrebbero dare undici Ronaldo, non li prenderei. Lui da solo sì, ha classe come uomo e calciatore. Ma funziona in una squadra in cui occorrono Davids o Gattuso". La Germania è campione del mondo. Pensa sia possibile vincere l'Europeo? "Sarebbe storico. Non dobbiamo abbassare la guardia. Agli spagnoli non è successo. Se privilegiamo la squadra, sarà difficile batterci". Argomenti interviste sport sami khedira Leggi i commenti I commenti dei lettori 
MILANO - Federica Pellegrini protagonista della prima giornata della 9a edizione dell'Aspria Swimming Cup. Nella vasca dell'Aspria Harbour Club Milano la campionessa azzurra ha dominato i 100 metri stile libero. Il nubifragio che si è abbattuto sul capoluogo lombardo per tutto il pomeriggio ha regalato una finestra di tregua proprio in concomitanza della gara più attesa, dove la Pellegrini con il  crono di 55.54 ha vinto davanti all'ungherese Szuszanna Jakabos (56.21) e alla compagna di nazionale Aglaia Pezzato (57.56). La campionessa olimpica e' stata protagonista anche nell'ultima parte del programma odierno, che prevedeva tre gare sui 50 metri con formula australiana, arrivando seconda, a soli 10 decimi da Carlotta Zofkova (29.48) nella frazione dei 50 metri dorso. Nella 400 stile libero femminile si è imposta Martina Rita Carmignoli con un tempo di 4.12.54, seguita da Erica Musso con 4.12.65 e da Stefania Pirozzi con 4.15.68. Nei 100 metri rana maschili la medaglia d'oro e' andata a Andrea Toniato (1.02.76), argento per Luca Pizzini (1.03.76) e bronzo per Nicolo' Martinenghi (1.03.88). Fabio Scozzoli è arrivato invece quarto con un tempo di 1.03.90. E' stato invece Damiano Lestingi a vincere la gara degli 800 metri progressivi (54.65), precedendo Gregorio Paltrinieri (56.36) e Gabriele Detti (57.03). Filippo Magnini è stato invece eliminato nel secondo turno dei 50 metri stile libero con formula australiana che hanno visto trionfare il giapponese Shinri Shioura (23.88) davanti al russo Evgeny Lagunov (25.96). Argomenti nuoto federica pellegrini Leggi i commenti I commenti dei lettori 
None Leggi i commenti I commenti dei lettori 
GINEVRA – L’ultima stagionale costa cara agli azzurri che a Ginevra rimediano dal Portogallo la prima sconfitta della gestione Conte. Un ko pesante soprattutto perché esclude ufficialmente l’Italia dalle teste di serie del sorteggio ai prossimi Mondiali del 2018. Saremo in seconda fascia e, di conseguenza, ci toccherà duellare con una delle big d’Europa per volare in Russia. ITALIA, UN PICCOLO PASSO INDIETRO – Al di là delle attenuanti di fine anno e delle scarse motivazioni date comunque dal fatto di disputare un’amichevole, la nazionale ha compiuto un piccolo passo indietro rispetto alle ultime uscite. Ha fatto vedere ben poco sul piano del gioco, ha commesso troppi errori preoccupanti in fase di disimpegno. Aspetti importanti sui quali il ct dovrà sicuramente lavorare. RANOCCHIA INCERTO, IN OMBRA SORIANO E BERTOLACCI – In tal senso è andato piuttosto male Ranocchia, tanto bravo in chiusura quanto incerto in fase d’impostazione mentre sono apparsi appannati sia Soriano e Bertolacci, probabilmente esausti dopo la lunga rincorsa europea con i rispettivi club. Infine il rilanciato Immobile davanti ha lottato ma si è visto poco in fase di finalizzazione. Anche a causa dei pochi rifornimenti. Insomma gli innesti voluti da Conte non hanno certo apportato nuova linfa alla squadra. Dovranno essere rivisti. [[ge:rep-locali:repubblica:117013803]] CONTE CONFERMA IL 4-3-3 – Il ct ha cambiato poco rispetto alla gara di Spalato: ha confermato il 4-3-3, ha rispolverato in attacco Immobile e ha dato una nuova chance a Ranocchia in difesa e a Bertolacci e Soriano in attacco. Qualche esperimento in più, sul fronte opposto, ha fatto Fernando Santos, costretto a rinunciare a Cristiano Ronaldo. Ha provato Vieirinha e Fonte in difesa, ha preferito Tiago ad Adrien Silva a centrocampo e, infine, ha schierato Varela e Eder al fianco di Quaresma nel tridente d’attacco. VARELA E MOUTINHO GRAZIANO GLI AZZURRI – L’Italia è partita bene e per due volte ha fatto tremare Beto con due conclusioni dal limite di Bertolacci ed El Shaarawy, terminate a fil di palo. Il Portogallo ha sonnecchiato ed ha approfittato di un calo di tensione degli azzurri per replicare sul finire del tempo: due pasticci di Sirigu e Ranocchia hanno rischiato di costare cari ma bene è andata che i due si siano aiutati a vicenda. Nella prima occasione, infatti, è stato il difensore a rimediare a una palla persa del n. 1 del Psg con un salvataggio sulla linea su un tiro di Varela, nella seconda è toccato al portiere bloccare a terra un destro dal limite di Moutinho, inopportunamente servito da Ranocchia. PALO DI BONUCCI, EDER SEGNA – Strigliata da Conte negli spogliatoi, l’Italia è ripartita determinata dopo l’intervallo ma non è stata fortunata: un sinistro dal limite di Soriano è finito di poco alto, un colpo di testa di Bonucci, su punizione-cross di Pirlo, si è stampato sul palo. Il Portogallo ha ringraziato e al primo affondo è passato: Eliseu è scappato a Soriano e ha smarcato sulla sinistra Quaresma che con un perfetto cross d’esterno ha consentito a Eder di segnare in scivolata il primo gol in nazionale. AZZURRI, RISVEGLIO TARDIVO – Conte ha provato a cambiare qualcosa varando il 4-2-4 con Vazquez e Sansone esterni e Matri e Gabbiaidni in attacco ma l’Italia ha faticato a risistemarsi in campo. Tanto da rischiare il raddoppio su un destro da fuori del subentrato Adrien Silva e su una punizione dal limite di Quaresma. Solo nel finale gli azzurri hanno avuto un sussulto d’orgoglio. E dopo un sinistro a fil di palo di Darmian hanno impegnato Beto con due conclusioni dal limite di Gabbiadini e Vazquez. Troppo tardi, però, per consentire a Ginevra di mantenere la nomea di portafortuna azzurro. Per la prima volta in 11 uscite, infatti, per l’Italia, infatti, è arrivato anche il primo ko nella città svizzera. Un altro primato che avremo fatto volentieri a meno di perdere. ITALIA-PORTOGALLO 0-1 (0-0) Italia (4-3-3): Sirigu 5.5, De Sciglio 6 (28′ st Pasqual sv), Bonucci 6, Ranocchia 5.5, Darmian 6.5, Bertolacci 5.5 (30′ Parolo sv), Pirlo 6, Soriano 5.5 (13′ st Vazquez 6), Candreva 5.5 (17′ st Gabbiadini 6), Immobile 5.5 (28′ st Matri sv), El Shaarawy 6 (22′ st Sansone 5). (14 Padelli, 3 Moretti, 5 Astori, 15 Acerbi, 8 Marchisio, 24 Bonaventura, 20 Pellé). All. Conte. Portogallo (4-3-3): Beto 6.5, Vieirinha 5.5 (1′ st Cedric 6.5), José Fonte 6.5, Bruno Alves 6 (13′ st Daniel Carriço 6), Coentrao sv (22′ pt Eliseu 7), Joao Moutinho 6.5, Danilo 6.5, Tiago 6 (1′ st Adrien Silva 6), Quaresma 6.5 (41′ st Pizzi sv), Eder 6.5, Varela 6.5 (30′ Nani sv). (1 Rui Patricio, 12 Anthony Lopes, 6 Ricardo Carvalho, 14 André André) All. Fernando Santos. Arbitro : Studer (Svi) 6. Reti : nel st 6′ Eder. Angoli: 8-0 per l’Italia. Recupero: 1′ e 5′. Ammoniti: Soriano, Bertolacci, Moutinho e Adrien Silva. Note: in tribuna il presidente dell’Uefa, Michel Platini, il presidente della Figc, Carlo Tavecchio, e quello del Napoli Aurelio De Laurentiis. Argomenti nazionale italia nazionale portogallo Leggi i commenti I commenti dei lettori 
None Leggi i commenti I commenti dei lettori 
REGGIO EMILIA – La Grissin Bon Reggio Emilia sfrutta ancora il fattore campo e vince anche gara 2 nella finale scudetto contro Sassari. Al comando del match dall’inizio alla finale, i ragazzi di coach Menetti, trascinati da un grande Achille Polonara, superano la Dinamo per 84-71, facendo un altro passo verso lo scudetto. Ora la serie si trasferisce in Sardegna per le gare 3 e 4. NON BASTA IL RITORNO DI LAWAL – La Dinamo Sassari ritrova Lawal (squalificato in gara 1) e, in avvio, il lungo nigeriano si presenta con tre rimbalzi offensivi di fila in un’unica azione, ma dall’altra parte risponde un tonico Chikoko. Entrambe le squadre mostrano adeguata intensità con la Grissin Bon che regge bene l’onda d’urto iniziale sarda operando un piccolo allungo al 5′ (15-6) firmato Kaukenas. Meo Sacchetti prova a metterci una pezza con un time-out, ma i padroni di casa sembrano inarrestabili e, grazie a una ‘bomba’ di Silins, doppiata da un gran canestro di Cinciarini, volano al +14 (22-8) all’8′. Una conclusione da 3 di Brooks a fil di sirena limita i danni per gli ospiti che terminano il primo quarto con 10 lunghezze di ritardo. In avvio di secondo periodo un paio di palle perse dei biancorossi permettono a Sanders e compagni di rientrare a -5, ma ci pensano Della Valle e Cinciarini a ristabilire le distanze. Quando poi sale in cattedra anche Polonara, la truppa di Menetti torna in breve a +14, col tabellone che recita 44-32 a poco più di due minuti dall’intervallo lungo. [[ge:rep-locali:repubblica:117019506]] FUGA NELLA RIPRESA – Il terzo periodo si apre con una ‘bomba’ di Silins che spedisce la Grissin Bon al massimo vantaggio, 52-36. I biancorossi mettono alle corde la Dinamo in ogni zona del campo, sulla sponda sassarese non arriva una reazione credibile e a metà parziale Reggio si proietta fino al +20 con un 2+1 di capitan Cinciarini. Vantaggio che si mantiene pressochè inalterato fino al termine della frazione. Negli ultimi 10′ il leit-motiv della partita non cambia: Reggio, pur se un pò in calo, mantiene vantaggi rassicuranti, grazie alla solidità di Lavrinovic e ai ritmi dettati da Cinciarini. La Dinamo, inoltre, non riesce ad approfittare degli errori dei biancorossi. A 2′ dalla fine la truppa di Menetti viaggia ancora sul +15 (78-63) e la partita, di fatto, è in ghiaccio. Grissin Bon Reggio Emilia – Banco di Sardegna Sassari 84-71 (27-17, 47-36, 68-49) Reggio Emilia: Chikoko 4, Polonara 20, Lavrinovic 11, Della Valle 8, Kaukenas 14, Cervi 1, Silins 11, Cinciarini 15. Ne: Pechacek, Pini, Lavacchielli, Rovatti. All.: Menetti. Sassari: Logan 15, Sosa 10, Formenti, Sanders 8, De Vecchi, Lawal 7, Dyson, Sacchetti B. 7, Brooks 18, Kadji 6. Ne: Chessa e Vanuzzo. All.: Sacchetti. Arbitri: Paternicò, Martolini, Mattioli. Note: spettatori 3500. Tiri da 3: Reggio Emilia 10/23, Sassari 7/28. Tiri liberi: Grissin Bon 6/8, Banco di Sardegna 16/24. Usciti per 5 falli: Chikoko e Sanders. Argomenti sassari basket reggio emilia basket basket play off Leggi i commenti I commenti dei lettori 

GINEVRA – “Non sono deluso. Queste partite aiutano a crescere”. Antonio Conte non pare rammaricato per aver perso l’imbattibilità alla sua decima panchina da ct. “E’ una sconfitta salutare. E’ formativa, ci fa capire che tipo di calcio si gioca in Europa, ci fa capire tante cose. Ad esempio che dobbiamo essere piu’ cattivi e cinici. Fa parte di un inevitabile percorso di crescita. Fatto un passo indietro? Non penso a queste cose. Penso solo a far fare esperienza a questi ragazzi che vantano poche presenze in azzurro e in campo internazionale. L’importante e’ proseguire lungo il nostro cammino”. IL RANKING? NON E’ COLPA MIA SE SIAMO INDIETRO – Conte non vuole far pesare neppure ai ragazzi il mancato raggiungimento dello status di teste di serie al prossimo sorteggio mondiale. “Non so come mai l’Italia si ritrovi dietro a certe Nazionali: evidentemente c’e’ stato un cammino precedente che ha portato a questo. Io guardo avanti e dico che abbiamo lavorato tanto in questo mio primo anno da ct. Abbiamo cambiato molte cose e molti elementi nel gruppo azzurro: dobbiamo e vogliamo ancora migliorare. E se lo faremo, di conseguenza, migliorerà anche la nostra classifica”. [[ge:rep-locali:repubblica:117013803]] GABBIADINI: REAZIONE TARDIVA – Manolo Gabbiadini prova a spiegare le difficoltà incontrate dagli azzurri: “Queste sono partite in cui non puoi dominare per 90’. Abbiamo reagito troppo tardi, ma abbiamo anche giocato contro una grande squadra. E’ andata male, potevamo portare anche a casa un pareggio o una vittoria se avessimo giocato cosi’ per tutta la gara”. Queste sconfitte secondo il ct Conte aiutano a crescere. Gabbiadini concorda: “Noi dobbiamo essere pronti per Europeo e Mondiale. E’ vero che questa partita contava per il ranking, ma siamo una squadra giovane e abbiamo bisogno di esperienza. Siamo un bel gruppo, siamo forti. Queste sono le partite giuste per farla”. NON SIAMO POVERI DI TALENTI – Il suo ingresso, unito a quello di Vazquez, aveva rivitalizzato gli azzurri e nel finale proprio un suo tiro per poco non sorprende Beto per il pareggio: “Potevo angolarla di piu’ – l’autocritica di Gabbiadini – ma non avevo tempo per guardare l’angolino e ho mirato dove piu’ o meno sapevo che c’era la porta. E’ andata male”. Gabbiadini respinge anche le critiche a chi pensa che l’Italia sia povera di talenti: “Questo e’ quello che dicono all’estero. Noi sappiamo da dentro il nostro valore, non mi turbano queste parole”. Il tutto sotto gli occhi del patron del Napoli, Aurelio De Laurentiis, che ha annunciato la volonta’ di costruire un Napoli sempre piu’ italiano: “Questa e’ una bella cosa, perche’ al giorno d’oggi in Italia si vedono sempre piu’ stranieri – chiosa l’attaccante azzurro -, adesso si stacca quel mesetto e poi si riattacca la spina per una grande stagione”. BERTOLACCI DELUSO – Andrea Bertolacci è deluso: “Dopo una sconfitta è naturale. Adesso bisogna analizzare quanto fatto e valutare bene le cose positive e quelle negative. Lo dobbiamo fare con calma e poi ripartire subito. Dobbiamo lavorare e migliorare. La nostra mentalita’ e’ quella di attaccare sempre alti e di pressare ma la scarsa freschezza atletica tipica di fine stagione ci ha un po’ condizionato oggi. Errori notati in particolare? In campo alcune cose non si vedono bene. Aspettiamo di rivedere la gara, poi ne riparleremo”, conclude. VAZQUEZ AMAREGGIATO – Franco Vazquez è amareggiato: “Abbiamo avuto molte occasioni alla fine per pareggiare, peccato. Loro, soprattutto davanti hanno qualita’, sono rapidi, svelti. La sconfitta da’ un po’ di fastidio, poi entrare in una partita cosi’ non e’ mai facile. Ma abbiamo avuto possibilita’ per pareggiare. Cosa mi ha detto il mister? Mi ha salutato e augurato buone vacanze. Siamo tutti arrabbiati, perdere non e’ mai bello. Se da centrale mi trovo meglio? Li’ e’ dove posso fare meglio, ma va bene anche fare altri ruoli. E’ importante per un giocatore provare”, aggiunge il calciatore del Palermo, che sui rosanero conclude: “Zamparini molla? Va bene, e’ quello che pensa lui. Il mio futuro? Io un contratto con il Palermo, ma ancora non so bene quello che devo fare”. SANSONE: SPERAVO IN UN DEBUTTO MIGLIORE – Nicola Sansone sperava in un esordio migliore: “Sono contento per l’esordio, peccato per la sconfitta. Dovevamo vincere, volevamo vincere ma purtroppo non ci siamo riusciti. Il Portogallo non penso sia superiore a noi” Una sconfitta pesante che guasta la posizione azzurra nel ranking in vista del sorteggio mondiale del 25 luglio: “Il ranking? Lo sapevamo, avevamo detto che dovevamo vincere, ma non conta, pure noi siamo forti e sono convinto che anche noi riusciremo a qualificarci”. Sul suo futuro, Sansone preferisce non sbilanciarsi: “Ora vado in vacanza – conclude – poi ci pensera’ il mio agente. Adesso sono un giocatore del Sassuolo, punto”. PLATINI: SVASTICA? SE NE OCCUPERA’ LA DISCIPLINARE – A vedere gli azzurri c’era anche il presidente dell’Uefa Michel Platini che fa i complimenti a Conte: “L’Italia gioca in velocita’, in contropiede e sfrutta gli assist di Pirlo. Quando lui ha il pallone tra i piedi e’ un piacere vederlo. Poi è logico che con attaccanti cosi’ veloci davanti devi trovare il passaggio giusto. E’ un gioco tipico italiano”. Chiusura con una battuta sull’inchiesta relativa alla svastica di Spalato e su Blatter: “La svastica? Se ne occuperà la Disciplinare, ci sono tante cose che un presidente puo’ fare ma non puo’ dire. Se ho piu’ parlato con Blatter? No”. Argomenti nazionale italia antonio conte Leggi i commenti I commenti dei lettori 
