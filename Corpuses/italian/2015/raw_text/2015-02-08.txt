Thousands of Twitter accounts stopped and canceled. Hundreds of facebook profiles unveiled. Dozens and dozens of addresses of the jihadist propaganda listed and ready to be attacked. This is the second phase of #OpISIs, the Anonymous intervention to expose members of the galaxy of Islamic fundamentalism which is acting under the Cybercaliphate flags. There is some news: for the first time Anon claiming the action as a set of people of all races, creed and religion, rich and poor, students and workers, hackers, crackers, spies and government officers. All united in the effort to undermine the jihadist propaganda. In the 3-minute video posted on Youtube the Anon claim and confirm that their actions will not give respite to the followers of the caliphate. This time, even if it was addressed to identify and affect sites of jihadist propaganda, the operation has a very specific target: recruiters, those who through the social networks try to attract supporters of the Islamic state to holy war. Many Isis accounts "suspended" by activists with the face of the english 15th century revolutionary, Guy Fawkes, clearly belong to the cause having ISIS in the account name, while others would be of unsuspected preachers and activists pro-Islam. The long list, constantly updated by the finickly work of The Red Cult group, points out social network profiles (having up to half a million followers) to be followed and blocked. Most of these sites are currently down. The Red Cult, however, did not limit themselves to social networks, they also published a list of email addresses of twitter and facebook accounts and of sites assumed to belong to the Islamic state supporters. Moreover for the first time VPN addresses (ie virtual private networks that enable secure and unmonitored communication) were disclosed. This might be also the source of much information concerning identified individuals, while the retrieval of sensitive data of many pro-Isis preachers appears to be the result of a long and laborious process of intelligence, revealed only a few hours ago. Also other techniques were used to penetrate the jihadists protections: Social Engineering, faking identities in order to get email addresses and passwords, and even cracking (the unauthorized intrusion) of unprotected home computers belonging to people acting as spokespersons of the cybercaliphate. ( Translation by courtesy of Flavia Marzano ) 
ROMA – Un aggancio in vetta (quello del Novara al Pavia) e un sorpasso, almeno per una notte (della Salernitana sul Benevento, che gioca il posticipo contro la Lupa Roma), mentre non perde colpi l’Ascoli, sempre leader solitario. Come si vede, in Lega Pro un altro fine settimana ricco di spunti di interesse, nonostante la neve che ha costretto a rinviare quattro incontri del 24° turno: ovvero Giana Erminio-Pordenone e Lumezzane-Arezzo nel girone A, Reggiana-Pisa e L’Aquila-Tuttocuoio nel gruppo B. Il tutto per la gioia di tifosi e appassionati, che seguono in tempo reale le gare, allo stadio o sul web (grazie al canale dedicato). PAVIA KO CON ALESSANDRIA E RAGGIUNTO IN TESTA DAL NOVARA – Dunque nel girone A si forma una coppia al comando visto che l’Alessandria sbanca Pavia con l’autogol di Cristini a decidere il testa a testa fra il migliore attacco, quello dei lombardi di Maspero (41 reti) e la migliore difesa, primato che i grigi di D’Angelo detengono in compagnia del Mantova (20 gol subiti). Dunque la capolista (reduce da 4 successi consecutivi) viene cosi’ raggiunta a quota 46 dal Novara, protagonista del 2-0 casalingo sulla Pro Patria (per Marcello Montanari debutto con sconfitta): la squadra di Toscano vince grazie alle reti nella ripresa di Freddi e Corazza e scavalca il Bassano, che solo al 93′ grazie a Maistrello riesce a evitare la sconfitta sul campo di un Albinoleffe avanti con Reis e in 10 nei secondi finali per l’espulsione di Offredi, vedendo sfumare in extremis il quarto successo di fila. SUDTIROL STENDE CREMONESE, COMO DA 0-0 A VENEZIA – Il Sudtirol continua a volare: 3-1 alla Cremonese firmato da Tagliani, Novothny e Bertoni (gol della bandiera di Jadid per i grigiorossi) e sesto risultato utile di fila (quattro vittorie e due pareggi) per la squadra di Sormani. Facile affermazione casalinga per il Real Vicenza (3 punti per Paolo Favaretto alla prima davanti al pubblico veneto): 3-0 al Monza con le reti di Cristini, Sandrini e Bruno. Restano appaiate Feralpisalo’ e Como, fermate sul pari da Torres e Venezia. Spettacolare 3-3 in Sardegna, con doppietta di Galuppini e botta e risposta nei minuti finale fra Romero e Maiorino (Petermann aveva sbloccato il match per i sardi di Bucchi, con Barbuti autore del 2-2). Senza reti, invece, la sfida sulla Laguna, con la squadra di Serena che allunga la striscia positiva nonostante l’inferiorita’ numerica fra il 29′ (rosso a Sales) e il 65′ (espulso Lebran fra i lariani). AL MANTOVA IL DERBY LOMBARDO COL RENATE – Seconda vittoria in tre gare per il Mantova, che regola 2-0 il Renate nel derby lombardo: i biancorossi di Juric battono i rivali nella corsa per la salvezza grazie alle reti di Trainotti, nel primo tempo, e di Gyasi, nella ripresa. Girone A, 24/a giornata: Albinoleffe-Bassano 1-1, Mantova-Renate 2-0, Novara-Pro Patria 2-0, Pavia-Alessandria 0-1, Real Vicenza-Monza 3-0, Sudtirol-Cremonese 3-1, Torres-Feralpisalò 3-3, Unione Venezia-Como 0-0, Giana Erminio-Pordenone e Lumezzane-Arezzo rinviate. Classifica: Novara e Pavia (-1) 46 punti; Bassano 45; Alessandria 44; Sudtirol 40; Real Vicenza 38; Como e Feralpisalò 37; Torres e Unione Venezia 34; Mantova (-1) e Monza 32; Arezzo* 30; Cremonese e Renate 29; Giana Erminio* 24; Lumezzane* 21; Albinoleffe 20; Pro Patria (-1) 14; Pordenone* 13. * = 1 partita in meno ASCOLI PIEGA SPAL IN RIMONTA, POKER DEL TERAMO A GUBBIO – Nel girone B il Teramo chiama, provando a mettere pressione sull’Ascoli, che però risponde presente. E così in cima alla classifica non cambia nulla, anche perché il maltempo costringe a rinviare l’atteso confronto fra Reggiana e Pisa, come pure L’Aquila-Tuttocuoio, con gli abruzzesi che ora hanno ben due gare interne da recuperare visto che era ‘saltata’ anche quella del turno precedente con il Pontedera. Dunque la formazione di Vivarini coglie il 14° risultato utile consecutivo, andando a imporsi per 4-1 sabato sul terreno del Gubbio, con doppietta di Donnarumma e gol di Lapadula e Petrella a firmare il terzo successo nelle ultime quattro gare per il Teramo. A passare in vantaggio erano stati gli umbri con Mancosu, ma nella ripresa, sotto 1-2, gli uomini di Acori perdono prima Esposito e poi Regolanti e chiudono in nove. Dura però 24 ore l’aggancio al vertice, visto che domenica i marchigiani al “Del Duca” piegano 2-1 in rimonta la Spal, illusa dal vantaggio di Fioretti nel primo tempo (rosso ad Addae tra i padroni di casa) ma poi costretta a capitolare nella ripresa sotto i colpi di Altinier (12° centro personale) e Perez su rigore (espulso tra gli estensi Silvestri). Con quest’affermazione i bianconeri di Petrone conservano tre lunghezze di vantaggio sulla più immediata inseguitrice. DERBY TOSCANI A PONTEDERA E GROSSETO, KO LUCCHESE E PISTOIESE – In attesa dei recuperi che rimetteranno ordine nel numero di incontri disputati risale in classifica il Pontedera di Indiani, che con Luperini e Libertazzi regola 2-0 la Lucchese, che chiude in nove per i rossi a Degeri e Raicevic: si ferma così a 11 giornate la serie positiva dei rossoneri di Galderisi. L’altro derby toscano in calendario sorride al Grosseto, che con le segnature di Torromino e Fofana sbanca il campo della Pistoiese centrando il secondo successo di fila della gestione Stringara, iniziata con due ko. Non escono invece dal tunnel gli arancioni di Cristiano Lucarelli (la sua panchina comincia ad essere meno salda), sempre più in parabola discendente con sei sconfitte e un pareggio nelle ultime sette partite e ormai risucchiati nella zona play-out. Si fa invece imporre il pari dal Forlì la Carrarese (1-1): Galli in avvio spinge avanti i marmiferi di Remondina, ripresi però dai romagnoli con Melandri. Stesso risultato fra Pro Piacenza e Ancona: a Matteassi replica Tavares per i dorici di Cornacchini, che chiudono in dieci per il rosso a D’Orazio per doppia ammonizione. IN CODA TRIS SANTARCANGELO SUL SAN MARINO, 0-0 SAVONA-PRATO – In coda finisce in bianco Savona-Prato, con i liguri che restano un punto sopra i toscani di Esposito, ma vengono raggiunti a quota 26 dal Santarcangelo, che con un rush finale avvincente (Olivi, Guidone e Graziani a segno dall’85’ al 92’) ribalta il San Marino fanalino di coda, illusosi con Armada, nel testa a testa romagnolo che metteva in palio pesanti punti salvezza. Girone B, 24/a giornata: Ascoli-Spal 2-1, Carrarese-Forli’ 1-1, Gubbio-Teramo 1-4, Pistoiese-Grosseto 0-2, Pontedera-Lucchese 2-0, Pro Piacenza-Ancona 1-1, Santarcangelo-San Marino 3-1, Savona-Prato 0-0, rinviate L’Aquila-Tuttocuoio e Reggiana-Pisa. Classifica: Ascoli 47 punti, Teramo 44; Reggiana* 41; Pisa* 40; L’Aquila** 37; Pontedera* 35; Ancona 34; Grosseto (-1) e Spal 31; Carrarese e Gubbio 30; Lucchese e Tuttocuoio* 28; Forlì e Pistoiese 27; Santarcangelo e Savona 26; Prato 25; Pro Piacenza (-8) 19; San Marino 16. * = 1 partita in meno; ** = 2 partite in meno SALERNITANA SUPERA BENEVENTO, IN CAMPO NEL POSTICIPO – Nel girone C missione compiuta per la Salernitana, che s’impone 2-1 all’”Arechi” nel derby contro l’Ischia (reduce dalla prima vittoria in questo 2015) e opera il sorpasso sulla capolista Benevento, che sarà impegnata lunedi’ pomeriggio nel posticipo con la Lupa Roma, appena tornata al successo dopo nove turni ma con un rendimento esterno piuttosto precario. Sono i gol di Nalini e del solito Calil a spingere la squadra di Menichini, poi accorcia Infantino per gli isolani ma non basta. Ora tocca ai giallorossi di Brini rispondere in questo avvincente testa a testa tutto campano per il primato che sta caratterizzando il torneo. Rallenta invece la Juve Stabia di Pancaro, terza forza del girone, bloccata in casa sull’1-1 dal Martina (per le Vespe è Di Carmine a rispondere a De Lucia). LECCE AGGANCIA CASERTANA AL 4° POSTO, OK ANCHE FOGGIA – Pareggia anche la Casertana, che per due volte si trova a inseguire a Cosenza, con Mancino e Cisse’ che replicano alle reti di De Angelis e Cori (2-2). Un risultato che non serve granché ai calabresi per allontanarsi dalla zona calda, mentre la formazione di Sasa’ Campilongo viene agganciata al quarto posto dal Lecce, che al “Via del Mare” piega il Savoia con un gol di Papini bagnando con una vittoria l’esordio di Alberto Bollini, chiamato dal club salentino al posto di Dino Pagliari, esonerato dopo la sconfitta di Reggio. In scia al duo Casertana-Lecce resta il Foggia, che passa per 3-1 in casa del fanalino di coda Aversa Normanna: nel finale Maza e Cavallaro spingono i satanelli pugliesi dopo il botta e risposta nel 1° tempo fra Barraco e De Vena. Seconda vittoria di fila per il Catanzaro, che al “XXI Settembre” cala il poker con Giandonato, Bernardo e la doppietta di Mancuso affossando 4-2 il Matera (a segno Carretta e Coletti per gli uomini di Auteri). Dopo tre mesi riassapora il gusto dei 3 punti (mancavano dal 9 novembre scorso) la Vigor Lamezia, che ha ragione del coriaceo Melfi con una rete di Montella. PAGANESE BLOCCA MESSINA, PARI REGGINA A BARLETTA – Finisce in parita’ al San Filippo il confronto fra Messina e Paganese: il solito Corona porta in vantaggio i siciliani (non lasciano la zona pericolo), Girardi salva la squadra di Sottil. Coglie un punto di speranza la Reggina, che dopo essersi vista annullare dalla Corte Federale D’Appello a Sezioni Unite la penalizzazione di 4 punti inflitta per alcune irregolarita’ amministrative, impatta 2-2 a Barletta: per gli amaranto aprono e chiudono Maimone e Viola, in mezzo l’uno-due pugliese con Cortellini e Radi. Girone C, 24/a giornata: Aversa Normanna-Foggia 1-3, Barletta-Reggina 2-2, Cosenza-Casertana 2-2, Juve Stabia-Martina Franca 1-1, Lecce-Savoia 1-0, Matera-Catanzaro 2-4, Messina-Paganese 1-1, Salernitana-Ischia 2-1, Vigor Lamezia-Melfi 1-0, Benevento-Lupa Roma lunedì ore 15. Classifica: Salernitana 51 punti; Benevento* 50; Juve Stabia 44; Casertana e Lecce 42; Foggia (-1) 41; Matera 38; Catanzaro 36; Barletta 32; Vigor Lamezia 30; Paganese 29; Lupa Roma* e Martina Franca 27; Cosenza, Melfi (-2) e Messina 25; Savoia 20; Ischia e Reggina 19; Aversa Normanna 12. * = 1 partita in meno Argomenti lega pro Leggi i commenti I commenti dei lettori 
ROMA  - Reggio Emilia si tiene stretta la seconda poltrona, anche a prescindere da quello che sarà l'esito del match clou fra Umana Reyer Venezia e EA7 Milano che lunedì sera chiuderà il quadro del 17° turno del massimo campionato di pallacanestro. Nella seconda giornata di ritorno la Grissin Bon sul proprio parquet regola infatti secondo copione Varese e sale a quota 28, due lunghezze sotto i campioni d'Italia e due sopra i lagunari. Prezioso è anche il successo di Cantù, che al 'Pianellà domina Trento affiancando la matricola rivelazione al sesto posto in classifica, a 18 punti. Un gradino sotto, operazione aggancio riuscita anche a Pistoia, che passa a Cremona e la raggiunge, condividendo la posizione anche con Bologna e Avellino La Granarolo esce sconfitta da Caserta, dove la Juve coglie la quarta affermazione di fila e rilancia le proprie chance di salvezza agganciando Pesaro, che davanti al proprio pubblico cede proprio agli irpini (a segno dopo 5 ko) nel posticipo domenicale. Boccata d'ossigeno anche per la Virtus Roma, che ritrova la vittoria dopo che Capo d'Orlando aveva spaventato il PalaTiziano: è Jones a trarre d'impaccio l'Acea, che ora ha due punti in più della compagine siciliana. REGGIO EMILIA  -  VARESE 86-70 Pronostico rispettato al PalaBigi di Reggio Emilia, dove la Grissin Bon supera abbastanza agevolmente, pur con qualche patema di troppo, specie nel terzo quarto, una OpenJobMetis che certo non poteva mettere in preventivo di cogliere un successo sul tradizionalmente ostico parquet emiliano. Reggio parte 6-0 con doppia "bomba" Polonara-Silins, al 4′ il tabellone segna 10-2 e Pozzecco prova a dare una scossa ai suoi in un accalorato time-out. Ma all'8 i padroni di casa guidano 22-10, chiudendo il quarto sul +14 e a metà frazione Cinciarini e compagni doppiano gli avversari (40-20), per andare all'intervallo lungo sul 48-34. Alla ripresa Varese prova a sorprendere gli avversari stringendo le maglie in difesa e attaccando con maggiore raziocinio. Rautins mette un paio di bei canestri, Kangur una tripla e l'OpenJobMetis torna a -8 (52-44) al 3′, portandosi fino a -2 (58-56). Nell'ultima frazione la maggiore caratura tecnica dei padroni di casa alla lunga emerge. A 5′ dalla sirena la Grissin Bon è di nuovo a +12 (71-59) e a 3′ dalla fine Pozzecco si fa fischiare un ingenuo fallo "tecnico" che riporta indietro i suoi al -16, sancendo in pratica la fine dei giochi. CASERTA  -  BOLOGNA 81-76 La Pasta Reggia Caserta centra la quarta vittoria di fila e inizia a respirare aria di salvezza. Bologna tiene solo nel primo quarto, poi insegue per tutto il match. In avvio appena 6/16 al tiro per la squadra di Enzo Esposito nonostante un Ivanov grande protagonista con 13 punti (il bulgaro alla fine sarà il top-scorer con 29 punti), così Bologna ne approfitta trovando comode soluzioni al tiro con Gaddy e Hazell, specie dalla lunga distanza (20-17 per gli emiliani al 10'). Nel secondo parziale, spinta da Ivanov, la Juve riesce a piazzare un break di 12-0 per il +7 (29-22). Ancora Hazell, con la terza tripla della serata, tiene la Granarolo in scia ma Caserta spegne le velleità di rimonta emiliana con le bombe nel finale di Capin e Scott per il 44-36 di metà tempo. Sostenuta da quasi 4000 tifosi, la Pasta Reggia riesce a respingere il tentativo di rimonta degli ospiti e nel finale di terzo quarto Domercant realizza cinque punti e porta Caserta sul +10 (64-54). Bologna non molla e trascinata da Reddic piazza un break di 11-5 portandosi sul -4 (65-69) a poco più di tre minuti dalla fine. Però Caserta trova canestri decisivi con Scott e con i liberi di Domercant mette in cassaforte un prezioso successo. CANTU'  -  TRENTO 110-84 Trento viene letteralmente travolta da una Cantù che domina la gara grazie a una difesa azzeccata e a ottime percentuali di realizzazione. Subito reattivi i lombardi (11-4 al 5′ e 17-6 al 7′) capaci di chiudere il primo quarto sul 25-13. Nella seconda frazione Buscaglia prova con la zona a cambiare l'inerzia della gara, Cantù però continua a segnare e al 19′ il tabellone segna 45-27 per i padroni di casa, che nel terzo periodo dilagano, presi per mano da un Buva in gran spolvero: 61-40 al 26′ proprio con una tripla del centro canturino. Trento tira i remi in barca (79-50 alla sirena del terzo quarto) e nell'ultimo quarto i locali giocano rilassati gestendo il vantaggio. CREMONA  -  PISTOIA 75  -  81 La Giorgio Tesi ha più fame della Vanoli e vince meritatamente al PalaRadi. Un successo arrivato nel finale dopo un match sempre in equilibrio. Decisivo ancora una volta Brown, autore di quattro triple pesantissime proprio nel finale quando Cremona era riuscita a riacciuffare il pareggio. I toscani si godono la vittoria anche grazie a Valerio Amoroso, grande mattatore sia con il suo movimento sotto canestro che con la sua energia a rimbalzo. Cremona era partita bene con un primo quarto di alto livello, ma si è spenta in fretta con troppi errori al tiro. Il 3 su 22 dai tre punti dà l'esatta indicazione di quanto la formazione di Pancotto abbia faticato. Pistoia ha saputo aspettare il momento decisivo per passare in vantaggio, gestendo bene la gara con una difesa attenta e molto dura. ROMA  -  CAPO D'ORLANDO 67-63 L'imperativo in casa Virtus era muovere la classifica e così è stato. Dopo la sconfitta con Venezia, l'Acea Roma, alla seconda partita casalinga, riesce a far prevalere il fattore campo superando Capo d'Orlando, al terzo ko consecutivo dopo quelli con Pistoia e Bologna. Sugli scudi per la squadra di coach Dalmonte, Jones (19 punti), Gibson e Morgan (14 a referto per entrambi). A nulla sono serviti i 13 punti di Freeman e Henry all'Orlandina, che ha lottato fino alla fine per aggiudicarsi quest a sorta di spareggio. Nonostante la partenza forte di Roma (avanti 7-0 dopo pochi minuti) che chiude in vantaggio il primo (19-12) e il secondo quarto (32-24), l'Upea è infatti brava a crederci e al rientro dagli spogliatoi prima accorcia e poi passa a condurre (45-47), restando avanti nell'ultimo quarto anche di due possessi. Ma nel finale Roma tira fuori il cuore e trascinata da Jones ritrova un successo importante sia per il morale che per la classifica. PESARO  -  AVELLINO 62-77 Ritrovano la vittoria gli irpini dopo cinque sconfitte di fila, approfittando di un black out totale di Pesaro nel terzo parziale, concluso con un eloquente 31-7 a favore degli ospiti. Pur conducendo nei primi due quarti (36-28 a metà match) la formazione di casa non aveva mostrato idee chiare nell'attaccare gli avversari, compensando con qualche tiro alla distanza di LaQuinton Ross e Myles. Ma la maggiore fisicità di vellino si è fatta sempre più elemento fondamentale del match, con Anosike dominante contro Judge. Il passaggio a vuoto offensivo lungo dieci minuti (1-25) nel terzo periodo rimettere nei guai i pesaresi, ora ultimi, raggiunti da Caserta. Tra gli ospiti eccezionale la prestazione di Banks (9/13 da due, 2/2 da tre, 3/3 ai liberi). I tabellini REGGIO EMILIA – VARESE 86-70 (24-10, 48-34, 60-56) Reggio Emilia : Mussini, Polonara 11, Della Valle 7, Pechacek 4, Kaukenas 11, Cervi 16, Silins 12, Diener 11, Cinciarini 14. N.e. Pini. All.: Menetti. Varese : Rautins 20, Daniel 8, Maynor 4, Casella 7, Okoye 2, Deane 7, Callahan 14, Kangur 6, Balanzoni 2, Eyenga. N.e.: Vescovi. All.: Pozzecco. Arbitri : Mazzoni, Bartoli, Morelli. Note - Tiri da 3: Reggio Emilia 8/30, Varese 9/32; tiri liberi: Reggio Emilia 20/29, Varese 15/19. Usciti per 5 falli: Silins e Maynor. Spettatori 3.500. CASERTA – BOLOGNA 81-76 (17-20, 44-36, 64-54) Caserta : Antonutti 2, Capin 3, Domercant 13, Ivanov 29, Moore 2, Mordente, Scott 10, Tessitori 4, Tommasini 4, Vitali 14. All.: Esposito. Bologna : White 10, Cuccarolo 2, Gaddy 7, Imbrò, Fontecchio 4, Mazzola 4, Benetti, Hazell 21, Ray 4, Reddic 24. All.: Valli. Arbitri: Chiari, Biggi, Weidmann. Note - tiri da due: Caserta 24/40, Bologna 20/48. Tiri da tre: Caserta 5/21, Bologna 6/21. Tiri liberi: Caserta 18/29, Bologna 18/25. Rimbalzi: Caserta 40, Bologna 43. Falli: Caserta 20, Bologna 29. Usciti per falli: Mazzola (Bologna). Spettatori: 3.918 per un incasso di euro 30.450. CANTU’ – TRENTO 110-84 (25-13; 47-29; 79-50) Cantù: Johnson-Odom 22, Jones 6, Williams 14, Hollis 7, Feldeine 9, Maspero ne, Buva 24, Shermadini 12, Gentile 9, Abass 5, Bloise ne, Laganà 2. All.: Sacripanti. Trento: Forray 6, Spanghero 10, Baldi Rossi 9, Pascolo 8, Sanders 12, Flaccadori 0, Owens 21, Armwood 4, Grant 7, Mitchell 7. All: Buscaglia. Arbitri : Sahin, Seghezzi, Caiazzi. Note - Tiri liberi: Cantù 20/26; Trento 5/6. Tiri da tre: Cantù 8/15; Trento 7/19. Rimbalzi: Cantù 34; Trento 27. Usciti per 5 falli: Pascolo. Spettatori: 3.200. CREMONA – PISTOIA 75 – 81 (23-17, 34-36, 56-54) Cremona : Hayes 15, Gazzotti, Vitali 16, Mian, Campani 4, Ferguson 7, Mei ne, Clark 18, Cusin 8, Bell 7. All.: Pancotto. Pistoia : Easley 6, Brown 21, Cinciarini 4, Williams 17, Milbourne 13, Filloy 5, Amoroso 12, Bianchi ne, Magro ne, Hall 3. All.: Moretti. Arbitri : Filippini, Sardella, Lo Guzzo. Note - uscito per 5 falli Milbourne (40′). Cremona tiri da tre 3-22, tiri liberi 20-23, rimbalzi 39. Pistoia tiri da tre 12-32, tiri liberi 9-10, rimbalzi 36. Spettatori 3.300. ROMA – CAPO D’ORLANDO 67-63 (19-12, 32-24, 45-47) Roma: Ejim 1, Triche 8, Jones 19, D’Ercole 2, Sandri 2, Kushchev n.e., Reali n.e., Alviti n.e., Gibson 14, Stipcevic 3, Morgan 14, Ebi 4. All.: Dalmonte. Capo d’Orlando: Archie 12, Henry 13, Freeman 13, Hunt 12, Burgess 6, Basile, Soragna 7, Cochran, Bianconi ne, Cordaro ne. All: Griccioli. Arbitri : Taurino, Bettini e Attard. Note - tiri liberi Acea 11/14, Upea 5/8, tiri da tre Acea 2/23, Upea 8/25. Rimbalzi Acea 33, Upea 34. Uscito per 5 falli: Burgess. PESARO – AVELLINO 62-77 (20-14, 36-28, 43-59) Pesaro: Ross 21, Myles 12, Basile, Musso, Raspino 7, Wright 10, Judge 7, Crow, Tortu’ ne, Lorant 5. All.: Dell’Agnello. Avellino: Anosike 10, Gaines, Cadougan 4, Picariello ne, Hanga 8, Banks 27, Cavaliero 2, Cortese, Trasolini 6, Severini ne, Lechthaler, Harper 20. All.: Vitucci. Arbitri: Begnis, Baldini e Quarta. Note - tiri da due punti: Pesaro 15/39, Avellino 28/54; tiri da tre punti: Pesaro 4/23, Avellino 5/17; tiri liberi: Pesaro 20/23, Avellino 6/11; rimbalzi: Pesaro 34, Brindisi 43. Nessuno uscito per 5 falli. Spettatori 3.824, incasso 31.230 euro. Argomenti basket basket serie a Leggi i commenti I commenti dei lettori 
MILANO – L'Inter ritrova il sorriso dopo quasi un mese d'astinenza. I nerazzurri battono il Palermo con un secco 3-0 nel posticipo della 22/a giornata e agganciano Milan e Genoa a quota 29 punti. 13/o punto in 11 partite per Mancini che questa sera può essere soddisfatto dei suoi. Il Palermo paga a caro prezzo l'assenza in difesa degli uomini che fin qui avevano fatto bene: Vitiello, Andelkovic e Munoz (passato alla Sampdoria). SHAQIRI SUPER, RISCATTO ICARDI - C'è poco da rimproverare alla squadra di Mancini che è stata quasi perfetta in tutto il campo. Restano ancora da rivedere alcuni meccanismi in difesa dove in certi momenti Ranocchia e compagni si addormentano. Oggi solo un clamoroso errore di Dybala a porta vuota ha evitato il peggio su quella che probabilmente è stata l'unica disattenzione difensiva dei padroni di casa. Superlativa la prova di Shaqiri che ha sempre creato la superiorità numerica. Bene anche Guarin e Icardi, questi ultimi sotto accusa domenica scorsa dopo la sconfitta di Sassuolo. PALERMO DA RIVEDERE - Dovrà lavorare e non poco Iachini. Va bene che la difesa titolare di questa sera era completamente inedita, ma la retroguardia rosanero è stata spesso lasciata sola in balia delle sortite offensive nerazzurri e dell'indiavolato Shaqiri. Un maggiore lavoro in fase difensiva da parte del centrocampo avrebbe evitato probabilmente qualche rogna alla linea arretrata siciliana. Dybala perde nettamente il confronto col connazionale Icardi. Al di là della doppietta del nerazzurro, il giovane gioiellino rosanero ha forse pagato la troppa pressione: l'errore che avrebbe portato il Palermo sull'1-1 a inizio ripresa è stato decisivo per le sorti della gara. [[ge:rep-locali:repubblica:106843292]] IL MATCH - E' un'Inter decisamente aggressiva e vogliosa quella che si vede a San Siro. I nerazzurri chiamamo in causa Sorrentino già al 6′ con un colpo di testa di Juan Jesus che il portiere rosanero devia in angolo. Al quarto d'ora è un altro colpo di testa, questa volta di Guarin, a battere l'estremo difensore siciliano e far esplodere San Siro. Il Palermo risponde con Rigoni, ma la palla esce di un soffio alla destra di un ormai battuto Handanovic. Alla mezz'ora Palacio, servito da Brozovic, prova a piazzare l'inzuccata, ma la mira non è delle migliori. Nella ripresa il Palermo va a un passo dal pari al termine di un'azione molto confusa in area interista: Dybala, servito da Barreto, viene chiuso da Handanovic in uscita, l'azione prosegue e Vazquez dal limite colpisce il palo, la palla finisce nuovamente sui piedi di Dybala che a porta vuota spara in curva. E' la sveglia per gli uomini di Mancini che si ributtano in attacco e colpiscono prima il palo con Icardi, poi la traversa con Ranocchia. Sono le prove generali del gol che arriva al 20′ quando Icardi, su assist di Guarin, batte Sorrentino e non esulta per protesta contro i tifosi. Il feeling sudamericano funziona alla grandissima anche al 43′ quando i nerazzurri calano il tris ancora con l'ex Samp chiudendo di fatto il match. INTER-PALERMO 3-0 (1-0) INTER (4-3-1-2): Handanovic 6; Santon 6.5, Ranocchia 6.5, Juan Jesus 6, Nagatomo 6 (36'pt Dodò 6.5); Guarin 7, Medel 6.5, Brozovic 6.5; Shaqiri 7 (39'st Kovacic sv); Icardi 7.5, Palacio 6 (37'st Campagnaro sv) In panchina: Carrizo, Berni, Podolski, Kuzmanovic, Obi, Puscas, Hernanes, Bonazzoli Allenatore: Mancini PALERMO (3-5-2): Sorrentino 5.5; Terzi 5, Gonzalez 5, Daprelà 5; Morganella 6 (30'st Rispoli sv), Rigoni 5.5, Jajalo 5 (21'st Belotti 5.5), Barreto 6, Lazaar 5.5 (32'st Emerson sv); Vazquez 5.5, Dybala 5 In panchina: Ujkani, Fulignati, Milanovic, Joao Silva, Della Rocca, Bolzoni, Chochev, Quaison, Ortiz. Allenatore: Iachini ARBITRO : Guida di Torre Annunziata RETI : 16'pt Guarin; 20'st e 44'st Icardi NOTE : serata fredda, terreno in discrete condizioni. Ammoniti: Medel, Morganella, Juan Jesus, Rigoni, Gonzalez. Angoli: 8-2 per l'Inter. Recupero: 1′; 4′. Leggi i commenti I commenti dei lettori 
ROMA - Tutto come prima nel campionato francese. La partitissima tra Lione e Psg, prima e terza, finisce 1-1. La capolista chiude il primo tempo in vantaggio grazie alla rete di N'Jie al 31'. Nella ripresa c'è il ritorno dei parigini che impattano con il solito Ibrahimovic al 69'. Un calcio di rigore che lo svedese tira due volte: sulla prima para il portiere ma l'arbitro fa ripetere, sulla seconda il fuioriclasse non sbaglia. Il Lione sale a 50 punti, la squadra di Blanc aggancia a 48 il Marsiglia, che sabato non è andato oltre l'1-1 a Rennes. Pari senza reti e punto che serve poco a entrambe nella corsa a un posto in Europa fra Nizza e Nantes. RISULTATI 24^ GIORNATA VENERDI' Saint Etienne - Lens                 3-3 SABATO Rennes        - Marsiglia            1-1 Bastia        - Metz                 2-0 Caen          - Tolosa               2-0 Evian TG      - Bordeaux             0-1 Montpellier   - Lille                1-2 Reims         - Lorient              1-3 DOMENICA Guingamp      - Monaco               1-0 Nizza         - Nantes               0-0 Lione         - Paris SG             1-1 Leggi i commenti I commenti dei lettori 
ROMA - Il Barcellona ora bracca il Real Madrid. I catalani espugnano il San Mames, imponendosi 5-2 in casa dell'Athletic Bilbao. A sbloccare il risultato, al 15', ci pensa Messi. Al 26' il raddoppio di Suarez, al 59' Rico accorcia le distanze per i baschi, ma al 62' l'autogol di De Marcos porta il Barça sul 3-1. All'appello manca Neymar che due minuti più tardi risponde presente e segna il gol dell'1-4. Al 66' Aduriz per il 2-4, al 75° Athletic in 10 per l'espulsione di Etxeita. All'86' è Pedro a fissare il risultato sul 2-5. Con questa vittoria il Barcellona si porta a 53 punti, a una sola lunghezza dalla capolista Real Madrid ieri ko nel derby con l'Atletico. Bilbao poco distante dalla zona retrocessione e fermo a quota 23. RISULTATI 22^ GIORNATA VENERDI' Dep. La Coruna   - Eibar               2-0 SABATO Atletico Madrid  - Real Madrid         4-0 Villarreal       - Granada             2-0 Levante          - Malaga              4-1 Real Sociedad    - Celta Vigo          1-1 DOMENICA Cordoba          - Almeria             1-2 Getafe           - Siviglia            2-1 Espanyol         - Valencia            1-2 Athletic Bilbao  - Barcellona          2-5 LUNEDI ' Elche            - Rayo Vallecano    ore 20.45 Leggi i commenti I commenti dei lettori 
MILANO – Questa volta può sorridere Roberto Mancini che si gode sia la vittoria netta sul Palermo , sia la prestazione dei suoi. “Quando vinci le cose si valutano in maniera diversa. E’ la stessa Inter di Napoli e Reggio Emilia, solo a Empoli siamo mancati. Stasera un’altra grande prestazione dopo Napoli, speriamo che il malato sia guarito. Dobbiamo continuare ad allenarci, ad allenarci bene, le cose stanno iniziando a girare, anche un po’ di sorte”. SI DEVE MIGLIORARE ANCORA - Mancini smorza le polemiche sulla mancata esultanza di Icardi dopo i due gol. “La mia opinione e’ che si debba esultare dopo un gol, perche’ il gol e’ la finalizzazione di una squadra di calcio. Non credo non sia felice, immagino sia uno strascico di quanto accaduto domenica col Sassuolo”. Da rivedere la difesa sul clamoroso errore di Dybala in apertura di ripresa col risultato in bilico sull’1-0: “Non si puo’ sbagliare un passaggio come quello, Dodo’ non e’ neanche tanto pressato, quando dico che commettiamo errori e’ questo – sottolinea il tecnico jesino -. Dobbiamo migliorare, perche’ rischiamo su errori nostri, questo non deve accadere, Dodo’ non puo’ fare quell’errore, ma non puo’ farlo nessuno. Guarin? Anche nel centrocampo a due ha giocato bene, a volte si intestardisce palla al piede, ma puo’ giocare a due, a tre perche’ ha forza, qualita’. E Medel e’ perfetto come vertice basso, da’ copertura alla difesa, sa giocare la palla e quindi va benissimo”. [[ge:rep-locali:repubblica:106843292]] SIAMO DIVENTATI SQUADRA - Ottimo l’impatto di Brozovic: “Sono contento per lui, non e’ al 100% e ha bisogno di ambientarsi, pero’ ha delle qualita’ importanti, siamo felici di averlo preso e credo possa giocare anche a due come fa in Nazionale con Modric”. Mancini in generale applaude la sua squadra: “Siamo migliorati, siamo diventati una squadra. I ragazzi hanno messo sempre il massimo impegno, dispiaceva perdere per certi errori per i giocatori perche’ sono stati bravissimi negli allenamenti”. Leggi i commenti I commenti dei lettori 
