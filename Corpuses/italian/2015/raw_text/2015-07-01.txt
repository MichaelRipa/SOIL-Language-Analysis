Il Piemonte non ce la fa più, il sistema per l'accoglienza dei profughi non è più in grado di reggere. "Siamo al collasso - dicono alla Prefettura di Torino - le prefetture di tutte le provincie torinesi stanno chiamando Torino per dire che non sono più sostenibili arrivi così ravvicinati. Verbania è in forte difficoltà, Novare pure". I toni sono stanchi e preoccupati: "Ancora due giorni di arrivi e dobbiamo seriamente pensare a tendopoli, a palestre, ad un piano di emergenza con il coinvolgimento della Protezione civile". Le strutture cominciano a scarseggiare, gli arrivi si susseguono con un ritmo che non è tollerabile anche per un sistema oliato come quello piemontese, spiegano in piazza Castello. Con domani, in soli tre giorni saranno arrivati 600 profughi 300 martedì, altri 200 ieri - da Messina e Palermo - 100 anche oggi, con pullman da Trapani e Catania. "Questo pomeriggio ci è arrivato un comunicato dal ministero che annuncia altri arrivi imminenti: 120 profughi da Reggio Calabria, 50 da Agrigento, 65 da Palermo". La quota assegnata al Piemonte nell'ultima ripartizione è superata, i 1307 annunciati sono arrivati e da domani la soglia sarà oltrepassata. La Regione sta lavorando da giorni e tenta in ogni modo di accelerare per l'utilizzo di un hub, il centro di prima accoglienza che deve smistare i profughi sul territorio in attesa dei documenti. Si tratta di caserme dismesse ma utilizzabili subito - con interventi minimi - fuori dalla provincia di Torino: quattro-cinque ipotesi sul territorio di Novara, Alessandria. Una selezione dovrà poi indicare la caserma giudicata migliore allo scopo. L'assessora all'immigrazione Monica Cerutti dice di attendere solo il via libera dal ministero: "Speriamo che i tempi siano davvero brevi, perché ci rendiamo conto che la situazione sta diventando molto critica. Non sarà certamente oggi ma con la prossima settimana dovremmo essere pronti". Il dubbio che possa essere troppo tardi ,tuttavia, c'è: se il ritmo sarà quello degli ultimi giorni l'unica ipotesi sarebbe ricorrere a situazioni di emergenza già nel fine settimana, insiste la prefettura. Martedì Cerutti è stata al centro di Fenoglio di Settimo per verificare le condizioni e il nuovo hub, almeno 250 posti per la prima accoglienza, dovrebbe riuscire a dare ossigeno al centro gestito dalla Croce Rossa. Ogni anno, spiega, a Settimo passano 16mila persone. "La situazione è indubbiamente complessa - ammette l'assessora - Il sistema ha subito un forte stress, dato l'elevato numero di arrivi in pochi giorni, ed è per questo che dobbiamo ringraziare la Croce Rossa di Settimo, insieme alle singole prefetture piemontesi che stanno facendo sforzi molto rilevanti". L'auspicio, dice ancora "è un solo, che dopo la redistribuzione dei richiedenti asilo sulle regioni italiane ci possa essere una migliore programmazione dell'accoglienza in tutto il Paese e quindi un minor sforzo richiesto al Piemonte". La Lega intanto attacca il sistema delle associazioni che si occupano dell'accoglienza ai migranti: "Quanto guadagnano?". 
None Leggi i commenti I commenti dei lettori 
Si chiama Joel Obi il prossimo acquisto granata. Dopo Avelar, Acquah e Bjarnason, e dopo aver strappato alle buste all’Inter il talento Benassi, adesso Urbano Cairo è sul punto di strappare ai nerazzurri anche Obi. Il centrocampista nigeriano, ventiquattro anni appena compiuti, è reduce da un anno vissuto ai margini dell’Inter (e soltanto 17 partite giocate in stagione, di cui 11 in serie A); adesso, però, Obi è pronto a rimettersi in gioco e lo farà con la maglia granata sulle spalle. L’accelerata decisiva è arrivata nel pomeriggio di oggi da parte di Gianluca Petrachi: il direttore sportivo granata ha proposto due milioni per il cartellino del nigeriano strappando il sì dell’Inter. Ad Obi, invece, è stato proposto un contratto quadriennale da settecentomila euro netti a stagione. Probabile, probabilissimo che nelle prossime ore Obi e il Torino celebrino il proprio matrimonio; poi toccherà a Giampiero Ventura – fin dal ritiro di Bormio - il compito di inserire e rilanciare un talento che negli ultimi dodici mesi sembrava essersi un po’ perso. Argomenti toro obi 
Ci sarà anche Gelindo Bordin stasera alla "Va Lentino 2015". Il primo italiano a vincere la maratona olimpica, a Seul 1988, sarà testimonial e podista nella corsa non competitiva di 7 km nel parco fluviale del Po. Con lui, al via al Valentino (viale Virgilio 61, di fronte alla? Canottieri Cerea), sono attesi oltre 2.200 corridori. Nata nel 2009 "un po' per scherzo un po' per sfida", come ricorda Alessandro Rastello, presidente di Base Running, la società organizzatrice, l'evento è diventato un punto di riferimento per tutti i podisti, registrando nell'edizione del 2014 oltre duemila partecipanti. Il successo della corsa serale più partecipata di Torino è dovuto a diversi fattori: dalla collocazione infrasettimanale in uno dei polmoni verdi più apprezzati della città alla possibilità di partecipare con tutta la famiglia. Anche quest'anno, infatti, è prevista la "Va Lentino Junior", la prova di 500 o 1.000 metri dedicata ai bambini fino a 12 anni. Si corre per sport, senza stress da podio ma con un occhio al sociale. Oltre alla prima volta dei Maratonabili, un team speciale che corre spingendo le carrozzine dei ragazzi diversamente abili, la corsa vedrà anche l'esordio agonistico di alcuni pazienti affetti da emofilia. Sono quelli del progetto NY Marathon. Preparano una sfida tanto affascinante quanto complessa: correre la Maratona piu? famosa al mondo, nella Grande Mela. Dalla corsia alla corsa: ad assisterli ci sarà uno staff multidisciplinare, composto da ortopedici, ematologi, fisioterapisti e specialisti in scienze motorie e sport, per affrontare sia l'aspetto del training che la gestione del paziente emofiliaco. Iscrizioni aperte fino alle 18.30 (20 euro la "Va Lentino", 3 euro la "Va Lentino Junior"), nella zona partenza allestita alla Canottieri Cerea. Alle 19 è previsto il warm-up con fitness precorsa a cura della Palestra Sport Town, alle 19.45 scatta la prova riservata ai giovani runners, alle 20.30 è la volta dei grandi, con il percorso che si alterna tra le due sponde del fiume Po. Info www.baserunningteam.it 
Impazza su internet la rabbia granata contro Mediaset. Sui social, infatti, si è scatenata la collera dei tifosi che rischiano di rimanere con il cerino in mano (intenso come abbonamento a Premium) ma senza la possibilità di vedere le partite del prossimo campionato della squadra granata. Da quest’anno, infatti, la pay tv del digitale terrestre garantirà per la serie A ai suoi abbonati tutte le partite soltanto di otto formazioni, e non più dodici come accadeva negli anni scorsi. Le otto squadre prescelte da Mediaset Premium sono Juventus, Milan, Inter, Lazio, Roma, Napoli, Genoa e Fiorentina; il Toro dunque è fuori dall’elenco e gli abbonati granata potranno vedere Quagliarella e compagni soltanto quando saranno impegnati contro le otto formazioni del pacchetto. Oltre al danno, in realtà, per il popolo granata c’è anche la beffa: un anno fa di questi tempi, infatti, furono in molti i tifosi che abbandonarono Sky per passare a Mediaset Premium per poter seguire le partite di Europa League che venivano trasmesse in esclusiva sulla pay tv del digitale terrestre. E così su Facebook è immediatamente scattata la campagna “Niente Toro? Niente abbonamento” con tanto di disdette di contratto minacciate e, in alcuni casi, già spedite. Argomenti toro abbonati mediaset premium 
Far toccare con mano le ricadute della Tav prima di vedere completato il nuovo tunnel tra Italia e Francia. Nel caso dell'alta velocità, invertendo gli addendi, il risultato, almeno dal punto di vista del clima generale, potrebbe cambiare se si iniziassero a vedere i cantieri per costruire le stazioni della nuova Linea Ferroviaria Metropolitana cinque, quella che collega Torino con Orbassano: Grugliasco-Centro Commerciale Le Gru e Ospedale San Luigi. Non solo. Anticipare anche la realizzazione della nuova stazione della Linea Ferroviaria Metropolitana tre che collega Torino-Susa-Bardonecchia. Si tratta della fermata Buttigliera, a cavallo tra Avigliana e Ferriera, in una zona industriale. Stazione che diventerà uno dei punti di accesso rapido a Torino via ferro dalla Val di Susa e Val Sangone. Questa è la traiettoria indicata del nuovo commissario dell'Osservatorio Tav, Paolo Foietta, che ieri ha guidato la sua prima riunione in prefettura a Torino. Presente anche il suo predecessore, Mario Virano, ora direttore generale della Telt, la società che costruirà la linea ferroviaria Torino-Lione. Foietta ha proposto di chiedere al governo di stralciare e anticipare dal progetto preliminate della Torino-Lione la realizzazione di alcune opere di compensazione: la realizzazione della fermata ospedale San Luigi e Grugliasco "Le Gru", nella zona di Borgata Quaglia, che sarebbe al servizio del più grande centro commerciale del Piemonte visitato ogni anno da 12 milioni di persone. "Stazione che servirebbe la zona urbana a cavallo tra Torino e Grugliasco - sottolinea Foietta - sarebbe utile realizzare queste opere che rientrano nella Torino-Lione prima e non dopo. Così si potrebbe far capire subito i vantaggi di questo grande investimento". Nel pacchetto anche la fermata Buttigliera della Fm3 Torino-Susa-Bardonecchia. Non solo opere di compensazione sul tavolo dell'Osservatorio. Al centro del dibattito anche il nuovo scalo merci di Orbassano. Investimento strategico al pari del tunnel di base che collega Italia e Francia e strettamente collegato alle ricadute economiche. "Entro settembre dobbiamo definire i criteri di progettazione - dice Foietta - l'hub di Orbassano potrebbe essere l'unico scalo passante sul corridoio del mediterraneo. La porta di collegamento e di ingresso di tutte le merci che, con l'apertura del tunnel, porterà grossi vantaggi, ricadute economiche e di occupazionali nel campo della logistica. Disegnamo questo scalo insieme alle parti sociali, all'Unione industriale, alle aziende e ai gruppi che lo useranno". L'esempio è quello della Ferrero che importa tonnellate di nocciole dalla Turchia passando per il porto di Trieste e caricando sui Tir. "Un giorno potrebbe usare il treno e scaricare ad Orbassano - dice Foietta - ma se non conosciamo le esigenze di Ferrero come possiamo progettare la giusta struttura?". Intervento che porterà ad una riqualificazione della zona di corso Allamano e strada del Portone, utilizzando gli stabilimenti abbandonati e i capannoni in disuso fino alla Fiat di Rivalta. D'accordo il direttore di Telt Virano che invita a fare in fretta. "Nel 2018 il servizio di Autostrada Ferroviaria Alpina verrà messo a gara e sarà prolungato sia sul fronte francese, verso Lione, sia su quello italiano. È importante partire subito con un ammodernamento dello scalo di Orbassano", sottolinea. E poi ha ribadito l'importanza dell'Osservatorio e la necessità di raccordo con la società che deve realizzare la linea: "Per darvi un'idea, negli ultimi 12 anni si sono spesi 750 milioni per la Tav, nei prossimi due anni e mezzo se ne spenderanno 2 miliardi", dice Virano. Il direttore di Telt ha accennato alla possibilità che lo scavo del tunnel di base nel 2017 parta dal cantiere di Chiomonte e non da Susa che verrebbe toccata dai lavori della galleria solo nel 2024. A metà luglio nuova riunione dell'Osservatorio con tutti i sindaci, compresi quelli No-Tav. Assemblea a cui potrebbe partecipare un esponente del governo, probabilmente il ministro ai Trasporti, Graziano Delrio. 
None Leggi i commenti I commenti dei lettori 
