Un bimbo inglese di 9 anni è ricoverato in prognosi riservata all'ospedale pediatrico Meyer di Firenze, dopo essere caduto dalle scale, da un'altezza di quattro metri, mentre si trovava con la famiglia in vacanza in un residence di via San Romano, a Montespertoli (Firenze). Segui Repubblica Firenze su Facebook e Twitter Secondo quanto ricostruito dai carabinieri, intervenuti sul posto insieme ai sanitari del 118, il piccolo stava giocando col fratellino di 11 anni. Mentre tentava di colpirlo con una fionda giocattolo, si è sporto troppo dalle scale ed è caduto. I genitori si trovavano nel cortile del residence, impegnati ad accudire il figlio più piccolo, di tre anni. Argomenti bambino caduta montespertoli meyer 
VERONA - Polli di allevamento. Così si sentono a Verona dopo la sconfitta con l'Inter maturata con quello "strano" gol d'avvio. Di Icardi. La palla andava messa fuori? Il tecnico dei veneti, e Luca Toni pure, non hanno dubbi. "Il regolamento è chiaro - dice Toni - la decisione di fermare il gioco spetta all'arbitro. A noi il compito di non rimanere a guardare". "Gol strano, indubbiamente - gli fa eco Mandorlini - perché ha condizionato tutta la nostra partita e perché a un certo punto pareva che D'Ambrosio l'avrebbe messa fuori e poi coì non è stato. Ha ragione Luca, siamo stati polli, dobbiamo farci trovare più presenti in situazioni come queste". [[ge:rep-locali:repubblica:111725022]] Mandorlini piuttosto guarda con occhio da tecnico. "Non credo che l'Inter abbia fatto cose così trascendentali, ma il tabellino dice tre a zero! E se aggiungiamo i tre gol presi dal Cesena, in due gare interne ne abbiamo presi sei. Dunque ci sono buoni motivi per guardarci dentro e per interrogarci". Il margine rimane rassicurante, quello della salvezza. "Però c'è rammarico - dice Mandorlini - la squadra è viva, anche stasera ha costruito molto ma avremmo potuto attaccare due giorni, evidentemente, e non avremmo segnato. A caldo è stata una partita strana, segnata indubbiamente da quel gol in avvio". Luca Toni poi torna sul rigore fallito. Il colpo del ko. "E' stato bravo Handanovic - dice - io mi sono fatto condizionare dal rigore che mi aveva parato all'andata. In quel caso mi ero fermato, allora stavolta ho pensato di andare dritto e di tirare subito. Lui è stato freddo e mi ha battuto. Non sapevo cosa fare, perché non ha fatto un solo movimento per suggerirmi come tirare". Argomenti serie a hellas verona andrea mandorlini luca toni Leggi i commenti I commenti dei lettori 
VERONA - Roberto Mancini rimane imperturbabile. E' questa di Verona la sua migliore Inter? La risposta non è quella che si può attendere in  questi casi. "E' un'Inter che fa bene fuori - dice il tecnico - perché a Genova avevamo giocato così ma senza riuscire a portare a casa punti. Giochiamo meglio fuori, non so perché. Un limite di personalità? Non lo so. E' qualcosa di strano". [[ge:rep-locali:repubblica:111725022]] Tutto è migliorabile. "Già, dobbiamo migliorare perché commettiamo errori che ci costano, per esempio in ammonizioni (chiaro che il Mancio pensi al derby con l'apprensione di chi non potrà avere né Guarin, né Brozovic ndr.). Però lo spirito che ho visto è quello giusto" chiosa. Gli si chiede dei singoli. "Hernanes ha fatto bene, è vero, sta bene ma può fare meglio". Shaqiri e Kovacic, i bocciati? "Sono giovani, non sono certo da scartare, dobbiamo avere pazienza, sono qui da poco, nel caso di Shaqiri". Handanovic non ha ancora firmato il rinnovo (nell'immediato post partita del Bentegodi il portiere ha riaffermato che non sono stati fatti passi avanti). Va blindato come Icardi? "Non conosco la situazione del suo contratto, ma stiamo parlando di uno dei migliori portieri al mondo. Il mercato? Il mercato è strano, certo Handanovic è un grande giocatore, il mercato è lontano ancora e le sue dinamiche a volte sfuggono perché si verificano cose che non erano prevedibili". Molti storcono il naso per le caratteristiche di Medel... "Io dico che per noi è prezioso. Senza di lui, questa squadra avrebbe un problema di equilibrio tattico". Argomenti serie a inter roberto mancini Leggi i commenti I commenti dei lettori 
VERONA - L'Inter resta un tabù per il Verona, non sappiamo se Mancini abbia trovato la quadratura del cerchio, di sicuro quella del Bentegodi è una vittoria convincente sotto il profilo della concretezza. Tre reti chirurgiche a colpire i punti nevralgici, un rigore parato dallo specialista Handanovic, i numeri sono tutti dalla parte dell'ospite, benché il Verona, sostenuto da un tifo incredibile, crei non poche occasioni davanti al portiere sloveno. 47 i giorni senza vittorie, l'Inter vince dopo questa lunga astinenza e non prende neppure un gol. E' un evento, un numero da giocare al lotto! Il primo tempo è quello che ci si può aspettare da due squadre uscite come due cani bastonati dal precedente match. Mancini cambia, fuori Podolski e soprattutto Shaqiri, non pervenuti col Parma, dentro soprattutto un Hernanes che sta bene ed è - con un palaci o che svaria molto - il protagonista in positivo della prima parte. Lo sarebbe ancora di più se i compagini non lo ignorassero a lungo. Il Verona risponde con le sue classiche giocate, cambia spesso gioco chiedendo a Sala e a Pisano, ispirato il primo e meno il secondo, di inserirsi. Sull'asse Sala-Jankovic arrivano le poche cose degne di nota perché Juan Jesus se non è zuppa come centrale non è neanche pan bagnato come terzino. Intendiamoci, parliamo di teoria pura, perché Handanovic  non deve mai intervenire e il suo collega Rafael va a raccogliere il pallone in fondo alla rete dopo 11', azione che scatena e scatenerà mille polemiche, e poi vede le conclusioni diagonali di Brozovic - in ripartenza - uscire abbondantemente lontane dal bersaglio grosso. Insomma 45' simili a una Canzonissima poco riuscita...  Il gol è la sola fiammata dei primi 45'. Ma scatena una polemica...  all'italiana, perché - come accade - Tachtsidis si attorciglia nel tentativo di rincorrere D'Ambrosio, al limite dell'area, i milanesi giocano e Icardi infila in mezzo alle belle statuine, Rodriguez e soprattutto Moras e Rafael, senza alcuna difficoltà. [[ge:rep-locali:repubblica:111725022]] La ripresa trasforma un match soporoso in uno show di fuochi d'artificio. L'avvio è spietato da parte dell'ospite. Tre minuti e il nuovo tango argentino a ruoli invertiti finisce con casquet. Icardi fa il rifinitore dalla parte di Sala, sola amnesia di un ottimo esterno, Palacio - , migliore in campo (anche un palo per lui) ci arriva coi tempi giusti e in anticipo fredda Rafael. La reazione scaligera è veemente. Rischia Mandorlini, ma ha pure ragione perché davanti a Handanovic si creano tante occasioni. Gomez devia d'istinto un tiro ravvicinato di Moras e il portiere sventa con un guizzo d'autore, Toni di testa in anticipo sfiora il palo, poi Saviola innesca Greco e Vidic lo spinge a terra. Toni dagli 11 metri, come all'andata, si fa ipnotizzare da Handanovic (quarto rigore stagionale parato). E' il colpo di grazia al match, anche se il Verona ci prova ancora. Bene tra i gialloblù l'intesa laterale sala-Jankovic, migliori tra i veneti. L'Inter ha pure il guizzo di coda, premio alla costanza negli inserimenti di D'Ambrosio che suggella la sua serata con un tiro cross che Moras, preoccupato dall'inserimento profondo di Guarin, spinge in porta.  mancini insomma torna a sorridere, anche se non è tutto oro ciò che luccica. C'è il derby alle porte e, per squalifica, l'ex golden boy della Samp dovrà inventarsi il centrocampo. Verona-Inter 0-3 (0-1) Verona : Rafael 5,5 - Sala 6,5, Rodriguez 5,5, Moras 5,5, Pisano 5 - Jankovic 6,5, Obbadi 6 (80' Valoti 5,5), Tachsidis 5,5, Halfredsson 6 (71' Greco 6)- Toni 5, Gomez 5,5 (76' Saviola 6). All. Mandorlini Inter : Handanovic 7 - D'Ambrosio 7, Ranocchia 6, Vidic 5,5, Juan Jesus 5,5 - Guarin 6, Medel 6 (80' Gnoukouri 6), Brozovic 6 - Hernanes 6,5 (88' Felipe sv.)- Icardi 7, Palacio 7 (80' Kovacic 6). All. Mancini Arbitro : Tagliavento 5,5. Reti : 11' Icardi; 3' del st. Palacio. 48' st D'Ambrosio. Note : ammoniti: Moras, Obbadi, Vidic, Jesus, Guarin e Brozovic. Recupero 1' e 3'. Argomenti serie a hellas verona inter Leggi i commenti I commenti dei lettori 
ROMA – Trento ha davvero di che sorridere. Gli anticipi della 26esima giornata vedono la squadra di Buscaglia battere Pesaro 77-65 e consolidare il quinto posto in classifica, grazie anche al ko di Brindisi nella trasferta contro Capo d’Orlando sul neutro di Trapani. La Dolomiti Energia conferma il suo momento di grande forma e, pur contro una combattiva Victoria Libertas, conquista il suo quinto successo consecutivo. Non tiene il passo Brindisi che incappa in un inatteso ko contro l’Upea (66-65), che mette così fine ad una serie negativa che la vedeva sconfitta ormai da quattro turni. L’affermazione di Trento è tutt’altro che una passeggiata e i ragazzi di Buscaglia subiscono la grinta e il buon ritmo della Consultinvest nel primo quarto, che si chiude con gli ospiti in vantaggio per 15-11. La reazione dei padroni di casa, però, non si fa attendere e nel secondo periodo la Dolomiti Energia firma il sorpasso, andando all’intervallo lungo sul 29-27. Mitchell, Pascolo e Forray trascinano Trento e consentono all’Aquila di acquisire ulteriore margine nel corso del terzo quarto (52-45). Nell’ultimo periodo la Dolomiti Energia prova a piazzare l’allungo decisivo e scappa subito sul +9, grazie al canestro di Pascolo (54-45). Pesaro cerca di tornare a contatto, ma il tecnico inflitto a coach Paolini consente ai padroni di casa di riallungare sul +9 (66-57) e di amministrare fino al termine del match. E’ una vittoria scaccia crisi quella di Capo d’Orlando che ferma la corsa dell’Enel Brindisi con una prova di grande intensità e carattere. La squadra di coach Griccioli piazza subito un break importante nel primo quarto chiuso sul 24-13 e resiste a tutti i tentativi dell’Enel di rientrare in partita. Brindisi ci prova fino in fondo, ma l’Orlandina non molla e con un finale al cardiopalma conquista due punti che la rilanciano in classifica e consentono di allungare a +9 sul fanalino di coda Caserta. Capo d’Orlando porta in doppia cifra tre giocatori (Henry, Hunt e Archie), mentre Brindisi paga la bassa percentuale da tre, frutto di un deficitario 8 su 27. DOLIMITI ENERGIA TRENTO-CONSULTINVEST PESARO 77-65 TRENTO : Mitchell 21, Sanders 3, Pascolo 15, Grant 10, Forray 15, Flaccadori ne, Owens 7, Baldi Rossi ne, Armwood 4, Spanghero 2. Allenatore: Buscaglia. PESARO : Rossi 19, Myles 11, Basile, Musso 14, Raspino, Wright 4, Judge 3, Crow, Tortu’ ne, Lorant 14. Allenatore: Paolini. ARBITRI : Paternico’, Sabetta, Lo Guzzo. NOTE : parziali 11-15, 29-27, 52-45. Tiri liberi: Dolomiti Energia 16/20, Consultinvest 15/22. Usciti per 5 falli: Mitchell. UPEA CAPO D’ORLANDO-ENEL BRINDISI 66-65 CAPO D’ORLANDO : Archie 10, Hunt 12, Munastra ne, Soragna 5 Pecile 8, Karavdic 2, Henry 13, McGee 8, Bianconi ne, Campbell 8, Strati ne. Allenatore: Griccioli. BRINDISI : Pullen 3, James 14m Bulleri 6, Cournooh 5, Calo’ ne, Denmon 14, Morciano ne, Zerini, Turner 6, Mays 15, Eric 2. Allenatore: Bucchi. ARBITRI : Begnis, Baldini, Ranaudo. NOTE: parziali 24-13, 33-26, 52-45. Tiri liberi: Upea 11/16, Enel 11/13. Usciti per 5 falli: nessuno. Argomenti basket basket serie a Leggi i commenti I commenti dei lettori 
Leggi i commenti I commenti dei lettori 
PARIGI - Primo trofeo del 2015 per il Paris St.Germain. Senza storia la finale di Coppa di Lega contro il Bastia: allo Stade de France finisce 4-0 per la squadra di Blanc, che così si presenta in gran forma all'appuntamento con l'andata dei quarti di finale di Champions contro il Barcellona, in programma mercoledì prossimo al Parco dei Principi. Gara subito in discesa per il Psg: dopo 20' fallo da rigore di Squillaci che viene anche espulso. Dal dischetto trasforma Ibrahimovic che poi raddoppia al 41'. Nel secondo tempo l'undici di Blanc dilaga con la doppietta di Cavani, in gol a 35' e 47'. Argomenti calcio francese paris saint germain Leggi i commenti I commenti dei lettori 
None Leggi i commenti I commenti dei lettori 
