None Leggi i commenti I commenti dei lettori 
None Leggi i commenti I commenti dei lettori 
La Filarmonica di Sestri Levante spegne 140 candeline. E i festeggiamenti si protrarranno per tutto il 2015 tra concerti, festival, eventi culturali, mostre, realizzazione di Dvd, conferenze e convegni. Un anno impegnativo sotto tutti i punti di vista, anche quello economico. In tempo di crisi difficile pensare di poter affrontare i costi con i soli finanziamenti pubblici. Ecco quindi prendere forma e sostanza l’idea del crowdfunding. «Per quanto ci riguarda è una cosa assolutamente nuova e innovativa — ammette il direttore della Filarmonica Francesco Gardella — l’idea ci è stata suggerita dall’assessore ai servizi sociali di Sestri Levante Lucia Pinasco che ci ha messo in contatto con tre giovani universitari che stanno seguendo per noi questo progetto di finanziamento». Sono Filippo Sciaccaluga, Tiziano Pedetta, Silviu Klaiver Cumanasoiu: «Il progetto — spiegano — verrà caricato su Eppela, tra le migliori piattaforme italiane per quanto riguarda operazioni di crowdfunding. Per promuovere il progetto faremo una campagna pubblicitaria sui principali social network creando un evento e una pagina relativa al Festival su Facebook. Inoltre per raggiungere anche quella parte di popolazione che non ha la possibilità di finanziare online il progetto, presenzieremo ai principali eventi locali della Filarmonica e informeremo quante più persone possibile dando la possibilità sia di conoscere meglio questa nuova frontiera sia di finanziare tramite donazioni tradizionali. Il progetto è stato caricato online sabato 4 aprile e da quel momento è accessibile a chiunque fosse interessato a partecipare alla raccolta fondi». Intanto l’attività della Filarmonica è cominciata. «Abbiamo appena partecipato al Festival “Musica e colori nel cielo del Vaticano” con un concerto in Piazza San Pietro in occasione dei due anni di pontificato di Papa Francesco», prosegue Gardella. «In città la Filarmonica è molto apprezzata. È un tutt’uno con il territorio, parte della sua storia. Tra gli obiettivi 2015 anche la realizzazione di un libro che possa raccontare questi primi 140 anni». L’Assessore Pinasco: «Sarà un anno molto intenso, 140 anni rappresentano un compleanno importante, per la cultura e per tutta la società di Sestri Levante, vanno celebrati al meglio. Abbiamo colto positivamente la proposta di questi ragazzi pieni di entusiasmo che si cimenteranno nella promozione delle attività poste in essere dalla nostra Banda cittadina». © RIPRODUZIONE RISERVATA TUTTI INSIEME APPASSIONATAMENTE Una formazione della Filarmonica di Sestri Levante che quest’anno festeggia il 140° di attività Argomenti genova sestri levante crowdfunding filarmonica eppela 
MARSIGLIA - Il Paris Saint Germain vince 3-2 in rimonta lo scontro diretto con il Marsiglia e torna da solo in vetta alla classifica di Ligue 1 scavalcando il Lione, ora secondo ad una lunghezza dalla squadra di Blanc. Spreca una grande occasione l'OM, terzo a cinque lunghezze dalla vetta. Dopo un'occasione fallita da Pastore, l'undici di Bielsa passa in vantaggio al 30' con Gignac che sfrutta un cross da destra di Payet e di testa non lascia scamoo a Sirigu. Blanc perde per infortunio David Luiz (problema muscolare) ma al 35' festeggia il pareggio: è Matuidi con un destro a giro dal limite a battere Mandanda. La partita si accende, un errore a metà campo di Pastore innesca la ripartenza del Marsiglia, Romao serve in verticale Gignac che batte per la seconda volta Sirigu salendo a quota 18 in campionato. Il match cambia faccia nei primi minuti della ripresa: al 49' su un rimpallo in area sugli sviluppi di una punizione battuta da Ibrahimovic il più lesto è Marquinhos che di sinistro firma il 2-2. Passano due minuti e il Psg mette la freccia, Pastore mette un buon pallone in area e Morel nel tentativo di anticipare Ibrahimovic batte Mandanda. Il Marsiglia non riesce a reagire e il Psg - che negli ultimi minuti resta in dieci (infortunio a Thiago Motta a cambi esauriti) sfiora più volte il quarto gol, con Pastore, Lavezzi e due volte Ibra. Argomenti ligue 1 paris saint germain Leggi i commenti I commenti dei lettori 
None Leggi i commenti I commenti dei lettori 
ROMA - Impegnato a Vigo sul campo del Celta, ex squadra del suo tecnico Luis Enrique, il Barcellona soffre ma vince per 1-0 sul campo della squadra galiziana e conserva i 4 punti di vantaggio in classifica sul real Madrid. A decidere il match, in cui il Barca ha offerto una prova opaca in particolare nel primo tempo, rischiando più volte di capitolare sotto i colpi dei padroni di casa, è stato un gol che Mathieu ha realizzato al 78' con un colpo di testa su punizione di Xavi calciata sul secondo palo. Il match si è infiammato nel finale, con l'espulsione diretta di Orellana all'88', che ha tirato una zolla d'erba addosso a Busquets, che perdeva tempo prima di battere una punizione. Con il successo di questa sera, il Barcellona resta dunque leader della Liga con 4 lunghezze sul Real Madrid (71 punti contro 67), che nella partita dell'ora di pranzo aveva surclassato il Granada per 9-1, con una cinquina di Cristiano Ronaldo. In un altro posticipo di oggi, 0-0 tra Valencia e Villarreal. Argomenti liga barcellona fc celta vigo calcio spagnolo Leggi i commenti I commenti dei lettori 
Un ordigno bellico lungo circa 20 centimetri è stato trovato nella sabbia di una spiaggia a Recco da alcuni turisti che stavano facendo una passeggiata. La spiaggia è stata chiusa al passaggio dai carabinieri che hanno chiamato gli artificieri dell'Arma per il primo intervento. Sul posto anche i Vigili del fuoco. Argomenti recco liguria ordigno 
None Leggi i commenti I commenti dei lettori 
