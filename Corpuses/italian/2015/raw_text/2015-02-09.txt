None Leggi i commenti I commenti dei lettori 
ROMA – Stefano Pioli, tecnico della Lazio analizza, non senza polemiche, la sconfitta casalinga con il Genoa , la terza nelle ultime quattro partite (la seconda consecutiva dopo Cesena), che allontana i capitolini dall’Europa. “A livello di spirito, volontà e determinazione abbiamo fatto una grandissima partita – dice Pioli a Sky. Poi dopo l’espulsione diventa difficile, avevamo cominciato bene contro un avversario chiuso e bravo in contropiede, rimanere in 10 è complicato ma potevamo pareggiare fino alla fine anche se il Genoa ha avuto situazioni pericolose. Dovevamo stare più attenti in occasione del rigore, ma dispiace perché la squadra ha dato tutto per dimenticare la sconfitta di Cesena, usciamo con zero punti ma con una grande convinzione da questa partita, abbiamo le qualità per tornare su”. [[ge:rep-locali:repubblica:106931875]] “ABBIAMO DEI VALORI” – “I risultati non sono dalla nostra parte in questo momento, ma abbiamo sbagliato solo a Cesena, non stasera, e la squadra ha dimostrato anche in passato di avere i valori giusti – sottolinea il tecnico della Lazio -. Non ci siamo mai illusi nei momenti positivi e sicuramente sappiamo che adesso è il momento di compattarci e credere in quello che facciamo. Il risultato ci penalizza, non esco da questa partita felice ma ho la consapevolezza che questa squadra ha dei valori. Non è un momento felice ma fino a 10 giorni sembravamo la squadra più bella d’Italia assieme alla Juve”. “GERVASONI NON MI E’ PIACIUTO” – A Pioli non è andata giù la direzione di Gervasoni. “Non mi è piaciuto, durante l’anno ci sono stati episodi sfavorevoli, errori che ci possono stare, ma non è questione di episodi singoli quanto piuttosto di una gestione unidirezionale della gara, c’è qualcosa che non va e mi dispiace. Io – continua Pioli – stimolerò la mia società affinché intervenga nelle sedi opportune. Gli episodi ci stanno, la direzione nel suo complesso no e così non va, si influenza il lavoro di tutti e la credibilità del sistema”. “CANDREVA PUO’ FARE DI PIU'” – Tornando alla partita, il tecnico laziale sottolinea che “se avessimo pareggiato con quel palo di Mauri si parlerebbe di una Lazio di cuore e grinta. Candreva? Antonio è un grande giocatore, credo che possa fare di più e credo che possa incidere di più, anche se fino alla parità numerica era bene in partita, ha dialogato bene sulla fascia, ha creato situazioni pericolose. Tutti possiamo fare di più, anche lui”. Argomenti serie a ss lazio stefano pioli Leggi i commenti I commenti dei lettori 
BEAVER CREEK (Stato Uniti) - Secondo oro e terza medaglia per Tina Maze ai Mondiali di sci. La campionessa slovena si conferma protagonista assoluta della rassegna di Vail/Beaver Creek e dopo l'oro nella discesa libera (e l'argento in Super-G ), si mette al collo anche la medaglia più pregiata nella Supercombinata. La Maze, al comando dopo la gara di discesa si è difesa dall'attacco del wunderteam austriaco nella manche tra i paletti stretti, trionfando con il tempo complessivo di 2'33"37, precedendo due austriache: Nicole Hosp di 22 centesimi e Michaela Kirchgasser di 35. Quarto posto per la campionessa del mondo di Supergigante Anna Fenninger, con un ritardo di 89 centesimi. A seguire la svizzera Lara Gut a 0"94. Fuori Lindsey Vonn, che ha inforcato in slalom dopo aver chiuso la manche di discesa al settimo posto. Per quanto riguarda le azzurre, la migliore è stata Francesca Marsaglia, che ha chiuso all'ottavo  posto a 2"59 dalla Maze. Sedicesima Elena Fanchini con un ritardo di  5"47.Un po' di spavento per Johanna Schnarf, che non ha preso il via nella manche di slalom: l'azzurra, durante il riscaldamento, è caduta battendo la testa sulla neve e per precauzione è stata trasportata in ospedale per accertamenti. Argomenti sci mondiali sci vail 2015 tina maze Leggi i commenti I commenti dei lettori 
Il rinvio a mercoledì di Parma-Chievo ci costringerà ad attendere qualche giorno per conoscere i risultati della 22ª giornata. E’ la prima volta che accade in questa stagione e probabilmente non ce ne accorgeremo neanche, assuefatti come ormai siamo ad ogni genere di spezzatino. Nel frattempo, comunque, il grosso è già successo. E tutto sommato non è che sia successo granché, almeno in vetta. Le prime tre han vinto tutte, ad esempio, rispettando il pronostico contro avversari di centro-bassa classifica. La Juve non ha lasciato scampo al Milan, andando a segno per la decima volta nel primo quarto d’ora (la quinta con Tevez) per poi concedersi una distrazione su un calcio d’angolo ma restituire il medesimo ceffone a stretto giro di posta e gestire da lì in avanti. Non benissimo (bravo Buffon su Pazzini), ma quanto basta contro il Milan di questi tempi, fino al gol di Morata che ha chiuso ogni discorso. La Roma è tornata al successo dopo quattro pareggi, passando a Cagliari con in campo seconde e terze linee ma traendo proprio da due di queste (Verde con due assist e Paredes col gol che ha chiuso i conti) la benzina per far ripartire una macchina in panne. E il Napoli ha centrato con l’Udinese la quarta vittoria consecutiva, non senza complicarsi la vita (ci mancherebbe) ma trovando anche quel pizzico di fortuna che non guasta sull’autogol di Thereau che ha raffreddato le velleità di rimonta friulane. Stasera la Lazio proverà a infrangere il tabù Genoa (dopo 7 sconfitte consecutive contro i rossoblù) per non perdere la scia della squadra di Benitez in chiave terzo posto, ma nel frattempo può sorridere per la conferma del momento così così della Sampdoria, costretta al pari in casa dal Sassuolo. Chi ride di gusto, però, è soprattutto la Fiorentina, che manda a segno il 16° giocatore diverso in stagione (Diamanti) e con Pasqual ha l’ultima parola in un bel match con l’Atalanta. Fanno 11 punti nelle ultime 5 partite per Montella, che agguanta la Samp e stacca il Palermo, travolto a San Siro dalla miglior Inter della gestione Mancini. Rosanero che restano così a secco nella Milano nerazzurra, dove nella loro storia, in 27 visite, hanno raccolto 8 pareggi e 19 sconfitte. Piomba a ridosso della zona Europa League anche il Torino, che coglie la quarta vittoria consecutiva al Bentegodi sponda Hellas (2 in B e 2 in A) e soprattutto la quarta vittoria consecutiva e basta, come ai granata in serie A non accadeva dal 1978. Nel nuovo anno i granata hanno raccolto gli stessi punti della Juve (14) e solo uno in meno del Napoli, che capeggia la classifica del 2015. Un’escalation cui non è evidentemente estraneo il lungo letargo dell’Europa League: da quando si è chiusa la fase a gironi, il Toro non ha più perso una partita in campionato, e con questo fanno 9 risultati utili in fila. Successo decisivo in chiave salvezza, infine, quello raccolto dall’Empoli, che torna al successo dopo 9 partite (7 pareggi e 2 ko) interrompendo la striscia positiva del Cesena. I gol fin qui sono 27, con un assaggio di tutto. Una sola doppietta (Icardi, ora a -1 da Tevez), un solo rigore (trasformato da Quagliarella) e un autogol (con Thereau che infila due volte la stessa porta, purtroppo per lui una per tempo). Timbra al debutto in serie A il neo-cagliaritano Mpoku e bagna con un gol il suo debutto da titolare con il Milan Antonelli, che con i rossoneri in precedenza aveva giocato una sola partita in campionato, da subentrante, il lontano 23 dicembre 2006 a Udine. Primo gol in serie A anche per Paredes e Signorelli, nella giornata in cui va a segno anche il granata Martinez. Se stasera dovesse segnare Rincon per il Genoa, il Venezuela festeggerebbe uno straordinario en-plein: 3 su 3. Primo gol in stagione, invece, per El Kaddouri e Diamanti. Leggi i commenti I commenti dei lettori 
ROMA – E’ una vittoria che ha il sapore della liberazione quella ottenuta dal Genoa in casa della Lazio (0-1) . Ne è convinto l’allenatore rossoblù Gian Piero Gasperini che commenta ai microfoni di Sky l’importante vittoria. “E’ una vittoria importante, sì, per tutte le cose successe. I punti importanti sono stati molto pochi a fronte di buone prestazioni, questa sera abbiamo abbinato risultato e prestazione e la vittoria ci rida’ una classifica”, dice Gasperini. L’Europa League adesso è distante tre lunghezze: “E’ una classifica molto corta che coinvolge tantissime squadre, basta poco per risalire tante posizioni, abbiamo fatto 3 punti in 7 partite ma questo vuol dire che prima avevamo già fatto qualcosa di buono – sottolinea Gasperini -. L’unico limite di questa sera è stato l’ultimo passaggio, ne abbiamo sbagliati veramente troppi. Se il Genoa è meglio con il bomber o con tre attaccanti mobili? Sono sempre tre giocatori, l’importante è avere la pericolosità e i movimenti giusti, siamo stati però poco concreti, dovremo esserlo di più se vogliamo ambire a una classifica come quella attuale”. [[ge:rep-locali:repubblica:106931875]] “IL MERCATO? MI ARRABBIO” – Poi Gasp ammette, visti i continui cambiamenti alla squadra sul mercato: “Un po’ mi incazzo, poi ci dormo su e mi metto a pensare a come risistemare la squadra. Ma – assicura Gasperini – dal prossimo anno saremo più stabili. E’ una necessità del Genoa in questo momento, dobbiamo soffrire un po’ quest’anno ma in futuro andrà diversamente”. “NIANG PUO’ CRESCERE” – Uno dei nuovi è Niang, che ha avuto subito un ottimo impatto: “Conosciamo bene le sue caratteristiche, da tempo era al Milan e l’avevamo già cercato quest’estate, ha caratteristiche importanti, ha 20 anni e contiamo che possa migliorare ancora e crescere”, conclude Gasperini. Argomenti serie a genoa gian piero gasperini Leggi i commenti I commenti dei lettori 
ROMA – La maledizione rossoblù continua per la Lazio. Per l’ottava volta consecutiva il match tra i biancocelesti e il Grifone lo vince il Genoa che torna a un successo che mancava dal 7 dicembre 2014. 1-0 all’Olimpico, come nella gara di andata, grazie a un rigore trasformato da Perotti. Penalty che è costato il rosso diretto a Marchetti (fallo su Niang) e l’inferiorità numerica alla Lazio per un’ora di partita. La squadra di Gasperini vince meritatamente, ma i padroni di casa sono stati anche sfortunati: due pali con Biglia nel primo tempo e con Mauri nella ripresa. DIECI MINUTI DI LAZIO – Pioli schiera un 4-3-3 con tanti importanti recuperi come De Vrij e Radu in difesa, ma soprattutto Biglia in mezzo al campo. Rientra anche Felipe Anderson, ma siede in panchina. Tridente offensivo formato da Candreva, Klose e Mauri. 3-4-3 per Gasperini che conferma in attacco Iago Falque, Perotti e Niang. Torna Bertolacci a centrocampo e con lui ci sono Rincon e Kucka. Burdisso è squalificato: al suo posto c’è Izzo. La Lazio parte forte, come spesso fa in campionato. Al 7’ punizione da circa venticinque metri: batte Biglia, a giro, e palo. Un minuto dopo occasione per Candreva che, lanciato in area da Basta, scarica un destro che Perin respinge. [[ge:rep-locali:repubblica:106931875]] IL RIGORE CAMBIA TUTTO – La Lazio finisce qui. Il Genoa finalmente trova le misure in campo e non concede più quegli spazi visti nei primi 10’ di partita. Al 13’ Niang scalda i guantoni di Marchetti con una punizione. La gara si fa dura e fioccano i cartellini gialli di Gervasoni. L’episodio chiave al 27’: Niang viene lanciato da Bertolacci solo davanti al portiere, Marchetti esce e lo stende. Rigore solare nonostante le accese proteste capitoline e cartellino rosso per l’estremo difensore biancoceleste. Deve entrare Berisha e gli cede il posto Cataldi. Questa la scelta di Pioli che rinuncia a un centrocampista centrale. Sul dischetto va Perotti che spiazza il nuovo entrato e porta in vantaggio il Genoa. Lo svantaggio e l’inferiorità numerica fanno andare nel pallone i padroni di casa che non trovano più un passaggio facile e commettono molti errori di misura. Ha così vita facile il Genoa che, senza mai rischiare nulla, chiude il primo tempo sull’1-0. IL GENOA SPRECA – Pioli presenta in campo Felipe Anderson al posto di Candreva a inizio ripresa. Ma sono gli ospiti a sfiorare il 2-0 con Iago Falque: al 7’ lo spagnolo viene smarcato solo davanti al portiere da Niang, ma calcia clamorosamente sul fondo. Un minuto dopo Rincon lo serve in area ma il suo esterno sinistro viene respinto da Berisha. Notevole la prova di Niang che sulla sinistra va via quando vuole a Basta. Al 16’ invece l’ex milanista impegna Berisha con un sinistro. PALO DI MAURI – La Lazio non riesce a costruire azioni pericolose e Felipe Anderson ha un paio di guizzi, ma nulla di più. Ma al 21’ potrebbe essere 1-1: Klose, generoso lottatore sui palloni alti per tutta la partita, serve in area Mauri che fa partire un sinistro rasoterra. Palo, ancora. Gasperini fa entrare forze fresche per tenere i ritmi alti. E’ ancora Mauri il più pericoloso dei suoi e al 34’ si inventa una rovesciata al volo dopo un corner: pallone sul fondo. Le energie si esauriscono e Berisha nel finale dice di no a una botta da fuori di Kucka. Poi è festa Genoa mentre il terzo posto si allontana per la Lazio: sono 8 adesso i punti di distacco dal Napoli. Lazio-Genoa 0-1 (0-1). Lazio (4-3-3): Marchetti 5; Basta 5, De Vrij 6, Cana 5,5, Radu 5,5; Cataldi 6 (29’pt Berisha 6), Biglia 5,5, Parolo 5; Candreva 5 (1’st Felipe Anderson 5,5), Klose 6,5, Mauri 6 (36’st Keita sv) In panchina: Strakosha, Cavanda, Mauricio, Konko, Novaretti, Ederson, Ledesma, Onazi, Perea Allenatore: Pioli 5. Genoa (3-4-3): Perin 6,5; Roncaglia 6,5, De Maio 6, Izzo 6,5; Rincon 6, Bertolacci 7, Kucka 6,5, Edenilson 6; Niang 7 (26’st Pavoletti 5,5), Perotti 6,5 (33’st Lestienne sv), Iago Falque 6 (30’st Tambe’ sv) In panchina: Lamanna, Sommariva, Bergdich, Mandragora, Ariaudo, Laxalt. Allenatore: Gasperini 6,5. Arbitro : Gervasoni di Mantova. Rete : 30’pt Perotti (rig). Espulso al 27’pt Marchetti per aver interrotto una chiara occasione da gol. Ammoniti : Mauri, Cana, Bertolacci, Candreva, De Vrij, Roncaglia, De Maio, Lestienne, Pavoletti. Angoli : 3-1 per la Lazio. Recupero : 4′; 3′. Argomenti serie a ss lazio genoa Leggi i commenti I commenti dei lettori 

"Non ci sono elementi specifici che riguardano il nostro Paese e la città. Roma come Parigi deve continuare a vivere. Tuttavia l'attenzione deve rimanere alta perché dall'11 settembre 2001 le cose sono cambiate" a dirlo, durante il consiglio straodinario, in Campidoglio, sull'allerta terrorismo è il prefetto di Roma, Giuseppe Pecoraro. Intervendo in AUla il prefetto ha ricordato che sul tema sono state diverse le direttive emanate dal ministero degli Interni. "Uno sforzo enorme è stato fatto e si sta facendo per fare in modo che tutti gli obiettivi sensibili o siano vigilati o siano raggiungibili in non più di 5 minuti - ha detto il prefetto - Qualcuno mi ha telefonato chiedendo che tutte le scuole di Roma siano controllate, non è possibile, ma abbiamo dato indicazioni in modo tale da poterle rendere più sicure". Su una maggiore presenza delle forze dell'ordine sul territorio Pecoraro ha chiarito: "Abbiamo chiesto temporaneamente 500 uomini per vigilare sui presidi più importanti, prima arrivano meglio è". In ogni caso, "per migliorare a Roma la situazione bisogna revisionare i presidi, che ora si sovrappongono - ha sostenuto - i carabinieri in periferia, la polizia al centro. Sono entrambi d'accordo e bisogna lavorare per questo. Al momento la situazione è di un centro storico affollato di polizia e carabinieri e di una periferia scoperta". "Tutti noi chiediamo maggiore sicurezza, indagini efficaci, capillare controllo del territorio, più risorse, uomini e mezzi - è intervenuto il sindaco Ignazio Marino, che ieri era tornato a sollecitare su questo punto - l'ho ricordato anche recentemente in una lettera inviata al ministro dell'Interno, per prevenire possibili minacce alla nostra incolumità. Il nostro compito è quello di governare la città nel nome dei valori dell'uguaglianza, dei diritti e della tolleranza reciproca". Marino, che la scorsa settimana è stato a Parigi e ha reso omaggio alle vittime di Charlie Hebdo, ha parlato dell'esigenza di una "risposta politica". E come punto di partenza cita lo scrittore Salman Rushdie, da molti anni condannato a morte dagli estremisti islamici: "Come si fa a sconfiggere il terrorismo? Non facendosi terrorizzare", ha detto il sindaco. Valeria Baglio (Pd), presidente dell'Assemblea, spiega che "come istituzione, abbiamo il dovere di informare e rassicurare, per quanto possibile, i nostri concittadini. E' a loro che dobbiamo pensare in questo momento, a chi ha il diritto alla sicurezza". Argomenti campidoglio comune di roma giuseppe pecoraro ignazio marino 
