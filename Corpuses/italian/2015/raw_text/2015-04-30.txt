EMPOLI – Maurizio Sarri può finalmente godersi una vittoria del suo Empoli contro una grande, un Napoli mai in partita nella notte del Castellani. Finisce 4-2, risultato fissato da un gol di Hamsik allo scadere e che irrita l’allenatore empolese. “Un po’ il 4-2 mi ha fatto arrabbiare, perché il 4-1 rispecchiava meglio l’andamento della partita – dice Sarri al termine della gara – Era chiaro, già nell’ultima nostra esibizione, che la condizione stava crescendo: stasera ne abbiamo avuto la conferma e dà grande soddisfazione”. “VITTORIA CHE ASPETTAVAMO” – “Aspettavo una vittoria contro una grande, ci eravamo andati vicini contro un’altra squadra – ammette l’allenatore dei toscani – contro di noi, soprattutto nel primo tempo, avrebbero sofferto in tanti. Se ci abbassiamo, si rischia molto. Però, alla lunga distanza, non ne avevamo più e c’erano giocatori non in perfette condizioni: Saponara, per esempio, aveva una contrattura. Empoli ambiente ideale? So io quale rapporto c’è fra me, il pubblico e la società, è un rapporto stupendo”. “NON PIACCIO AL MILAN PER LA TUTA? SONO UOMO DI CAMPO” – Possibile candidato alla guida del Milan, Sarri scherza sulle voci secondo cui sarebbe da scartare perché scende in campo indossando la tuta e non un vestito classico: “A tutti sembra strano che una persona che fa il lavoro sul campo ci va in tuta – replica l’allenatore dell’Empoli – mentre a me sembrano strane le persone che vanno in campo in vestito, anche quando piove. Sono tanti? Sì, perché è una consuetudine e una formalità. Io non lo ritengo giusto; se poi la società lo impone, uno si adegua. Ad Empoli nessuno me lo chiede. Fossi un direttore sportivo sceglierei in base ad altre caratteristiche, non alla tuta”. [[ge:rep-locali:repubblica:113268381]] MACCARONE: “SPERO SARRI RIMANGA, COSÌ MI DIVERTO” – Autore del gol che ha sbloccato il match, Massimo Maccarone esalta il campionato della sua squadra: “All’inizio ero convinto del gruppo, della squadra e del gioco espresso lo scorso anno – ammette Big Mac – Ero convinto che in Serie A si poteva fare bene. In campionato abbiamo sempre fatto buon calcio e buone partite. A volte abbiamo qualche difficoltà a segnare, oggi invece abbiamo fatto quattro gol. Devo ringraziare questo gruppo e questi compagni, sono troppo fiero di loro. Non vedo l’ora di andarli ad abbracciare uno per uno. Sarri? Io spero rimanga, perché significa che mi diverto un altro anno”. Argomenti empoli calcio serie a maurizio sarri Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
EMPOLI – Qual è il vero Napoli? È quello travolgente visto contro Wolfsburg e Samp o quello abulico e quasi addormentato visto ad Empoli? Se lo chiedono tifosi ed addetti ai lavori: la verità, come spesso accade, potrebbe stare nel mezzo. Ancora una volta, la squadra di Benitez paga dazio ad una medio-piccola, una delle tante squadre che corrono tanto e non danno nulla per scontato; è successo a Palermo, nella Torino granata, a Verona. Il bilancio parla di tanti punti persi e tornano ad essere 5 quelli che dividono il Napoli dalla Roma, 6 nei confronti della Lazio seconda. GARA DECISA ALL’INTERVALLO – Maurizio Sarri, invece, si gode un successo prestigioso che porta i toscani ad un solo punto dalla salvezza matematica. È una vittoria pienamente meritata, già certa all’intervallo, quando i padroni di casa conducono per 3-0: i gol di Maccarone e Saponara, intervallati dall’autorete di Britos, fissano il risultato all’intervallo. Altri due autogol nella ripresa (Laurini ridà la speranza al Napoli, Albiol regala il quarto gol all’Empoli) prima dell’inutile gol di Hamsik allo scadere. SARRI NON CAMBIA, BENITEZ SI AFFIDA AL TURNOVER – Rafa Benitez sceglie Hamsik e Mertens, insieme a Callejon, sulla linea di trequarti, alle spalle dell’inamovibile Higuain. In difesa, viene lasciato inizialmente a riposo Albiol, Britos e Koulibaly sono i due centrali. Sarri, dal canto suo, è sicuro dei suoi ragazzi: nonostante la scarsa abitudine dell’Empoli a giocare ogni tre giorni, il tecnico empolese conferma in toto la formazione che ha pareggiato a Bergamo, compreso quel Tonelli protagonista suo malgrado delle polemiche degli ultimi giorni, dopo il colpo subito da Denis. SBLOCCA BIG MAC, SAPONARA LA BLINDA – L’approccio del Napoli al match è subito molle e l’Empoli non ci mette molto a capirlo: ottavo minuto, Pucciarelli allarga per Maccarone, che sfugge a Koulibaly e brucia Andujar col destro, sul suo palo. Pressoché nulla la reazione dei partenopei, poco impegnato Sepe (di proprietà del Napoli e voglioso di meritarsi il ritorno alla base). I padroni di casa controllano agevolmente il gioco, appaiono più rapidi e più lucidi, e raccolgono i frutti della propria superiorità prima del riposo. Al 42’, Saponara affonda sulla sinistra, il suo cross basso è ribattuto da Andujar addosso a Britos, per la carambola del 2-0. Tre minuti dopo, il gol è tutto di Saponara: Andujar respinge in uscita su un indemoniato Pucciarelli, il pallone si alza e l’ex milanista sceglie una spettacolare semirovesciata per insaccare nella porta sguarnita. [[ge:rep-locali:repubblica:113268381]] TRE AUTOGOL, DUE PER I PARTENOPEI – Si va al riposo col Castellani in tripudio e un Napoli praticamente tramortito. Anche Benitez è visibilmente sconvolto e raggiunge la panchina con qualche istante di ritardo rispetto alla ripresa del gioco. L’Empoli addormenta il gioco e lascia fare, fino al 19’, quando Laurini emula Britos, facendosi trovare al posto sbagliato nel momento sbagliato sul tiro di Hamsik respinto da Sepe. Tornato in partita, almeno stando al risultato, il Napoli sfiora il gol che potrebbe riaccendere la speranza (vicino all’incrocio un bel sinistro di Maggio) ma, alla fine, sbaglia porta: quello del subentrato Albiol, che devia la punizione di Valdifiori dalla fascia destra. È il terzo autogol che il difensore spagnolo concede in due gare, nonché il secondo per il difensore spagnolo. NAPOLI ANCORA IN SILENZIO STAMPA – In un finale che vede l’Empoli sulle ali dell’entusiasmo e un Napoli più che nervoso, il gol di Hamsik (con Koulibaly in sospetto fuorigioco) non basta a rendere meno amara la notte dei partenopei, che vedono nuovamente allontanarsi la Champions. È festa grande per i tifosi di casa, che potranno godersi le ultime cinque giornate di campionato (e forse di gestione Sarri) in totale serenità, grazie ad una squadra che entusiasma e fa risultato. Difficile dire cosa aspetta il Napoli e quale Napoli, soprattutto, affronterà il Milan domenica sera. L’unica certezza è il silenzio stampa, al quale la squadra si era attenuta anche dopo le tre gare vinte di fila: a maggior ragione, dopo la notte da incubo di Empoli, nessuno ha voglia di parlare. EMPOLI-NAPOLI 4-2 (3-0) EMPOLI (4-3-2-1): Sepe 6, Laurini 6 (34′ st Mario Rui sv), Rugani 7, Tonelli 6.5, Hysaj 6.5, Vecino 6.5, Valdifiori 7, Croce 6.5, Saponara 7.5 (17′ st Zielinski 6), Maccarone 7.5, Pucciarelli 7 (36′ st. Verdi sv). (28 Bassi, 98 Giacomel, 19 Barba, 50 Somma, 14 Diousse, 25 Brillante, 8 Signorelli, 10 Tavano, 9 Mchedlidze). All.: Sarri NAPOLI (4-2-3-1): Andujar 5, Maggio 5.5, Koulibaly 4, Britos 4.5, Ghoulam 4.5 (7′ st Albiol 5.5), Inler 5.5 (27′ st Gabbiadini 6), Gargano 5.5, Callejon 5.5, Hamsik 6, Mertens 5 (15′ st Insigne 5.5), Higuain 5.5. (1 Rafael, 15 Colombo, 4 Henrique, 96 Luperto, 16 Mesto, 19 Lopez Silva, 91 Zapata). All.: Benitez ARBITRO : Massa di Imperia RETI : nel pt 8′ Maccarone, 43′ Britos (aut.), 46′ Saponara; nel st 19′ Laurini (aut.), 37′ Albiol (aut.), 46′ Hamsik ANGOLI : 5 a 4 per l’Empoli RECUPERO : 0′ e 5′ SPETTATORI : 10.116 (3.915 paganti, incasso 79.709; abbonati 6.201 quota 40.135). Argomenti ssc napoli serie a empoli calcio Leggi i commenti I commenti dei lettori 
None Leggi i commenti I commenti dei lettori 
Il litigio, le urla e poi le coltellate. Quattro in tutto, contro il fratello che, secondo lui, pretendeva una somma di denaro non dovuta. Ci sarebbero questioni di soldi alla base dell'accoltellamento a Villabate di Salvatore Franco, 35 anni, da parte del fratello di 46 anni, Carmelo. I carabinieri di Misilmeri stanno scavando nelle questioni di famiglia e non escludono altre piste. L'aggressione è avvenuta in viale Europa. Le condizioni della vittima sono gravi, il coltello utilizzato dal fratello era simile a quelli che si usano nelle macellerie e ha una lama di 20 centimetri. Le ferite tra addome, schiena, torace e gambe sono state giudicate serie dai medici dell'ospedale Civico che si sono riservati la prognosi. La vittima è stata sottoposta a un intervento chirurgico ancora in corso. Carmelo Franco, fuggito da Villabate a bordo della sua auto, è stato rintracciato a Palermo da una pattuglia  dei carabinieri. Si era disfatto del coltello, ma c'è il sospetto che stesse andando dai genitori per aggredire anche loro. Una ricostruzione, questa, ancora tutta da accertare. L'uomo è stato trovato in stato confusionale e trasferito al carcere Pagliarelli. Argomenti accoltellamento palermo villabate 
None Leggi i commenti I commenti dei lettori 
MARRAKECH – Niente semifinali a Marrakech per Flavia Pennetta e Karin Knapp. La 33enne brindisina, n. 26 del mondo, è stata battuta per 6-2 5-7 7-5, in due ore e 10′, dall’ungherese Timea Babos, n. 86. La Pennetta era arrivata ai quarti di finale superando la serba Bojana Jovanovski e la tedesca Laura Siegemund. La Knapp, n. 53 del ranking, ha invece ceduto per 6-0 3-6 6-3, in un’ora e 59′, all’ucraina Elina Svitolina, n. 25. All’esordio la 27enne altoatesina aveva eliminato la turca Cagla Buyukakcay, mentre nel 2° turno si era imposta su Roberta Vinci, la terza azzurra in lizza a Marrakech. IN SEMIFINALE ANCHE MLADENOVIC E SCHMIEDLOVA – Le semifinali del Grand Prix de Sar la Princesse Lalla Meryem – torneo Wta International, con montepremi di 250 mila dollari, in corso sulla terra rossa nella città del Marocco – opporranno domani la Babos alla francese Kristina Mladenovic (che ha piegato 6-4 6-1 la spagnola Lara Arruabarrena) e la Svitolina alla slovacca Anna Karolina Schmiedlova (che ha sconfitto per 6-3 3-6 7-5 la svizzera Timea Bacsinszky). Argomenti tennis flavia pennetta karin knapp Leggi i commenti I commenti dei lettori 
Risultato sorprendente dopo i successi dei giorni scorsi. Benitez & Co umiliati dall'Empoli, che vince 4 a 2 con ben due autogol degli azzurri Britos e Albiol. Hamsik attenua appena la debacle segnando a partita praticamente finita. E ora la Champions è più lontana. LA CRONACA Dopo tre vittorie consecutiva il Napoli si prende una pausa che potrebbe però costargli l'accesso alla prossima Champions League. Il clamoroso 4-2 con cui i ragazzi di Benitez sono stati spazzati via dall'Empoli al Castellani potrebbe pesare come un macigno nella rincorsa al secondo posto. Higuain e compagni restano a -6 dalla Lazio e a -5 dalla Roma a cinque giornate dal termine. Lascia perplessi il calo di tensione e concentrazione del Napoli, tra l'altro a 24 dalle parole con cui De Laurentiis aveva aperto in modo importante al rinnovo di Benitez. Prova scintillante dell'Empoli di Sarri che ritrova la vittoria dopo 4 gare e si porta ad un solo punto dalla matematica salvezza. A cinque turni dalla fine, infatti, i toscani hanno 14 punti di vantaggio su Cagliari e Cesena. Un intramontabile Maccarone, la lucidità di Valdifiori, la classe di Saponara e la verve di Pucciarelli e Croce hanno letteralmente messo alle corde un Napoli irriconoscibile rispetto alla squadra che solo pochi giorni fa ha asfaltato la Sampdoria al San Paolo. Spettacolare primo tempo dell'Empoli, a segno tre volte nel giro di 45'. Napoli non pervenuto. Il campo c'è solo la squadra di Sarri pericolosa dopo appena 5' con Pucciarelli, servito da Maccarone, fermato alla disperata da Britos. Passano tre minuti e questa volta la combinazione è al contrario con Pucciarelli che libera in area Maccarone, il destro preciso e potente dell'attaccante non lascia scampo ad Andujar. Colpito a freddo, il Napoli prova a reagire con un paio di iniziative di Higuain e un tiro dalla distanza di Inler. Ma l'Empoli appare più tonico e motivato, mentre la squadra di Benitez è in difficoltà nella manovra e nella condizione fisica. Finale di tempo da incubo per gli azzurri: al 42' lo scatenato Saponara entra in area dalla sinistra, sul cross basso maldestro intervento di Andujar che respinge di pugno su Britos con il pallone che termina in rete. Al 45' ancora un'azione travolgente dell'Empoli con Croce che entra in area e calcia addosso Andujar, sul rimpallo Saponara si coordina per una fantastica semirovesciata che si insacca nella porta ormai sguarnita. Al rientro dagli spogliatoi è ancora l'Empoli a partire con il piede premuto sull'acceleratore, le scorribande dei vari Croce e Saponara continuano a mettere in crisi la difesa del Napoli. Benitez prova a dare una scossa inserendo Albiol per Ghoulam spostando Britos al centro e soprattutto Insigne per l'evanescente Mertens. Gli azzurri continuano a soffrire ma al 19' accorciano le distanze grazie ad una conclusione da sottomisura di Hamsik respinta da Sepe e deviata accidentalmente da Laurini nella propria porta. Benitez si gioca il tutto per tutto inserendo anche Gabbiadini per Inler, gli azzurri si rendono pericolosi con Higuain e Maggio ma senza fortuna. Al 36' è anzi l'Empoli a trovare il quarto gol grazie ad una punizione velenosa di Valdifiori deviata da Albiol alle spalle di Andujar. Per il Napoli è il colpo del ko, il Castellani è invece una bolgia e fa festa inneggiando a Sarri e i suoi ragazzi. In pieno recupero Hamsik con un destro da fuori area, viziato da un velo di Koulibaly in fuorigioco, rende meno pesante il ko del Napoli con il gol del 4-2. Argomenti calcio provincia napoli 
