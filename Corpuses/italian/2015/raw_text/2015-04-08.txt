None Leggi i commenti I commenti dei lettori 
None Leggi i commenti I commenti dei lettori 
PARIGI – Sarà Psg-Auxerre la finalissima della Coppa di Francia. Nella semifinale disputata mercoledì sera, la squadra parigina di Laurent Blanc ha calato il poker, battendo 4-1 il Saint-Etienne. IBRA FA TRIS – A decidere il match una tripletta di Zlatan Ibrahimovic (il primo gol su rigore) e la rete di Lavezzi. Hamouma aveva segnato la rete del momentaneo 1-1 per la squadra ospite, ma nel secondo tempo i campioni di Francia hanno dilagato. In finale la corazzata di Blanc se la vedrà contro la sorpresa Auxerre, squadra che milita in Ligue 2 e che martedì sera aveva eliminato il Guingamp per 1-0 grazie alla rete di Sammaritano. Argomenti calcio francese paris saint germain francia zlatan ibrahimovic Leggi i commenti I commenti dei lettori 
NAPOLI – ”Grandissima prestazione, abbiamo meritato la finale”. Stefano Pioli è entusiasta della sua Lazio che vince 0-1 a Napoli e continua a regalargli soddisfazioni. Stasera la differenza l’ha fatta Lulic ma al tecnico biancoceleste non piace soffermarsi sui singoli: “Lulic è stato bravo perché ci ha messo lo zampino, ma i complimenti vanno a tutta la squadra. Vincere qua non era assolutamente facile. So di avere a disposizione di una rosa di qualità con grandi valori tecnici e umani. E questo si vede anche sul campo, dai sacrifici di Klose e Biglia. Lo spirito sta facendo la differenza, oltre alle qualità. Ma ricordo che non abbiamo ancora vinto niente…Quindi ora ci rituffiamo sul campionato, perché dobbiamo portare a casa il massimo da questa stagione”. [[ge:rep-locali:repubblica:111479369]] LULIC: CON LA JUVE CE LA GIOCHIAMO – L’eroe della serata, Senad Lulic, si gode la copertina: “Abbiamo fatto una grande partita, ci meritiamo questo momento. Io decisivo come con la Roma nel 2013? L’importante e’ che siamo in finale. Andiamo avanti con questa serie di risultati positivi sperando di proseguire su questa squadra”. Per vincere il 7° trofeo bisognerà batte la Juventus il 7 giugno. “Juve imbattibile? Sicuramente e’ la squadra piu’ forte d’Italia e questo lo sappiamo. Ma se continuiamo cosi’ in finale ce la giochiamo”, dice convinto il bosniaco, che tuttavia non nasconde un certo rammarico per essere partito ancora una volta dalla panchina dopo un lungo infortunio. “Oggi e’ andata bene cosi’. Dopo quel lungo stop, piano piano voglio prendere la condizione migliore. Speriamo di ritrovarla in fretta”. Argomenti ss lazio stefano pioli coppa italia senad lulic Leggi i commenti I commenti dei lettori 
NAPOLI – “Abbiamo sprecato troppo”. Mentre fuori dal San Paolo monta una mini-contestazione con cori contro la società (“Meritiamo di più”, hanno cantato i tifosi all’uscita dopo aver fischiato la squadra al fischio finale, ndr ), Rafa Benitez prova a spiegare così la delusione per l’ eliminazione dalla Coppa Italia . “Abbiamo avuto diverse occasioni per far gol ma non ci siamo riusciti. Il calcio è così. Complimenti alla Lazio. Noi nn stiamo facendo quello che ci si aspettava, siamo dispiaciuti”. ASPETTIAMO A PARLARE DI FALLIMENTO – Il tecnico iberico non vuole sentir parlare di stagione fallimentare. ”Dipende sempre da dove partiamo e dove vogliamo arrivare….Non siamo contenti ma per tirare un bilancio dobbiamo aspettare la fine della stagione. Ricordo che siamo ancora in corsa in Europa League. A questo punto mancano poche partite, dobbiamo pensare a dare il 100%. Tutti siamo responsabili quando una squadra crea e non fa gol. Ci è mancata anche un pizzico di fortuna. Nelle ultime partite la squadra avrebbe meritato di più”. Nessun commento sul blitz del presidente De Laurentiis negli spogliatoi, mentre rinvia ogni discorso sul suo futuro: ”Voglio preparare bene la partita contro la Fiorentina, poi parlerò del mio futuro col presidente” conclude. [[ge:rep-locali:repubblica:111479369]] "Ho deciso che da domani e fino alla fine della stagione se non si cambia rotta la squadra starà in ritiro. Si deve cambiare registro e avere rispetto per i tifosi e la società. E' una decisione mia". Lo ha detto il presidente del Napoli Aurelio De Laurentiis. "Il ritiro sarà necessario - ha detto il presidente azzurro - fino a che non ci sarà concentrazione e condivisione delle finalità della stagione in campionato e in Europa League, perché immagino che ci sia poca concentrazione viste anche alcune prestazioni che sono state di uno squallore non da Napoli. Napoli è una città bellissima, piena di distrazioni per questi ragazzi ma il successo si basa sulla disciplina, lo so bene io che mi comporto da imprenditore serio a cui penso non si possa rimproverare niente, visto che ho investito 386 milioni per migliorare la squadra". "Io sono tranquillo - ha aggiunto De Laurentiis - però esigo che lo sia anche chi lavora con me e chi lavora per uno scopo comune perché abbiamo un impegno con i tifosi, che hanno ragione ad essere scontenti. Da oggi e fino a fine campionato, se non si riesce ad avere concentrazione, si resta in ritiro. Mi auguro che questo serva come una sterzata. Serve concentrazione, super allenamento, di testa soprattutto, e rispetto per i tifosi, per la società, per l'allenatore, per loro stessi che è la cosa più importante". Argomenti ssc napoli coppa italia rafa benitez Leggi i commenti I commenti dei lettori 
Dopo Wolfsburg e Borussia Dortmund, anche Bayern Monaco e la sorpresissima Arminia Bielefeld approdano in semifinale di Coppa di Germania: per entrambe è stato necessario ricorrere ai tiri di rigore. I campioni di Germania, che non sono riusciti in casa del Bayer Leverkusen a schiodare il punteggio dallo 0-0 iniziale, hanno prevalso 5-3: decisiva la parata di Neuer su Drmic. Per il Leverkusen i rigori si rivelano ancora fatali, dopo la sconfitta con l'Atletico Madrid in Champions League. Assume i connotati della favole invece l'impresa dell'Arminia Bielefeld (squadra della Dritte Liga) , che ha avuto la meglio sul Borussia Moenchengladbach 6-4 dopo che regolamentari e supplementari si erano chiusi sull'1-1. QUARTI DI FINALE MARTEDI' WOLFSBURG         - Friburgo            1-0 BORUSSIA DTM      - Hoffenheim          3-2 dts MERCOLEDI' ARMINIA BIELEFELD - Moenchengladbach    6-4 dcr Bayer Leverkusen  - BAYERN MONACO       3-5 dcr Argomenti coppa di germania calcio tedesco bayern monaco bayer leverkusen Leggi i commenti I commenti dei lettori 
NAPOLI – La Lazio prosegue il suo momento magico. Con un’altra grande prestazione ribalta il discorso qualificazione con il Napoli e raggiunge la Juve in finale di Coppa Italia. Un successo meritato al termine di 90’ vibranti in cui alla fine ha prevalso la voglia dei biancocelesti di segnare quel gol che gli avrebbe consentito di cancellare l’1-1 di due settimane fa all’Olimpico. DA PJANIC A LULIC, UN ALTRO BOSNIACO GELA NAPOLI – Un 1-0 che, per uno strano segno del destino, porta la firma di Lulic, un altro bosniaco dopo Pjanic che sabato scorso aveva definitivamente chiuso le porte della Champions al Napoli. L’uomo che nel 2013 regalò alla Lazio lo storico trionfo nel derby, si è confermato eroe di coppa. Lanciato al 67′ nella mischia da Pioli per fare la differenza, ha sbloccato il risultato sfruttando un’accelerazione del solito Anderson e poi ha salvato sulla linea la palla del possibile 1-1. IL NAPOLI SI E’ INCEPPATO – Nel giro di appena 4 giorni, il Napoli fallisce, così, un altro obiettivo stagionale e inizia a interrogarsi. La squadra sembra aver perso sicurezza e, oltre a subire sempre gol, si è clamorosamente inceppata in attacco (un solo gol negli ultimi 450’). Non sarà facile per Benitez restituire entusiasmo ad un gruppo che appare sfiduciato. Ma il Wolfsburg è alle porte ed è bene che la squadra ritrovi dentro di sé le forze per reagire al più presto. BENITEZ RILANCIA HAMSIK, PIOLI TORNA AL 4-3-3 – Il tecnico iberico ha cambiato solo quattro pedine nella formazione sconfitta dalla Roma sabato. Ha interamente sostituito la mediana, preferendo Inler e Gargano a Lopez e Jorginho, e ha rilanciato, dopo tre panchine consecutive, Hamsik sulla trequarti dove ha preferito Gabbiadini a Callejon. Pioli ha replicato modificando il modulo rispetto a Cagliari (4-3-3 invece di 4-2-3-1) con Castaldi inserito a centrocampo al posto di Mauri e Candreva e Anderson messi ai fianchi del recuperato Klose. CANDREVA SPAVENTA ANDUJAR – Chiaro il tentativo di aggredire con attaccanti veloci i portatori di palla azzurri. E, in effetti, il Napoli per un tempo ha faticato a gestire il pallone sulla trequarti. Il problema della Lazio è stato quello di non riuscire a finalizzare velocemente l’azione una volta ripartita. Non a caso solo in una circostanza, con un diagonale da fuori area di Candreva, ha realmente impensierito Andujar. PALO DI GABBIADINI – Il Napoli ha sofferto il minimo necessario e, appena ha potuto, ha replicato per le rime. Per fare la differenza, però, gli sono mancati pochi centimetri. Quelli che sarebbero serviti a Hamsik e Mertens per superare Berisha in uscita su un paio di buoni lanci in area e a Gabbiadini per insaccare una bella punizione a giro da 30 mt che, invece, ha terminato la sua corsa sul palo. [[ge:rep-locali:repubblica:111479369]] NAPOLI SCIUPONE – Nella ripresa gli azzurri sono partiti meglio ma hanno fallito ancora una volta un paio di buone occasioni per passare: un po’ per merito di Basta, che ha anticipato a porta vuota Higuain su un cross di Maggio, un po’ per colpa dello stesso Higuain e del subentrato de Guzman che non hanno sfruttato nel migliore dei modi due contropiede. LULIC ENTRA, SEGNA…. – Pioli le ha tentate tutte per caricare i suoi. E dopo aver ricambiato modulo inserendo Mauri al posto di Cataldi, ha trovato la quadratura del cerchio spostando Anderson e rimpiazzando Candreva con Lulic. Il brasiliano a destra ha cambiato passo e ha spaccato in due la difesa azzurra. E dopo aver mandato un primo avvertimento (cross per la testa di Lulic con miracolosa respinta sulla linea di Andujar) ha fatto la differenza: è andato via a tre uomini e con un centro basso ha consentito al bosniaco, bravo ad anticipare Maggio, di insaccare da due passi. …E SALVA IL RISULTATO – Benitez, che poco prima aveva gridato al gol per un sinistro di Hamsik di poco a lato, ha tentato la mossa della disperazione gettando nella mischia Insigne. E per poco il piccolo talento di casa non lo ha ripagato. E’ andato via a due avversari sulla sinistra (88′) e, sull’uscita di Berisha, ha visto improvvisamente comparire Lulic che ha salvato la porta, anticipando il tap-in a porta vuota di Callejon. Così ancora una volta un bosniaco rovina i sogni del Napoli. L’ennesima sfida con la Juve non ci sarà. Il 7 giugno all’Olimpico toccherà alla Lazio provare a impedire ai bianconeri di fregiarsi della stella d’argento. NAPOLI-LAZIO 0-1 (0-0) Napoli (4-2-3-1) : Andujar 6, Maggio 6, Albiol 6, Britos 5.5, Ghoulam 5.5, Gargano 5 (40′ st Insigne sv), Inler 6, Gabbiadini 6 (27′ st Callejon sv), Hamsik 6.5 (22′ st De Guzman 5), Mertens 5.5, Higuain 5. (1 Rafael, 15 Colombo, 4 Henrique, 26 Koulibaly, 3 Strinic, 18 Zuniga, 8 Jorginho, 19 Lopez, 24 Insigne, 91 Zapata). All.: Benitez. Lazio (4-3-3) : Berisha 6.5, Basta 7, De Vrij 6.5, Mauricio 6.5, Braafheld 5.5 (38′ Cavanda sv), Cataldi 6 (10′ st Mauri 6), Biglia 6.5, Parolo 6.5, Anderson 7, Klose 6, Candreva 6 (22′ st Lulic 8). (22 Marchetti, 77 Strkosha, 2 Ciani, 6 Mauri, 10 Ederson, 17 Pereirinha, 24 Ledesma, 27 Cana, 34 Perea, 39 Cavanda, 85 Novaretti). All.: Pioli. Arbitro : Orsato di Schio 6.5. Reti : nel st 33′ Lulic. Angoli : 6-4 per il Napoli. Recupero : 0′ e 4′. Ammoniti : Albiol, Mauricio, De Guzman e Parolo per gioco scorretto; Berisha per comportamento non regolamentare. Spettatori : 50 mila. Argomenti ss lazio ssc napoli coppa italia Leggi i commenti I commenti dei lettori 
None Leggi i commenti I commenti dei lettori 
ROMA - L'ex ministro delle Infrastrutture Maurizio Lupi è il nuovo capogruppo di Area Popolare. Lo ha annunciato il leader Angelino Alfano uscendo da una tesissima assemblea dei deputati tenuta a Montecitorio proprio per sostituire Nunzia De Girolamo, in dissenso con il partito sui rapporti con il governo Renzi. "Sono stata sostituita - ha detto la parlamentare - perché troppo antirenziana e perché voglio ricostruire il centrodestra con Berlusconi e di questo ne vado fiera".  "Non c'è stato nessun voto - spiega De Girolamo - Lupi è il nuovo capogruppo perché lo ha voluto Alfano". Da parte sua, il titolare del Viminale ha preso atto del fatto che De Girolamo non poteva continuare nel suo ruolo visto che sostiene di "voler uscire dal governo". Nel corso della riunione c'è stata una vera e propria resa dei conti all'interno di Ap con De Girolamo che intervenendo dopo Alfano ha sottolineato come non si possa essere "zerbini" del premier e non ha messo sul tavolo le proprie dimissioni. Alla fine, tuttavia la staffetta con Lupi c'è stata, sebbene non sancita da un voto. "E' stato eletto per acclamazione e con la piena condivisione della linea politica", ha dichiarato il ministro dell'Interno al termine dell'assemblea. Diversa l'opinione di De Girolamo: "Non mi sono dimessa, ha deciso Alfano". Alla riunione hanno preso parte quasi tutti i big di Ap, incluso Lupi che nel suo intervento ha sottolineato come il suo obiettivo non fosse prendere il posto di capogruppo e ha ripetuto di essere pronto a farsi da parte nel caso l'indicazione avesse incontrato il dissenso dell'assemblea. Secondo quanto trapelato, non ci sarebbero stati interventi chiaramente a favore della conferma di De Girolamo come capogruppo ma a conclusione dell'assemblea i malumori dei centristi erano palpabili. Tra gli interventi più critici quello di Fabrizio Cicchitto che ha posto il problema di una maggiore presenza del partito sul territorio sconsigliando la nomina del futuro ministro degli Affari regionali prima delle elezioni regionali del 31 marzo. "Ho il peccato originale di voler costruire il centrodestra anche con Berlusconi, ma la mia linea è in minoranza", ha sottolineato De Girolamo al termine della riunione. Una linea che appare distante anni luce da quella di Alfano. "Dalla strada che abbiamo intrapreso non si torna indietro", ha ribadito il leader di Ncd facendo riferimento alla partecipazione al governo dei centristi. Argomenti ncd ap maurizio lupi nunzia de girolamo angelino alfano Leggi i commenti I commenti dei lettori 
