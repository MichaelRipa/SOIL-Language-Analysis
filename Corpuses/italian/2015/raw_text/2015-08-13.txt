TORONTO - Grande prestazione di Roberta Vinci, che centra per la terza volta in carriera l'ingresso nei quarti di finale della "Roger Cup", torneo Wta di Toronto. Al terzo turno la 32enne tarantina, numero 53 wta, ha sconfitto per 6-4, 6-3, in un'ora e diciotto minuti la russa Daria Gavrilova, numero 40 Wta. Venerdì l'italiana attende la vincente del match fra la statunitense Serena Williams, numero uno del mondo e del seeding, e la tedesca Andrea Petkovic, numero 16 del ranking internazionale e del tabellone canadese. Argomenti tennis torneo di toronto roberta vinci Leggi i commenti I commenti dei lettori 
Matteo Renzi sarà alla festa di Bologna al Parco nord. Il premier segretario, che in serata ha fatto una visita a sorpresa alla festa regionale dem a Villalunga di Casalgrande, ha assicurato che visiterà anche la festa di Bologna, insieme alle altre feste emiliane, come Reggio Emilia: "A Bologna? Si, andrò". Conferma anche il presidente della Regione Stefano Bonaccini, di ritorno da Ostuni per accompagnare Renzi nel giro tra i volontari a Casalgrande: "Girerà tutte le feste emiliane". Grande l'affetto dei volontari della festa regionale, sorpresi dalla presenza del presidente del consiglio. Tra selfie, abbracci, battute e slogan - il più frequente è "tin bota", tieni botta, in emiliano - gli iscritti dem hanno incoraggiato a più riprese il segretario: "Vai avanti, insisti". Uno di loro ha anche scherzato con lui: "Pensa, sono volontario dall'83, quando c'era Berlinguer". E Renzi, scherzando, ha risposto: "E ora guarda come siamo messi!". Argomenti primarie pd matteo renzi 
CASALGRANDE (Reggio Emilia) - "La riforma naturalmente andrà, vediamo se riusciamo a coinvolgere più partiti possibili, ma mi sembra un tema molto agostano". Così il presidente del Consiglio Matteo Renzi parlando con i giornalisti della riforma del Senato alla Festa dell'Unità di Villalunga di Casalgrande, in provincia di Reggio Emilia. "Forza Italia ha votato questa riforma in prima lettura al Senato con Romani, poi alla Camera con Brunetta ha cambiato idea. Se ci staranno bene se non ci staranno faremo senza di loro. L'importante è che si faccia una riforma per gli italiani". Il premier ha aggiunto che il governo sta lavorando per "accompagnare il Paese fuori dalla crisi, a partire dall'abbassamento delle tasse, che faremo da settembre con la legge di Stabilità". Renzi ha fatto un giro tra gli stand con foto, selfie e strette di mano con i volontari e gli ospiti della festa. Non si è risparmiato in abbracci, saluti e battute. E la gente lo ha ricambiato. A Fabio, bambino di otto anni che lo vuol salutare, ha chiesto: "Cosa tifi?".  E lui: "Juve". "Allora è lui il tuo presidente", ha replicato il premier indicando il presidente dell'Emilia-Romagna Stefano Bonaccini, di fede juventina. [[ge:rep-locali:repubblica:120945560]] Con Lauro Meschieri, volontario da 24 anni, ("Servivo anche con Berlinguer"). Renzi non si è lasciato sfuggire una battuta: "Pensa come siamo messi...", ha detto suscitando l'ilarità di tutti i presenti, volontario compreso. "Insisti a cambiare!", l'ha incitato un visitatore della Festa. E lui: "Insisto, insisto io non ti preoccupare". Un operatore tecnico della scuola l'ha contestato sulla riforma e Renzi, sorridendo, ha ribattuto invitandolo a  parlarne mentre era a un tavolo dove sedeva una  ragazza appena stabilizzata in una materna di Reggio Emilia. Ma in tutta la serata la frase più sentita, tra i numerosi applausi con cui la gente del PD ha accolto il suo segretario, è stata una sola: "Matteo, tieni botta". Dal canto suo, il premier ha spiegato il motivo della sua visita sottolineando il valore e il significato dell'impegno che rende possibili le Feste dell'Unità: "Volevo venire a ringraziare i volontari di questa festa regionale dell'Emilia-Romagna, straordinaria perché il numero dei volontari è superiore a quello degli iscritti al Pd, ed è una dimostrazione di una festa di popolo". E ha annunciato che sarà anche alle feste di Reggio Emilia, Modena e Bologna. Poi su Facebook il premier racconta la serata alla festa dell'Unità: "Come sempre la nostra gente è molto più avanti di noi. Non ho sentito discussioni su questioni tipiche degli addetti ai lavori sui media. Ma tanta insistenza su tasse, pensioni, lavoro. E soprattutto tante mamme, tanti papà, che mi dicevano: 'Tieni botta, noi ci siamo, è in ballo il loro futuro' indicando i propri figli". E ha aggiunto: "C'è un'Italia bella e profonda che non segue tutti i lanci di agenzia con il fervore dei politici e chiede un'Italia più semplice. Che si fida di quello che stiamo facendo. E che vorrebbe che facessimo ancora più veloce, senza incertezze. Questa Italia ha voglia di futuro, non della palude degli ultimi anni. E si sente parte di un progetto per il quale ciascuno fa un pezzettino di strada. La frase ripetuta come un mantra ieri era "Tin bota", tieni botta. Certo che teniamo botta. Questo Paese non merita dibattiti autoreferenziali ma entusiasmo e coraggio. Noi ci siamo. E teniamo botta". [[ge:rep-locali:repubblica:120957273]] Argomenti riforme primarie pd fi - forza italia matteo renzi Leggi i commenti I commenti dei lettori 
ROMA - Il mare italiano è in pericolo. L’allarme è scritto nero su bianco nel rapporto 2015 di Goletta Verde, la campagna di Legambiente sullo stato di salute delle nostre acque. L’associazione ambientalista ha analizzato 266 campioni di acqua e il 45% ha cariche batteriche superiori ai limiti imposti dalla normativa. 
Ci sono i bastoni della pioggia dell’Amazzonia, che garantiscono aver scatenato un temporale alla prima nota, un flauto indiano ricavato da una tibia umana, omaggio alla dea Kalì, e tantissimi altri strumenti etnici provenienti da tutto il mondo. In quale museo sono esposti? Nessuno, sono in una casa del centro storico, pronti per essere donati alla città e a tutti gli appassionati. Se, però, trovano una sede. Si tratti, infatti, della collezione privata dei coniugi Ida Li Vigni e Paolo Rossi, docenti universitari col pallino per la musica -le percussioni lei e gli strumenti a fiato lui- che nel corso degli anni, tra viaggi e regali di amici, hanno reso la propria abitazione una sorta di museo di etnomusicografia. Si capisce quindi perché, con un patrimonio del genere, che con i suoi 1100 pezzi “può costituire un museo, sia per il numero degli strumenti sia per la loro provenienza da ogni continente, abbiamo pensato di poter fare qualcosa di culturale da condividere con genovesi e turisti. E perché tra un po’ non avremo più spazio e dovremo uscire di casa noi!”, scherza Ida. In Liguria non esiste nulla del genere, e in Italia il panorama è limitato a Venezia, Bologna e Roma, dove, però, a livello etnografico c’è poco. A parte il museo di Etnomedicina “Antonio Scarpa” dell’Università di Genova, che è relegato all’ultimo piano di Balbi 4, e visitabile da poche persone perché non agibile. “E poi il professor Guerci, che lo cura, tra poco andrà in pensione e il materiale non si sa che fine possa fare. L’idea, quindi, sarebbe quella di riunire le collezioni in un’unica sede, dividendole in due percorsi, tra suoni e suoni in medicina ed etnomedicina.” E la sede pensata potrebbe essere quella del Porto Antico, col Galata e la Commenda che tanto richiamano il concetto di viaggio e ospitalità. “Magari sfruttando alcuni degli spazi poco utilizzati dei Magazzini del Cotone, se qualcuno fosse interessato. Chi si è mosso per ora è Rocca Grimalda, ad Alessandria, col museo delle maschere –spiega Ida- ma a noi farebbe piacere Genova, per affetto verso la città. Gli appassionati ci sono di sicuro, sarebbe un bel regalo per chi ama la musica e non sarebbe disperso un patrimonio così vasto.” Che non è solo affettivo, ma anche culturale, perché fa parte di quei beni immateriali, della tradizione, che si rischiano di  perdere:  “basti pensare che qui a Genova c’era scuola di liutai ottima: ne sono rimasti solo due.” Quindi la volontà è quella di mantenere vivi sia la tradizione sia il concetto stesso di museo, dove gli strumenti non restino solo esposti a prendere polvere, ma siano usati grazie a una sala d’incisione in cui i visitatori che sanno suonare abbiano il piacere di provare uno strumento diverso dal solito. E ci sarebbe davvero di che sbizzarrirsi, tra pezzi della tradizione italiana, come la tamorra costruita appositamente per Paolo, pezzi antichi (dal 1600 al 1800), pezzi particolarmente curiosi, come la mascella d’asino, usata in Messico per la Festa dei Morti, o pezzi dal suono incredibilmente melodioso, come quello emesso dal rombo australiano, o quello prodotto da flauti e ocarine in alabastro. E poi alzi la mano -o l’archetto- chi ha mai suonato un violino della Mongolia o percosso sei campane dei primi del ‘900 accordate sulla scala pitagorica. Argomenti genova collezione strumenti musicali 
Grave incidente stradale in serata lungo via Brunelleschi all'altezza con via Pietro Scaglione, nel quartiere Cruillas. È di un ferito grave, un motociclista palermitano di 37 anni - A.B., le sue iniziali - il bilancio di uno scontro avvenuto tra uno scooter Piaggio e una Fiat Punto. Il motociclista, trasportato in "codice rosso" al pronto soccorso di Villa Sofia, secondo una prima ricostruzione avrebbe subìto un'emorragia dall'arteria femorale. Le sue condizioni cliniche sono gravi. Sino a tarda notte, i medici dell'ospedale l'hanno sottoposto ad accertamenti clinici e non si esclude che nelle prossime ore possa essere sottoposto ad un intervento chirurgico. Sarebbe stato lo stesso automobilista alla guida dell'utilitaria, il primo a prestargli soccorso utilizzando la cintura come laccio emostatico a monte della ferita. Sull'incidente, che si è verificato alle 20 circa, indagano i vigili della sezione Infortunistica. Argomenti incidente palermo 
ASUNCION - Ha partorito la ragazzina di 11 anni rimasta incinta in Paraguay dopo uno stupro: ha dato alla luce con taglio cesareo una bambina che pesa 3,55 chili. Mamma e figlia stanno bene e rimarranno per un po' nella clinica della Croce rossa in cui è avvenuto il parto. La vicenda ha suscitato scalpore in tutto il mondo , con Amnesty International e altre organizzazioni che hanno chiesto invano alle autorità di Asuncion di autorizzare l'interruzione della gravidanza. L'undicenne sarebbe stata violentata dal patrigno quando aveva solo dieci anni. Sua madre eserciterà ora la patria potestà sia sulla figlia che sulla nipotina. L'anno scorso la donna aveva denunciato gli abusi contro la figlia, ma la procura non aveva dato seguito al caso. Poi era stata incarcerata perché sospettata di complicità con lo stupratore, le accuse erano in seguito cadute ed era stata rilasciata: attualmente è in libertà condizionata e deve presentarsi una volta al mese ai giudici. L'uomo era fuggito, ma è stato arrestato ed è in carcere da maggio, quando fu scoperto che la piccola era incinta di cinque mesi. In Paraguay l'aborto è legale solo quando la vita della madre è in serio pericolo e nelle prime 20 settimane di gravidanza. In tutti gli altri casi è punito con pene fino a cinque anni di detenzione. In una lettera al presidente Horacio Cartes, Amnesty International aveva scritto che negare l'aborto alla piccola equivaleva "a tortura, gravi violazioni dei diritti umani e a un reato in base alla legge internazionale". Nella missiva si faceva notare che la bambina, il cui peso all'inizio della gravidanza era di 34 chili, si era recata più volte dal medico a partire da gennaio lamentando dolori al ventre, ma nessuno si era accorto del suo stato. Anche l'Ufficio dell'Alto Commissariato Onu per i diritti umani aveva stigmatizzato il Paraguay auspicando un "aborto terapeutico" per la piccola. Le autorità del Paraguay avevano respinto ogni richiesta, affermando che erano già state adottate tutte le misure necessarie per proteggere "la bambina incinta e il feto". Secondo i dati ufficiali, nel 2014 sono state 684 le bambine tra i dieci e i 14 anni che sono diventate madri. E 20.009 quelle tra 15 e 19 anni. Argomenti paraguay aborto paraguay 
In tema di estradizione verso paesi dell'ex blocco comunista c'è un precedente genovese recente e importante da segnalare. Il no alla richiesta di estradizione da parte della Russia riguardante un cittadino di origine ucraina ma di nazionalità russa Yuriy Megel colpito da un mandato di cattura per i reati di truffa, frode ed evasione fiscale. Come aveva chiesto lo stesso sostituto procuratore generale Enrico Zucca, la Corte d'Appello a marzo di quest'anno, ha negato l'estradizione di Megel per il concreto pericolo che nelle carceri russe l'uomo potesse essere torturato. Nelle sue conclusioni il pg Zucca ricorda le critiche del «Comitato Europeo per la Prevenzione della Tortura a proposito della scarsa efficacia del controllo ordinariamente operato dai procuratori della Federazione Russa nelle incombenze di supervisione delle carceri loro affidate». Yuriy Megel, che era stato fermato nel luglio del 2014 mentre soggiornava con la famiglia in un hotel di Monterosso alle Cinque Terre, non è un ricercato qualunque. Nonostante sia appena 42 enne, è stato un potente manager di alcune grandi aziende russe del settore energetico. In particolare era stato amministratore delegato della Naftogaz la società nazionale di petrolio e gas dell'Ucraina. Nel 2012 è stato condannato in contumacia a tre anni per reati risalenti al 2000 quando apparteneva alla ristretta cerchia degli oligarchi. Megel prima che la sentenza diventasse definitiva si era già rifugiato in Austria dove le autorità locali, pur negandogli il diritto di asilo, gli hanno riconosciuto lo status di rifugiato "sussidiario". L'istituto della protezione sussidiaria è stato introdotto nel sistema comune europeo in materia di asilo nel 2004, proprio al fine di soddisfare esigenze di protezione che non rientrano nelle ristrette ipotesi di persecuzione individuale che possono dar luogo allo status di rifugiato ai sensi della Convenzione di Ginevra del 1951. Ritenendo di essere garantito da tale status l'estate scorsa Megel aveva lasciato l'Austria con la famiglia per trascorrere un periodo di vacanza nella riviera spezzina. Ma a Monterosso venne arrestato e portato in carcere. Era così partita la procedura di estradizione visto che i reati, nonostante fosse passato molto tempo, non erano coperti dalla prescrizione. La procura generale e la Corte d'Appello pur escludendo la natura politica dei reati hanno però ritenuto che la protezione "sussidiaria" scatti qualora «sussistano "fondati motivi" per ritenere che se il soggetto ritornasse nel paese di origine o di dimora abituale "correrebbe un rischio effettivo di subire un danno grave». Il pg Zucca aveva anche ricordato come «il rapporto di Amnesty International del 2013 in relazione alla Federazione Russa si esprime ancora in termini del tutto negativi quanto al rispetto dei diritti umani e alla reazione delle istituzioni per arginare o reprimere le loro violazioni, in un contesto ove: "difensori dei diritti umani, giornalisti avvocati hanno continuato a subire vessazioni, mentre le indagini sulle aggressioni violente sono stati inefficaci. Tortura e altri maltrattamenti sono rimasti diffusi e raramente sono stati perseguiti in modo efficace». Il pg aveva poi precisato che «l'autorità austriaca ha proceduto a una compiuta analisi della situazione generale che caratterizza la Federazione Russa anche e soprattutto nel suo assetto istituzionale, escludendo per mancanza di sufficienti prove l'allegata persecuzione per motivi politici... Ha, invece, riconosciuto che, in caso di rientro nel paese di origine, l'attuale estradando sarebbe esposto " al pericolo reale di pene o trattamenti inumani" in considerazione della situazione carceraria in tale paese ove le condizioni detentive "non rispettano lo standard europeo, dal momento che le persone vengono detenute in condizioni non dignitose per la persona umana e spesso in celle sovraffollate, causando talvolta perfino il decesso dei detenuti». Argomenti genova estradizione russia 
