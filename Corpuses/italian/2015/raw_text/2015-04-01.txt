"AL cardinal Caffarra direi che "l'ideologia del gender" è nell'occhio di chi la combatte. Questa guerra è guerreggiata su un solo fronte e non è quello del Cassero. Nel Pd ci sono ambiguità così grandi da tenere in scacco un intero Paese sui temi dei diritti civili. Il sindaco di Bologna però è stato esempio in molte occasioni sui diritti civili e in questo Sel lo sosterrà sempre ". Il leader di Sel, Nichi Vendola, interviene dopo settimane di polemiche attorno alle attività del circolo Arcigay "Il Cassero". Prima quelle per la serata "Venerdì credici", poi per un corso contro le discriminazioni organizzato al Galvani. Presidente Vendola, si sarebbe aspettato episodi simili in una città a lungo considerata capitale dei diritti civili? "Non è certo mio compito dire cosa può o non può irritare la sensibilità della Curia bolognese. Quello che mi aspetto come cittadino di questo Paese è una risposta pacata, sana e ferma da parte delle istituzioni laiche. Questa risposta mi pare ci sia stata, mi pare si sia difesa la laicità e pluralità della scuola, così come l'operato complessivo di una grande associazione che promuove diritti, cultura, salute ". Le attività di Arcigay devono fermarsi se offendono il sentimento religioso? "Come ha detto bene l'assessore alla cultura del Comune di Bologna, i patti di collaborazione che una istituzione pubblica riconosce non prevedono la censura. E ci mancherebbe altro. Prevedono, oltre naturalmente al rispetto delle leggi repubblicane, dialogo, reciprocità, collaborazione, richiesta di spiegazioni ove necessario, come avvenuto infatti in questo caso, caso che si supponeva chiuso". Il cardinale Carlo Caffarra ha parlato di "ideologia del gender" come di una "cataratta". Quale definizione dà lei di questa ideologia? "Non esiste nessuna definizione, perché non esiste nessuna ideologia del gender. Per rimanere in ambito visuale... potrei dire con una battuta che l'ideologia del gender è nell'occhio di chi la combatte. Questa "guerra" mi pare guerreggiata su un solo fronte e non è quello delle associazioni Lgbt". Lei riscontra ambiguità nella linea politica del Pd su questi temi? "In casa Pd riscontro ambiguità tanto grandi da mantenere in stallo un intero Paese sul tema cruciale dei diritti civili. Detto ciò, so bene che a livello locale, nelle amministrazioni, nei Comuni, nelle Regioni - dove spesso, come a Bologna, amministriamo con il Pd - si portano faticosamente avanti battaglie e iniziative per il riconoscimento dei diritti civili e per la difesa della pluralità e delle differenze. Il sindaco di Bologna in questo è stato esempio molte volte, a lui anche in questo caso l'arduo compito di fare sintesi. In questo Sel lo sosterrà sempre". I diritti civili saranno un tema su cui misurarsi per future eventuali alleanze? A Bologna si vota nel 2016... "Su cosa si misura la possibilità di rinnovare un'alleanza locale per il governo della città? Su tutto. Sulla qualità della vita dei bolognesi e delle bolognesi, su come e cosa è cambiato in questi anni e su come e cosa migliorare per i prossimi anni. Stiamo sul merito delle cose, sul contributo che i nostri eletti hanno dato in questi anni. Io penso che se a Bologna si pratica un mappatura online degli spazi dismessi che aiuta la riqualificazione anzinché il consumo del suolo è anche grazie a noi, come per il welfare dal basso e il potenziamento della raccolta differenziata". Il presidente del Cassero si sente sotto attacco, anche lei pensa sia un momento di generale "arreramento"? "Credo proprio di si. È un momento difficile, vedo acuirsi "estremismi" in ogni campo. Le libertà e i diritti sono sempre messi a dura prova quando perdurano crisi economica, austerità ". Il disegno di legge sulle unioni civili in Senato le sembra vada nella direzione giusta? Il passo avanti non sta nella calendarizzazione di una legge ma nella sua approvazione senza stravolgimenti. Vi ricordo che la legge contro l'omofobia è già stata approvata in uno dei rami del parlamento e adesso giace da quasi due anni in Senato. Nel frattempo quanti ragazzi e ragazze sono stati vittima di un'aggressione omofoba senza che la legge li tutelasse? Direi che più che di passi avanti avremmo bisogno in Italia di una straordinaria maratona sui diritti per riuscire a colmare, anche solo in parte, il gap con ogni altro paese dell'Unione europea. Argomenti interviste politica interviste bologna nichi vendola 
"Molto deluso, io Toti non lo voto". E' uno dei tanti commenti pubblicati questa sera su Facebook dai militanti della Lega Nord, dopo l'accordo raggiunto tra il presidente di Forza Italia, Silvio Berlusconi e il segretario federale del Carroccio, Matteo Salvini. In Liguria l'intesa prevede il ritiro del candidato leghista e vice segretario federale, Edoardo Rixi, e il sostegno a Giovanni Toti, europarlamentare e consigliere politico di Fi quale candidato unico del centro destra. Sul profilo Facebook di Rixi i militanti genovesi e liguri del Carroccio scrivono: "Ma che cosa è sta porcata di Toti? Da leghista per la prima volta non andrò a votare!!!!!". E ancora: "una gran delusione!!!!", "resistere fino all'ultima trincea , ma Berlusconi deve scomparire! mi sono rotto le palle di votare per qualcuno che poi non governa!". Altri militanti sostenitori di Rixi aggiungono: "Barattare e svendere la Liguria per non perdere la Regione Veneto. Delusione enorme Edoardo, potevamo provarci!" e "A questo punto avrei rischiato fossi stato in Salvini!!! La coerenza premia!!!! diceva......tanto in Veneto avremmo vinto lo stesso anche senza forza italia....con Toti non si va da nessuna parte!!!! Forza Italia in Liguria non conta più niente!!!! il nuovo sei te!!!!!!". Numerosi i commenti sconcertati anche sulla bacheca Facebook di Andrea Bronda, segretario di Albenga - una delle zone a maggior presenza leghista -  a sua volta molto  critico. "Non voterò Toti ma voterò e farò votare solo il simbolo della Lega e il mio candidato consigliere regionale di zona. Piena fiducia su Salvini e Rixi anche se non nascondo la mia amarezza". Argomenti genova elezioni regionali liguria 2015 lega edoardo rixi giovanni toti matteo salvini 
None Leggi i commenti I commenti dei lettori 

GENOVA - La pace è fatta. Matteo Salvini e Silvio Berlusconi hanno raggiunto l'accordo politico tra Lega Nord e Forza Italia per le prossime elezioni regionali del 31 maggio. Lo rende noto la stessa Forza Italia con una nota. Si sblocca così la situazione: Forza Italia sosterrà il presidente uscente Luca Zaia in Veneto e la Lega sosterrà l'europarlamentare Giovanni Toti in Liguria . Queste erano le due caselle principali da definire. L'accordo riguarda anche la Campania , dove la lega non presenterà candidati, e l' Umbria , dove entrambi sosterranno Claudio Ricci , sindaco di Assisi. "Nelle altre regioni - si legge nella nota -Forza Italia e Lega si presenteranno indipendenti l'una dall'altra". "Se gli alleati ci chiedono di fare un passo indietro per vincere, lo facciamo". Lo ha detto il segretario federale della lega Nord, Matteo Salvini, al termine di una riunione del Consiglio regionale ligure. E' un accordo "per vincere nel Veneto, per giocarsela uniti in Liguria e nelle altre regioni la Lega va da sola". "Ci sacrifichiamo", ha continuato Salvini riferendosi al candidato della Lega Edoardo Rixi , che è uscito dalla riunione insieme a lui e che ritirerà la sua candidatura. "Non ci sono scambi", ha sottolineato Salvini, il quale ha aggiunto che Forza Italia si è detta convinta che la coalizione unita è vincente. Ai giornalisti che gli facevano notare che Toti non è ligure Salvini ha affermato che la candidata del centrosinistra in Liguria, Raffaella Paita "è ligure, ma ha fatto più danni lei di tanti non liguri". Salvini ha detto che la Lega "punta a vincere e ad essere il primo partito. Puntiamo a raddoppiare i voti che abbiamo preso l'anno scorso". Ai giornalisti che gli chiedevano se fosse stato firmato l'accordo sulle regionali con Silvio Berlusconi Salvini ha replicato che "non servono le firme, basta una telefonata". [[ge:rep-locali:rep-genova:111020458]] Argomenti lega fi - forza italia elezioni regionali 2015 veneto umbria liguria campania elezioni regionali campania 2015 elezioni regionali liguria 2015 elezioni regionali umbria 2015 elezioni regionali veneto 2015 silvio berlusconi luca zaia giovanni toti claudio ricci edoardo rixi matteo salvini Leggi i commenti I commenti dei lettori 
CARPI – Solo la matematica, ormai, divide il Carpi dalla A. La capolista umilia (3-0) anche la seconda della classe, il Bologna, si toglie la soddisfazione di tornare a vincere il derby al Cabassi dopo 21 anni e vola, ormai, a distanza di sicurezza (+12 sui felsinei). Un sconfitta pesante e immeritata, nelle proporzioni, dal Bologna che, però, deve recitare il mea culpa per le tante occasioni sciupate. SANSONE SCIUPONE – L’avvio è tutto di marca rossoblu: Sansone è scatenato, con la sua velocità mette in costante apprensione la retroguardia di casa, ma è poco concreto: al 22’, lanciato in contropiede da Matuzalem, calcia addosso a Gabriel, poco dopo non trova lo specchio prima (26’) con una punizione a giro dal limite e poi (29’) con un sinistro in diagonale. PASCIUTI GELA IL BOLOGNA – Il Carpi stringe i denti e, sornione, alla prima oportunità (37’) passa: Pasciuti irrompe con tempismo su un tiro-cross dalla trequarti sinistra di Letizia e con un tocco di destro al volo anticipa Da Costa. Il Bologna non ci sta e poco prima dell’intervallo sfiora ancora il bersaglio con un tiro da fuori di Morleo. DI GAUDIO RADDOPPIA – Nella ripresa la squadra di Lopez prova ad alzare i ritmi ma non fa i conti con il cinismo dei biancorossi che, al 57’, mettono al sicuro il successo: Di Gaudio triangola al limite con Letizia e con un perfetto destro a giro supera ancora Da Costa. Il Bologna si riversa in avanti con la forza della disperazione ma per due volte Cacia e poi il subentrato Mancosu falliscono l’opportunità di riaprire la partita. LOLLO CALA IL TRIST – Il Carpi ringrazia e, all’83’, mette la ciliegina sulla torta con Lollo che approfitta di una corta respinta di Casarini per infilare il pallone nell’angolo con un destro da 15 mt. Per il Bologna è notte fonda e a completare la serataccia pensa Laribi che, all’85’, si fa espellere per un fallo a gamba tesa ai danni di Lollo. Argomenti serie b carpi calcio bologna fc Leggi i commenti I commenti dei lettori 
C’erano una volta, e ci sono ancora, uno gnomo, due folletti ed una strega che si trasforma in una fatina buona attraverso l’incantesimo degli abbracci. Potrebbe accadere di incontrarli in una delle piazze della città o che bussino alla porta della classe di vostro figlio. Non c’è da stupirsi: sembra una favola, ma è la realtà della famiglia Parenti. Da cinque anni i torinesi Ugo e Cristina, girano l’Italia in compagnia dei loro figli per diffondere e informare sulla Sindrome di Asperger. Attraverso l’escamotage della maschera, e con il sorriso sulle labbra, accendono l’attenzione su questa forma di disturbo persuasivo dello sviluppo, imparentato con l’autismo. I genitori di Francesco, portatore di sindrome di Asperger, e di Chiara Patrizia, si sono messi in gioco per cercare di rispondere alle domande che solitamente si pongono le famiglie prima di rivolgersi ad uno specialista. E per dire agli altri papà e mamma, quando il quadro clinico è stato delineato: “Non siete soli”. Un messaggio che passa attraverso il gioco e coinvolge tutta la famiglia, perché tutti i suoi membri vengono messi a dura prova dallo scossone della diagnosi. Con grande rispetto dei ruoli, senza volersi sostituire ai punti di riferimento istituzionale, lo “Gnomo Aspirino”, dove l’“Asp” iniziale sta per “Asperger”, guida il suo pubblico attraverso numeri di magia e narrazioni, e distribuisce opuscoli informativi su cui trovare i riferimenti delle associazioni e delle strutture più vicine. Nella vita di tutti i giorni Ugo Parenti è un militare della Marina. Lo scorso anno ha dato il via al primo programma radiofonico condotto da persone con Sindrome di Asperger: “Il cassetto dello gnomo”. I microfoni di cinque giovani speaker si accendono ogni sabato alle 15.30, e in replica alle 17 della domenica, su Radio Nichelino e Rncweb.it. Poi c’è “Parlapapà”, appuntamento mensile a Torino e Genova, e presto anche a Milano e Aosta, in cui i padri si incontrano per condividere una birra o una cena e chiacchierare dei piccoli di casa. E “Verdesperanza”, opera teatrale itinerante in cui la famiglia Parenti mette in scena la propria storia e che vuole essere, come da titolo, un invito  a non smettere di credere che margini di miglioramento ce ne sono, e sono tanti. 
