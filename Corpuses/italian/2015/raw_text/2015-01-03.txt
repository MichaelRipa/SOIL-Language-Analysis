None Leggi i commenti I commenti dei lettori 
Dieci mostre per il 2015. Dieci appuntamenti con l’arte da segnare sull’agenda, tutti rigorosamente all’interno dei confini toscani, per non perdere di vista le piccolegrandi sorprese del territorio nell’anno in cui tutti i riflettori saranno puntati su Milano e l’Expo. Ecco allora dieci tappe di un viaggio fra antico e contemporaneo, fra suggestioni storiche e icone di oggi, fra grandi musei e istituzioni più decentrate. A Firenze, a dare il via alla stagione  artistica saranno gli  Uffizi, che dal 10 febbraio al 24 maggio ospiteranno “Gherardo delle  Notti:  quadri bizzarrissimi e scene allegre”.  Un focus, o meglio una  riscoperta,  come è nello stile della Galleria, su un autore non certo  “pop”, l’olandese Gerrit van Honthorst (1592-1656), all’epoca   apprezzatissimo in patria ma anche a Roma, dove trascorse dieci  anni  studiando e imitando il grande Caravaggio e dove il suo virtuosismo, in  particolare nella rappresentazione di scene notturne  a lume — da qui il  soprannome — gli valse la stima di illustri collezionisti,  fra i quali  il duca di Toscana Cosimo II. E' proprio grazie a Cosimo che Firenze possiede quattro tele di Honthorst, tra cui quello che può essere definito il quadrosimbolo della strage dei Georgofili del ‘93, l’Adorazione dei pastori, danneggiata dall’esplosione al punto da crederla perduta per sempre, poi sottoposta a un miracoloso restauro finanziato dagli Amici degli Uffizi. Un mese dopo, il 14 marzo, sarà il turno della nuova, grande mostra di un Palazzo Strozzi reduce dal cambio di direzione che vede oggi al timone Arturo Galansino: si tratta di “Potere e pathos. Bronzi del mondo ellenistico”, operazione organizzata in collaborazione con Getty Museum di Los Angeles e National Gallery of Art di Washington che si presenta come un excursus fra la scultura bronzea diffusa nel Mediterraneo fra il IV e il I secolo avanti Cristo. La rassegna, curata da Jens Daehner e Kenneth Lapatin, vedrà raccolti reperti provenienti dai più importanti musei archeologici internazionali: statue di divinità, atleti e condottieri, ma anche ritratti di personaggi del potere, in un viaggio nel tempo all’insegna dell’epica e della monumentalità (fino al 21 giugno). Sempre a marzo, il 2, inaugura tra Palazzo Pretorio a Prato (dove è stata prorogata fino al 31 gennaio la mostra attualmente in corso, “Capolavori che si incontrano”) e il Gabinetto disegni e stampe degli Uffizi, “Jacques Lipchitz a Monaco, Firenze e Prato”, un omaggio allo scultore cubista di cui proprio la città toscana possiede, grazie a una donazione da parte della fondazione newyorchese a lui intitolata, un corpus di opere straordinario, e di cui in questa occasione saranno esposti disegni realizzati fra il 1910 e il 1972. Il primo conflitto mondiale, di cui è appena trascorso il centenario, sarà invece protagonista a Pisa dove, sempre a partire da marzo, Palazzo Blu ospiterà “I segni della guerra”, una mostra documentaria sugli anni fra il ‘15 e il ‘18 tra fotografie, cimeli, lettere dal fronte (fino a luglio). E con la guerra si confronterà anche uno dei maggiori scultori contemporanei, il britannico Antony Gormley, classe 1950, premiato col prestigioso Turner Prize dalla Tate di Londra, le cui opere saranno al centro, dal 25 aprile, di una personale curata da Sergio Risaliti e Arabella Natalini. Lo spazio sarà quello del Forte Belvedere, negli ultimi anni già scenografico palcoscenico per le grandi sculture di Zhang Huan e Giuseppe Penone. L’autunno sarà una stagione ad alta concentrazione di eventi artistici. A settembre torneranno a Palazzo Vecchio i venti arazzi con le storie di Giuseppe commissionati da Cosimo I ai maestri fiamminghi Jan Rost e Nicolas Karcher su cartoni di Pontormo e Bronzino, reduci da un restauro, condotto dall’Opificio delle pietre dure, durato 27 anni: oggi al Quirinale, saranno da aprile a Milano per Expo per poi arrivare a Firenze dove, fino a gennaio, ricopriranno interamente le pareti del Salone de’ Dugento come ai tempi dei Medici. Sempre a settembre, il 26, inaugurerà la seconda mostra di Palazzo Strozzi, “Bellezza divina”, che affronterà quasi un secolo di arte sacra moderna, dagli anni Ottanta dell’Ottocento al 1950, attraverso opere di Morelli, Previati, Chini, Casorati, Guttuso, Fontana ma anche Gauguin, Van Gogh, Munch, Rodin, Picasso (fino al 24 gennaio; curatela di Lucia Mannini, Anna Mazzanti, Ludovica Sebregondi, Carlo Sisi). L’autunno assisterà poi allo sbarco a Firenze di un’icona pop come Jeff Koons, artista statunitense fra i più pagati al mondo, ospite della Biennale internazionale dell’antiquariato (26 settembre4 ottobre) che lo celebrerà con una retrospettiva fra Palazzo Vecchio e Palazzo Pitti. Ma il 2015 sarà anche l’anno in cui si celebreranno i 150 anni di Firenze Capitale e due sono le mostre che i musei statali dedicano all’occasione: la prima alla Galleria d’arte moderna, dal 19 novembre al 3 aprile 2016, con le opere e gli arredi acquistati da Vittorio Emanuele II per la reggia di Palazzo Pitti; la seconda, al Bargello dal 20 marzo al 21 giugno, racconterà il Medioevo attraverso il tema del viaggio, con testimonianze delle imprese di crociati, guerrieri, ma anche mercanti, banchieri, pellegrini e predicatori. Argomenti mostre toscana pisa firenze palazzo blu 
None Leggi i commenti I commenti dei lettori 
TRENTO - Finisce come nella stagione scorsa, cioè con il successo di Trento, ma quella era la finale della serie A2 Gold. Stavolta invece si tratta del massimo campionato di pallacanestro, in particolare dell'anticipo del penultimo turno di andata, che nel testa a testa fra neo promosse vede Capo d'Orlando uscire sconfitta per 90-73 dal parquet della Dolomiti Energia, capace di cogliere la nona vittoria su 14 gare disputate e di regalarsi almeno una notte tra le grandi, accomodata sulla terza poltrona, in compagnia di Reggio Emilia, Brindisi e Sassari, aspettando il completamento della giornata. TRENTO SEMPRE PIU' MATRICOLA RIVELAZIONE - Un'ulteriore dimostrazione che la formazione allenata da Buscaglia non ha patito il salto di categoria e soprattutto la sua prima volta assoluta in serie A, campionato a cui ha preso le misure e dove si sta divertendo a indossare i panni di mina vagante (o di rivelazione, se preferite), essendosi intanto assicurata la partecipazione alla Final Eight di coppa Italia a febbraio. E così, dopo il successo esterno di Roma, Trento ha superato la classica prova del nove, mentre per l'Orlandina guidata dall'esordiente Griccioli è uno stop che non pregiudica l'inseguimento all'obiettivo salvezza, considerando i 10 punti già messi in carniere nonostante un avvio in salita, fra infortuni e ritocchi al roster. ORLANDINA REGGE FINO ALL'INTERVALLO, POI I LOCALI SCAPPANO - Capo d'Orlando, almeno inizialmente non sembra risentire delle assenze di Pecile, Nicevic e Burgess, anzi grazie alle giocate di Hunt, Archie e Freeman fa soffrire i padroni di casa (23-24 il primo quarto). La compagine siciliana arriva fino al +9 nel secondo periodo con due triple consecutive di un Freeman in serata, ma Trento non molla e si riporta sotto (43-47 al riposo lungo). I bianconeri accelerano al rientro dagli spogliatoi, piazzando un break di 25-7 che mette la partita nei binari preferiti da Forray e compagni (68-54 al 30'). L'Upea prova ad alzare il ritmo nell'ultima frazione. Nei primi cinque minuti gli uomini di Griccioli mettono a posto la difesa e si rifanno sotto con la tripla di Basile fino al -10. E' ancora Owens a ricacciare sotto gli avversari con una giocata che gli vale il "ventello" personale. A seguire Spanghero martella dalla linea dei tre punti e in un amen l'Orlandina è di nuovo a -15 (79-64), costringendo il coach al time out della disperazione. Ma ormai la partita è finita: il PalaTrento può festeggiare l'ennesima vittoria di un gruppo che non finisce di stupire. TRENTO - CAPO D'ORLANDO 90-73 (23-24, 43-47, 68-54) TRENTO: Mitchell 19, Sanders 7, Pascolo 15, Grant 2, Forray 7, Flaccadori 5, Owens 20, Baldi 3, Armwood 2, Spanghero 10. All.: Buscaglia. CAPO D'ORLANDO: Archie 19, Freeman 10, Hunt 19, Basile 3, Soragna 5, Cornolò ne, Cochran 3, Karavdic ne, Henry 14, Bianconi ne. All.: Griccioli. ARBITRI: Paternicò, Martolini, Ranaudo. NOTE - Tiri liberi: Trento 11/16 , Capo d'Orlando 6/11. Tiri da tre punti: Trento 9/22, Capo d'Orlando 9/25. Rimbalzi: Trento 47, Capo d'Orlando 31. Usciti per cinque falli: nessuno. Spettatori: 3.330. Argomenti basket serie a trento basket capo d'orlando Leggi i commenti I commenti dei lettori 
Ennesima intimidazione per l'imprenditrice antiracket Valeria Grasso. La targa della sua palestra, riaperta da poco dopo essere stata chiusa per lungo tempo per colpa della mafia, è stata divelta e distrutta. L'episodio si è verificato nel quartiere palermitano di San Lorenzo. Solidarietà all'imprenditrice arriva dal segretario nazionale dell'Idv, Ignazio Messina, dai consiglieri comunali di Idv, Paolo Caracausi e Filippo Occhipinti, e dalla coordinatrice del dipartimento donne Sicilia, Linda Brusca. Nelle scorse settimane era già stata rafforzata la scorta alla Grasso . Argomenti racket valeria grasso mafia 
None Leggi i commenti I commenti dei lettori 
ROMA - Nel primo turno del nuovo anno la SuperLega consegna subito parecchie conferme e qualche sorpresa. Trento e Modena, vincono in trasferta rispettivamente a Padova e Perugia (confermata al quarto posto), rimangono a braccetto in testa (avanti i dolomitici solo per il numero di vittorie) e proseguono la loro marcia trionfale. Mentre è ancora terza, nonostante la sconfitta rimediata a Verona, la Lube Treia. Festa ed entusiasmo in Veneto in vista anche del quarto di finale del giorno della Befana e problemi ancora da risolvere per coach Giuliani. I campioni d'Italia nell'ultimo periodo hanno perso contatto dalle due battistrada. Ravenna si aggiudica il derby romagnolo-emiliano e fa un grosso passo in avanti in classifica approfittando della sconfitta di Latina. I pontini, altra sorpresa della serata, cadono a Monza: per i brianzoli secondo sorriso stagionale e addio all'ultimo posto. In coda c'è Milano da sola. I meneghini finiscono ko a Molfetta e cominciano male il nuovo anno. Martedì, dalla calza della Befana, usciranno i quattro nomi delle finaliste di coppa Italia. Le prime otto della classifica in campo per i quarti di finale, una partita secca sul campo della squadra meglio piazzata: Trento-Piacenza, Perugia-Verona, Modena-Ravenna e Lube-Latina. Basta la serata di grazia di Kaziyski (13 punti) e Lanza (mvp con 16 punti, tre muri e 53 per cento in attacco) alla Diatec Trentino per espugnare, in un'ora e dodici minuti di gioco circa, il palazzetto di Padova e rimanere al comando della SuperLega sotto gli occhi dell'ospite d'onore Julio Velasco, in veste di ct della nazionale argentina. A tal proposito buona la prova del sudamericano Solè che chiude con il 67 per cento a rete e due muri. I padroni di casa provano ad opporre una debole resistenza con Rosso e Giannotti autori entrambi di 10 punti. Spettacolo nella super sfida tra Perugia e Modena Volley. La spuntano, con merito, gli ospiti trascinati dall’ex di turno Petric, tra l'altro mvp della serata, e da una performance migliore di squadra in attacco e a muro. A corrente alternata invece i padroni di casa ai quali non basta un monumentale Atanasijevic (30 punti, best scorer del match), perché l’attacco di squadra fatica troppo nel mettere giù palla. Due set, il primo ed il terzo, molto equilibrati e vinti in volata dai gialloblu, mentre nel secondo Perugia e nel quarto Modena hanno tenuto saldamente le redini. Momenti di grande paura nella fase finale del primo set a causa di un malore accusato in tribuna da uno spettatore. Il gioco è stato interrotto per una ventina di minuti per permettere agli addetti sanitari il tempestivo intervento ed il trasporto in ospedale. Alla Calzedonia riesce il colpaccio. Verona batte i campioni d'Italia e dimostra di essere una delle squadre più in palla del momento. Il tecnico Giani sfodera un potenziale offensivo di primo piano con Gasparini top scorer autore di 21 punti (tre ace e due muri), un Anzani monumentale a muro autore di tredici punti e ben sette block vincenti (oltre al metà di tutta la squadra arrivata a dodici). Tredici punti pure per Deroo, invece l'americano Sander si ferma, si fa per dire, a 14 punti. La Lube si aggrappa a Sabbi (16 punti, tre ace e un muro), che però nel finale lascia il campo per un infortunio alla caviglia, e Parodi (15 punti). Per lunghi tratti a tenere a galla i biancorossi chiamato il polacco Kurek (11 punti). Piacenza perde pezzi, il palleggiatore Vermiglio sceglie l'Iran, e terreno dalle prime posizioni. La sconfitta rimediata a Ravenna è pesante per come maturata e arriva, con Papi dolorante alla schiena fermo in panchina, a quattro giorni dal quarto di finale di coppa Italia in casa della capolista. Zlatanov autore di 14 punti spinge sull'acceleratore, mentre Alletti con 10 punti e tre muri prova a rallentare le idee romagnole. Viceversa la squadra guidata da Kantor ripropone un buon Cebulj in fase offensiva e il brasiliano Renan (10 punti) che mostra segni di miglioramento. Latina cade a Monza sotto i colpi di Botto (22 punti, due ace e un muro), Padura (15 punti) e si ferma davanti ai muri di Gotsev autore di 12 punti e quattro block vincenti. Nel complesso i pontini, però, murano meglio degli avversari (dodici e nove il conto totale) e si aggrappano alle giocate di Starovic (19 punti, quattro muri e un ace), Urnaut e Van De Voorde entrambi con 15 punti. La potenza del neo acquisto Torres (18 punti) trascina Molfetta al netto successo interno contro Milano. Il gruppo pugliese, sostenuto anche da Sket (14 punti, due ace e un muro), deve lottare soprattutto nei primi due set chiusi con il minimo scarto (il secondo addirittura ai vantaggi) e poi chiudere la gara nel terzo parziale in discesa. In casa meneghina confermata la crescita di Bencz (24 punti e due muri) vero trascinatore degli ospiti. Risultati prima giornata di ritorno – Cmc Ravenna-Copra Piacenza 3-0, Calzedonia Verona-Lube Treia 3-1, Exprivia Molfetta-Revivre Milano 3-0, Tonazzo Padova-Energy T. I. Diatec Trentino 0-3, Sir Safety Perugia-Modena Volley 1-3, Vero Volley Monza-Top Volley Latina 3-1. Riposa Altotevere Città di Castello. Classifica – Energy T. I. Diatec Trentino, Modena Volley 33 punti, Lube Treia 28, Sir Safety Perugia 27, Calzedonia Verona 25, Cmc Ravenna 22, Top Volley Latina 21, Copra Piacenza 18, Exprivia Molfetta 16, Vero Volley Monza 9, Altotevere Città Di Castello, Tonazzo Padova 7, Revivre Milano 6. Quarti di finale Coppa Italia - Martedì 6 gennaio ore 18 Diatec Trentino-Copra Piacenza, Sir Safety Perugia-Calzedonia Verona, Modena Volley-Cmc Ravenna, Lube Treia-Top Volley Latina. Argomenti volley volley superlega Leggi i commenti I commenti dei lettori 
None Leggi i commenti I commenti dei lettori 
