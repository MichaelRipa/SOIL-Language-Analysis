PISTOIA – Pistoia rovina la prima di Metta World Peace in Italia beffando (88-87) Cantù all’overtime. Un successo pesante che consente ai toscani di rimanere aggrappati all’8° posto e staccare i brianzoli nella corsa ai play-off. La squadra di Moretti ha meritato visto che ha comandato quasi sempre nel punteggio. A Cantù resta il rimpianto di essere rimasta con un pugno di mosche in mano dopo una bella rimonta nel finale. Ma Sacripanti può comunque consolarsi con il promettente approccio al campionato italiano dell’ex stella Nba, campione con i Lakers nel 2010. Mandato in campo dopo 5’, World Peace ha chiuso la partita con 16 punti, 8 rimbalzi e 3 assist in 23’. Non potrà che migliorare. JOHNSON-ODOM TIENE VIVA CANTU’ – La gara è andata avanti a strappi. Avanti 16-10 nel primo periodo, poi 31-25, dopo essere scivolata sotto 23-35, Pistoia si è vista riprendere prima dell’intervallo (38-38). Nel terzo periodo i toscani sono di nuovo scattati avanti arrivando fino al massimo vantaggio di +10 al 32′ (62-52 con la tripla di Filloy). Un canestro di Cj Williams per il 73-61 a 3′ dal termine è sembrato chiudere definitivamente la sfida. Ma Cantù ha avuto il merito di non mollare e, con 9 punti in fila di Johnson-Odom, ha riaperto il discorso (74-70). Una tripla di Gentile è valsa il -1 (76-75), infine tre liberi di Feldeine a 6″ dal termine hanno mandato la gara ai supplementari. DECIDE EASLEY – Nell’overtime ancora equilibrio fino all’ultimo minuto (83-83). Cantù ha tentato di fare a differenza con un libero di Gentile e una tripla di Johnson-Odom (83-87 a -13″). Ma un improvvido fallo di Williams e una palla successivamente persa hanno consentito prima a Brown di realizzare tre liberi per il -1 (86-87) e poi a Easley di trasformare in canestro a 51” dalla sirena un rimbalzo decisivo. Giorgio Tesi Group Pistoia – Acqua Vitasnella Cantù 88-87 dts (19-15, 38-38, 57-52, 78-78) Pistoia : Brown 11, Williams 25, Mastellari ne, Moretti, Millbourne, Filloy 19, Amoroso 4, Magro 2, Hall 13, Easley 14. All. Moretti. Cantù : Johnson-Odom 21, Feldeine 13, Abass 2, Bloise ne, Laganà ne, Maspero ne, Jones 4, Shermadini 8, Buva, Gentile 14, Williams 9, World Peace 16. All. Sacripanti. Arbitri : Paternicò, Sabetta, Calbucci. Note – Tiri liberi: Pistoia 21/26, Cantù 22/29. Tiri da tre: Pistoia 7/21, Cantù 9/24. Usciti per falli: Millbourne (Pistoia) al 29′, Filloy (Pistoia) al 44′, Williams (Cantù) al 44′. Fallo tecnico a Millbourne (Pistoia) e World Peace (Cantù) al 9′. Rimbalzi: Pistoia 43, Cantù 46. Spettatori : 4000 circa. Argomenti basket serie a cantù basket pistoia basket metta world peace Leggi i commenti I commenti dei lettori 
Un amore malato, alcolizzato, fatto di botte, di addii e di ritorni. Le urla raccontate dai vicini, i bicchieri rotti, i mobili della cucina consumati e la solitudine che danno i muri della periferia. Quartiere le Piagge, le grandi "navi", alveari geometrici affacciati al centro commerciale e ai giardini. Tra la casa di Davide Di Martino e quella di Irene Focardi una rampa di scale, una lettera diversa del condominio, un diverso nome della strada (via Liguria, via Marche), ma lo stesso buio nei corridoi sulle scale. Dalle finestre delle loro case si vede lo scolmatore dove hanno buttato il sacco nero della spazzatura con dentro i resti di una donna in jeans e maglietta. «Abbiamo tagliato l'erba sabato nei prati intorno allo scolmatore» racconta l'addetto della ditta a cui Quadrifoglio ha appaltato la pulizia. Domenica la gente è tornata in quell'area verde a passeggiare, a portare a spasso i cani: il sacco nero sbucava fra il fango e le erbacce dello scolmatore, non aveva più riparo, impossibile non vederlo. Così è scattato l'allarme ed è stato collegata la scomparsa di Irene a quel ritrovamento. Di lei si sono perse le tracce dal 3 febbraio: alle 14,30 va al funerale di un vicino, la vedono. Poi più niente. Non ha il cellulare, né un ricambio di vestiti e con sé porta 50 euro: non è esattamente il profilo di una donna in fuga. Un testimone, uno che conosceva sia Irene che Davide, sostiene di averla vista il 13 febbraio alla Coop delle Piagge. L'uomo ha riferito alla polizia di aver ricevuto proprio quello stesso giorno una chiamata da Di Martino in cui lo accusava di «avergliela portata via». A questo punto bisogna fare un passo indietro, al 6 febbraio: quando il padre di Davide chiama l'avvocato Sibilla Fiori che difende il figlio: è preoccupato. Davide ha mescolato alcol, valium e tachipirina e minaccia di uccidersi. L'avvocato prova a parlargli, gli chiede anche dove sia Irene e lui risponde che «L'Irene è andata via» e aggiunge «sono un'altra volta solo, non la vedo da tre giorni». A quel punto l'avvocato avverte e i carabinieri e cominciano i primi controlli. Ma in procura la denuncia di scomparsa arriva soltanto 15 giorni dopo. Irene ogni tanto spariva per un po', poi tornava. Qualcuno deve aver pensato a una delle sue solite fughe. «Il mio cliente dice di non averla vista più dal del 3 febbraio» racconta l'avvocato Fiori. Di Martino è agli arresti domiciliari. Le ultime botte a Irene avevano lasciato troppi segni: 3 anni e nove mesi da scontare per maltrattamenti, prima il carcere a Sollicciano, poi la detenzione a casa. Ma lei questa, come altre volte, è tornata a suonare lo stesso campanello. Come un'ossessione. Irene Focardi, 43 anni, in passato ha fatto la modella nel mondo della moda, la commessa in un negozio Gucci, conosceva un paio di lingue straniere, poi la crisi, la vita ha preso delle derive impreviste. Una storia d'amore finita, la dipendenza dall'alcol, il lavoro perso e mai più ritrovato. I soldi che mancano quasi sempre. Passano gli anni, incontra un altro uomo, si fidanza, ma lui la picchia, lei lo denuncia, lui finisce in carcere. Qualche mese dopo, conosce Davide: la storia nuova sembra una fotocopia dell'amore precedente. Stessi binari: botte, denunce, verbali, bottigliate e ritorni dentro solitudini pesanti, cercando di medicare le tristezze con l'alcol. Il 7 marzo di un anno fa Di Martino viene arrestato: Irene ha la faccia devastate dai pugni e dagli schiaffi, 30 giorni di prognosi. Il pm Ornella Galeotti chiede il processo immediato. Irene in aula testimonia contro Davide, contro i suoi eccessi d'ira, l'esplosione della violenza fra le mura di casa. Viene condannato a 3 anni e 9 mesi, finisce in carcere, quindi ai domiciliari. A settembre 2014 altra denuncia, lei racconta di essere stata colpita da una bottigliata di lui in strada. Invece probabilmente aveva suonato al solito campanello. È di Irene il corpo trovato in quel sacco? I vestiti potrebbero corrispondere, ma non consegnano certezze. Serve un controllo con una radiografia, forse oggi potremo avere un indizio. Argomenti piagge irene focardi 
ROMA - La sua rivoluzione? “Favolosa”. La battaglia per i diritti civili? “Una cotta continua”. Porpora Marcasciano, presidente del Movimento identità transessuale (MIT), ripubblica la sua AntoloGaia (edizioni Alegre), un’autobiografia in cui racconta i suoi anni Settanta e le battaglie del movimento gay, lesbico e trans. Un libro-trip che racconta con leggerezza e poesia un percorso personale negli anni di piombo, gli anni delle Brigate rosse e del rapimento Moro, per ricostruire la storia dei primi collettivi omosessuali e delle prime manifestazioni gay. Una rivoluzione sessuale testimoniata in prima persona, dal coming out di un giovane liceale al riconoscimento della propria omosessualità fino alla scoperta della dimensione trans. Allora Porpora era Porporino perché a molti ricordava il protagonista dell’omonimo romanzo di Dominique Fernandez. Il racconto inizia con l’esodo dal paese d'origine in provincia di Benevento per approdare a Napoli, Roma e Bologna. “Nel ’73 smisi di vergognarmi - ricorda Porpora - e compresi che quanto mi avevano insegnato non era vero: gli indiani non erano cattivi, i comunisti non erano cannibali, gli anarchici non erano assassini e gli omosessuali non erano mostri, mentre gli stronzi che vorrebbero fartelo credere sono invece autentici: stronzi, veramente stronzi”. [[ge:rep-locali:repubblica:110867960]] Sesso, droga, concerti e un mondo da riscrivere. Con i compagni delle assemblee studentesche e con personaggi mitici di quegli anni, come la Zanza, che rivela a Porpora la ricetta della felicità: “Amichessa, questo è il paradiso: si mangia, si beve, si scopa, ci si droga, senza bisogno di soldi! E poi mare, sole e nudismo. Questo è il comunismo”. Il linguaggio, luogo di rappresentazione e di liberazione, in AntoloGaia è queer e parla di omosessualità e transessualità quando di omosessualità e transessualità non si poteva parlare. Porpora si racconta al maschile, al femminile, o utilizza asterischi per mostrarsi in qualche modo imparziale nei confronti dei lettori. Con la morte di Aldo Moro, nel ’78, l’aria cambia. “Capimmo chiaramente che da quel momento nulla sarebbe rimasto come prima. Roma era presidiata, ti sentivi accerchiato, controllato, sotto assedio. Una sera tornando a casa con Carol, Lilli e Nocciolina, fummo fermati dalla polizia. Mi infilarono la canna della pistola in bocca, dicendomi che per noi era finita. Non si riferivano solo a noi quattro, era finita per noi in senso ampio, un noi allargato, un noi comunisti di merda, un noi froci e femministe, un noi capelloni fancazzisti”. Ma Porpora resiste. Nel ’79 fonda il primo collettivo gay romano, “Il Narciso”, partecipa al primo campeggio gay di Isola Capo Rizzuto e alla prima manifestazione gay a Pisa. A Bologna è protagonista della “presa del Cassero” dell’82: per la prima volta un’amministrazione comunale assegna una sede alle persone omosessuali. Con l’inizio del nuovo decennio, però, l’atmosfera si fa cupa. Il virus dell’Hiv, che la stampa dell’epoca definiva la “peste gay”, sembra bloccare ogni tentativo di emancipazione e azzerare la memoria storica, a cominciare dal gergo e dalla cultura omosessuale di quegli anni. La sessualità finisce sul banco degli imputati e ci si guarda con sospetto: la malattia è usata in modo strumentale per far riemergere i peggiori oscurantismi. La testimonianza di Porpora termina con una data simbolo, il 1983, l’anno del suicidio di Mario Mieli, intellettuale di spicco del nascente movimento di liberazione gay. “Da allora tutto è cambiato - denuncia a Repubblica.it la presidente del MIT - Oggi siamo stati normalizzati dalle leggi del mercato”. “Il movimento gay - spiega Porpora - non ha riflettuto abbastanza sulla propria storia, non ha avuto la capacità di storicizzarla, di dare letture proprie della Storia, e di rivendicare il nostro contributo con orgoglio. La nostra storia invece è importante per non farci neutralizzare”. Secondo Porpora Marcasciano il movimento LGBT ha rinunciato a contribuire al cambiamento in Italia per un’evoluzione sociale, culturale e politica. “Abbiamo delegato troppo ai politici gay ma dal Palazzo non sono arrivate risposte. Eppure i diritti delle persone gay non riguardano esclusivamente i gay ma una questione più generale di democrazia”. La battaglia di Porpora continua. In questi giorni, tra una presentazione e l’altra di questa sua visione inedita degli anni Settanta, con grande fatica, sta organizzando a Bologna l’ottava edizione di “Divergenti”, il festival internazionale di cinema trans. “È un festival unico nel suo genere in Europa - afferma fiera - ma i finanziamenti sono ormai ridotti al lumicino e non consentono grosse possibilità”. Il festival “ Divergenti ” è in programma al Cinema Lumière di Bologna il 22 e 23 maggio. Argomenti queer trans diritti gay movimento lgbt porpora marcasciano 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
«Io a Irene volevo un bene dell'anima, anche se mi dava un sacco di problemi. Litigavamo spesso, è vero, ma perché mai avrei dovuto ucciderla?» Davide Di Martino è l'ex compagno di Irene Focardi, 43 anni, la donna scomparsa il 3 febbraio dalle Piagge, dove abitava. Col passare delle ore sono sempre più forti i sospetti che i resti umani trovati in un sacco dei rifiuti vicino a un canale scolmatore a pochi metri dall'abitazione del suo ex compagno possano essere quelli della donna. E' quello che teme anche Davide che se ne sta asserragliato nella sua abitazione in via Liguria, sempre a Le Piagge. Non può uscire, né potrebbe parlare al citofono, come ha fatto con noi, perché si trova agli arresti domiciliari. Il tribunale di Firenze lo ha condannato di recente per maltrattamenti e violenza nei confronti di Irene Focardi. Signor Di Martino , lei è indagato. Probabilmente è l'ultima persona ad aver visto viva Irene. Come si sente? «Guardi, è da domenica sera che non mi alzo da letto perché non sto bene. Anzi, sto sempre peggio al pensiero che Irene possa non esserci più. Non voglio neppure pensarci… le volevo bene davvero. Certo, da quando l'ho conosciuta mi ha creato un sacco di problemi: aveva un carattere difficile, esagerava spesso con la bottiglia. Anch'io bevo, ma lei… per forza poi si litigava… Comunque, io mi trovo a casa senza possibilità di uscire neanche per cinque secondi, controllato dalla polizia, e in più non ho neppure la macchina… ?» Che persone frequentava Irene? «Non frequentava solo me… aveva altri uomini. L'ho capito nei circa sei mesi in cui ci siamo visti. Ho già fatto tutti i nomi agli inquirenti, per aiutarli nelle indagini. Sono almeno quattro uomini. Come sapeva che Irene vedeva altri uomini? «Ho visto i nomi sulla rubrica del cellulare della madre ma che anche lei usava. E poi qui la gente chiacchiera. C'è chi mi ha detto: ‘Oh lo sai? Ieri ho visto l'Irene con tizio…' e un altro: ‘Irene era a braccetto con Caio'. Quando è scomparsa, la prima cosa che ho pensato è stata: se ne sarà andata via con qualcuno che le garba e con una buona situazione economica…. cosa che io invece non ho, anzi…» . Ma lei non era geloso del fatto che Irene, come dice, frequentasse altri uomini? «Il nostro non era un rapporto stabile ma saltuario. E poi non ero mai io a cercarla. Io ero già ai domiciliari da 15 giorni, dopo 5 mesi di carcere, quando mi ha nuovamente cercato. È sempre stata lei a cercarmi, tre giorni insieme e poi spariva per settimane. Comunque, una sera mi arriva una telefonata dal cellulare della madre di Irene. Io naturalmente ero a casa. ‘Ciao — mi fa — che ne dici se passo a trovarti?'. Le dico: ‘ok, passa'. Mi sono affacciato alla terrazza e l'ho fatta salire, abbiamo parlato e ricominciato a frequentarci» . Anche a litigare, però. Irene è stata da lei il giorno in cui è scomparsa, lo scorso 3 febbraio. «La polizia mi ha fatto tutti i controlli possibili in casa, da quando è scomparsa. Sono già venuti 4 volte negli ultimi 20 giorni, hanno passato al setaccio l'abitazione millimetro per millimetro. Mi sento tranquillo. Anzi, sono stato io a dar loro delle indicazioni, a fare dei nomi. Secondo me è lì che gli investigatori devono cercare». [[ge:rep-locali:rep-firenze:110878113]] Argomenti interviste firenze 
None Leggi i commenti I commenti dei lettori 
BENEVENTO – Dopo il bel pari in Germania, l’Italia Under 21 compie un passo indietro nell’ultima amichevole in vista della fase finale del campionato europeo di categoria. Contro la Serbia a Benevento cede per 0-1, trafitta dopo un’ora di gioco da una rete di Milunovic. A parziale giustificazione, l’espulsione di Berardi al 1’ della ripresa che ha costretto la squadra a giocare per un tempo con un uomo in meno. Ma complessivamente gli azzurrini sono apparsi poco brillanti. PRIMO TEMPO DI MARCA SERBA – I serbi fanno capire fin dalle prime battute di non essere arrivati in gita premio in Italia: sugli sviluppi di un calcio d’angolo all’11’ Pesic di testa colpisce il palo. Gli azzurrini faticano a carburare e gli uomini di Dodic ne approfittano per sfiorare nuovamente il vantaggio con una splendida iniziativa del talento del Borussia Dortmund, Jojic, che impegna Bardi dopo un’azione personale. La Serbia prende fiducia e al 32’ sfiora di nuovo il bersaglio con una percussione centrale di Causic. La prima vera occasione da rete per gli azzurri arriva sul finire di tempo con Trotta che con un diagonale scalda le mani a Dimitrovic. DECIDE MILUNOVIC – Di Biagio decide di inserire Zappacosta e Cataldi per Biraghi e Sturaro, ma a rovinargli i piani pensa Berardi che si fa espellere subito per doppia ammonizione. I serbi premono sull’acceleratore e al 60’ passano con Milunovic che dopo aver vinto in modo fortunoso un rimpallo, entra in area e batte Bardi in uscita. L’Italia si risveglia solo dopo l’ingresso di Belotti al posto di Trotta. L’attaccante del Palermo ha la migliore occasione per pareggiare ma, ben servito da Sabelli in area, non riesce a battere Dimitrovic in uscita. DI BIAGIO: UN BRUTTO PRIMO TEMPO – Gigi Di Biagio alla fine non cerca scuse: “Non abbiamo giocato bene. Soprattutto il primo tempo e’ stato negativo, senza ritmo alto e lucidita’. Ci puo’ stare perche’ non siamo abituati a giocare ogni tre giorni, ma dobbiamo migliorare. Nel secondo tempo abbiamo avuto una reazione piu’ di nervi che tecnica e sono soddisfatto soprattutto perche’ con l’espulsione di Berardi giocavamo con un uomo in meno. Ma in undici contro undici non abbiamo giocato bene”. ITALIA U. 21-SERBIA U. 21 0-1 (0-0) Italia U. 21 (4-4-2): Bardi; Sabelli (44′ st Longo sv), Romagnoli, Rugani, Biraghi (1′ st Zappacosta); Berardi, Baselli (31′ st Crisetig), Sturaro (1′ st Cataldi), Benassi (9′ st Molina); Verdi (31′ st Battocchio), Trotta (9′ st Belotti). In panchina: Leali, Izzo, Barba, Goldaniga, Bianchetti, Fedato, Sportiello. Allenatore: Di Biagio. Serbia U. 21 (4-3-1): Dmitrovic; Cirkovic (33′ st Lazic), Kovacevic, Pantic, Petrovic; Milunovic (22′ st Srnic), Causic, Jojic; Brasanac (40′ st Ivanic), Stojikovic (33′ st Durdevic); Pesic. In panchina: Peric, Stevanovic, Filipovic, Radoja, Mijalovic, Cavric. Allenatore: Dodic. Arbitro : Palabiyik (Turchia). Reti : 15′ st Milunovic. Note : Serata fresca. Terreno in buone condizioni. Espulso : Berardi al 1′ st per doppia ammonizione. Ammoniti : Sabelli, Cataldi, Pantic, Durdevic. Angoli : 9-7 per la Serbia. Recupero : 1′, 4′. Argomenti nazionale under 21 italia under 21 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
