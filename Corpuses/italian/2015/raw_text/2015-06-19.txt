Sono tanti i nomi che circolano in questi giorni intorno al Frosinone ma ancora non è stato piazzato nessun colpo. Il portiere è il ruolo su cui il Ds Giannitti sta lavorando. Leali sembra essere sempre il favorito per difendere i palli dei ciociari ma sta prendendo corpo una maxi operazione con l'Udinese. I canarini hanno messo gli occhi su parecchi elementi che giocano in bianconero e che la società di Pozzo e ben disposta a cedere in prestito. Sono tre i nomi che circolano: Scuffet, Alhassan e Nico Lopez. Il primo è il portiere classe '96 che si mise in mostra due anni fa, vuole tornare a giocare dopo una stagione in panchina dietro Karnezis e Frosinone rappresenterebbe la piazza ideale dove proseguire il suo percorso di crescita. Il ghanese invece è un centrocampista dinamico e capace di coprire interamente la fascia, ha un trascorso con la maglia del Latina ma lo stuzzica l'idea di cimentarsi con la massima serie. Nico Lopez è il talento uruguaiano che quest'anno ha indossato la maglia dell'Hellas Verona collezionando 24 presenze e 5 reti in campionato. La dirigenza però ha pronte anche delle alternative qualora la trattativa saltasse. E' vivo l'interesse per l'esterno di centrocampo della Lazio Luca Crecco, questa stagione in prestito alla Ternana, e per Simone Verde, esterno offensivo della Roma. In stand by invece la trattativa per Franco Brienza visto che il giocatore deve ancora decidere se proseguire la sua carriera al Cesena e cambiare città rimanendo in Serie A. 
La riforma elettorale nei Comuni "al Sud è stato un grande regalo alle mafie". Lo ha detto l'ex pm antimafia Raffaele Cantone parlando ad un convegno dell'Ance  a Napoli. A giudizio di Cantone, presidente dell'Autorità nazionale Anti corruzione dopo aver scardinato "il sistema dei partiti si è consentito che ogni singolo consigliere fosse espressione spesso di lobby, a volte legittime". "Quando per vincere devi mettere insieme tutto il mondo, il possibile e l'impossibile, anche dieci voti sono fondamentali", ha detto ancora Cantone ricordando che a suo giudizio la mafia è pronta a sfruttare "l'utilità marginale" cioè a "mettere in campo quei pochi voti che sono determinati per la vittoria" Argomenti camorra raffaele cantone 
None Leggi i commenti I commenti dei lettori 
Il Latina ha risolto il problema stadio. Infatti per la Lega di Serie B serve una capienza minima di 5500 spettatori per iscrivere un impianto di gioco e al Francioni ne mancavano appena 59. Per ricavare i posti si ridurrà di poco la zona cuscinetto che divide la tifoseria avversaria dai sostenitori del nerazzurri. Tifosi che da mercoledì 24 giugno potranno iniziare a sottoscrivere il nuovo abbonamento per la prossima stagione. Gli abbonati dello scorso anno, esercitando la prelazione, avranno uno sconto per tutti i settori dello stadio. Ci sarà anche il "Porta un amico ad abbonarsi": ovvero l'amico del vecchio abbonato, sempre durante la prelazione, avrà lo stesso identico sconto. E' previsto un pacchetto famiglia. Altra novità sarà l'abbonamento in Curva a soli 70 euro per i ragazzi fino a 17 anni. Il periodo di prelazione terminerà il 15 luglio. Capitolo mercato. In attesa di sciogliere i dubbi legati all'attaccante, Daniele Corvia rimane il favorito, il Ds Mauro Facci sta lavorando anche per trovare un mediano da regalare a Iuliano. L'identikit risponde al nome di Francesco Signori. Un elemento di esperienza che si svincolerà dal Modena il prossimo 30 giugno e potrà essere preso a costo zero. Su di lui ci sta anche il Novara, i pontini hanno offerto un triennale al giocatore. 

Il sindaco Luigi de Magistris parteciperà stamattina a le 11 alla Festa della Salute in piazza Miraglia (interno Policlinico ) organizzata dalla Azienda ospedaliera universitaria e la Seconda università degli studi di Napoli. Potrebbe essere l'occasione per annunciare il nome del nuovo vicensidaco, in attesa che il giudice ordinario si pronunci sulla legge Severino. La Festa della salute è un evento dedicato alla promozione della cultura della prevenzione e dei corretti stili di vita con il Vecchio Policlinico della SUN, a piazza Miraglia, che apre le porte alla città per un'intera giornata, offrendo alla cittadinanza la possibilità di consulenze mediche gratuite su tutte le branche della medicina. In programma sono previsti momenti didattici e di spettacolo, con la partecipazione di specialisti dei più svariati settori della medicina, che interverranno offrendo gratuitamente ai cittadini le proprie prestazioni professionali, al fine di illustrare l'offerta sanitaria aziendale orientata al costante miglioramento dello stato di salute della popolazione. I vari stand, che occuperanno tutto lo spazio recintato del Vecchio Policlinico, accoglieranno medici che avranno cura di fornire le dovute informazioni in termini di prevenzione a chi ne farà richiesta; le prestazioni spazieranno dallo screening dei tumori del cavo orale, a quello delle patologie reumatiche o tiroidee, dalla prevenzione del disagio psichico alle malattie sessualmente trasmissibili, ai disturbi della vista e della cecità, al deterioramento cognitivo e anche dei disturbi dell'alimentazione. La manifestazione seguirà due principali filoni, contemporanei, in ogni stand sarà infatti possibile ricevere consulenze gratuite e visite di screening, ma sarà anche possibile apprendere a conoscere i differenti organi che compongono il nostro corpo, attraverso l'ausilio di speciali plastici atti all'apprendimento. Argomenti luigi de magistris 
ROMA - Sotto il cielo stellato di Roma, nel meraviglioso scenario del Foro Italico stracolmo per l'occasione (oltre undicimila spettatori), l'Italia supera al tie break il Brasile 3-2 (26-24, 21-25, 25-18, 17-25, 15-13) nella prima gara del quarto weekend di World league di volley. Si replica domenica, sempre alle 20, al Mandela Forum di Firenze. Nell'impianto capitolino si assiste a una partita intensa che vede le due formazioni alternarsi nell'andamento dei set. Una sfida ricca di fascino con tanti errori da una parte e dall'altra. Tutto normale per il periodo di preparazione in vista degli impegni più importanti della stagione. In compenso nessuna delle due squadre vuole perdere, Italia-Brasile è questione di orgoglio. E allora entrambe i sestetti messi in campo dai due tecnici fanno di tutto per mettere sotto gli avversari. [[ge:rep-locali:repubblica:117264962]] Nel complesso la squadra allenata dal ct Mauro Berruto ottiene una vittoria di prestigio, con una prestazione di alto livello. Successo che conforta e fa capire come questa squadra possa giocare alla pari anche con le squadre più forti. Prestazione super di Ivan Zaytsev. Proprio pochi giorni fa "lo zar", schierato nelle ultime partite da schiacciatore-ricevitore e non da opposto, diceva che "per tornare a fare lo schiacciatore ci vuole allenamento". A guardare la sfida contro il Brasile il lavoro in palestra è servito. L'atleta della Dinamo Mosca gioca una buona partita con 16 punti e un ottimo cinquanta per cento in attacco. Cresce nella fase finale del match pure Vettori che raggiunge anche lui quota 16 punti conditi da tre ace e altrettanti muri vincenti. Determinante l'apporto al centro di Birarelli autore di 14 punti con quattro ace e un muro. Nei primi tempi il neo giocatore di Perugia si fa sentire con un prezioso nove su tredici. Sempre al centro della rete Anzani conferma quanto di buono fatto vedere nella seconda sfida contro l'Australia e mette a terra sei palloni su dieci giocati. In casa Brasile si va a corrente alternata, ma con la freschezza di Lucarelli e l'esperienza di Wallace che chiudono entrambi con 20 punti a testa. Buona la presenza al centro di Lucas, neo acquisto di Modena, che mette a terra 13 punti. Primo set che premia l'Italia tutta grinta e determinazione. Brasile più concreto nella prima parte, ma l'Italia si mantiene sempre a stretto contatto, con un paio di lunghezze di ritardo. I ragazzi di Berruto non si disuniscono nemmeno quando vanno sotto e nel finale crescono di rendimento in difesa, diventano pericolosi al servizio e operano il sorpasso tingendo il parziale di azzurro. Al rientro in campo i verdeoro riprendono a macinare il loro gioco. Gli azzurri rispondono solo inizialmente, poi vedono fuggire avanti gli avversari e perdono il parziale. [[ge:rep-locali:repubblica:117264967]] Il match cambia volto all'inizio del terzo. L'Italia aumenta il ritmo, ritrova solidità a muro e mette in mostra una grande ricezione. Nel finale di terzo set il Brasile migliora in attacco, ma il contributo in battuta non è al top. Troppi errori per i carioca, Lucarelli e Murilo al di sotto delle loro percentuali, e brava l'Italia a dare la stoccata vincente a metà del parziale. Dopo aver acquisito un netto vantaggio, agli azzurri non rimane che gestire la situazione per tornare avanti nel punteggio. Il Brasile non fa cose straordinarie, inizia a servire meglio e sfrutta le imprecisioni di un'Italia troppo discontinua. La squadra ospite scappa via e incrementa i punti di vantaggio. Gli azzurri appaiono distratti e non riescono a rimanere incollati agli avversari. Il set è segnato a favore del Brasile, per i giocatori verdeoro è tutto in discesa. Il tie break è emozionante con l'Italia che trova la forza di chiudere il conto e fare festa grazie a una maggiore pressione al servizio e alle giocate di Ivan Zaytsev. Italia-Brasile 3-2 (26-24 21-25 25-18 17-25 16-14) Italia : Anzani 6, Travica 4, Lanza 9, Birarelli 14, Vettori 16, Zaytsev 16, Colaci (L). Saitta, Sabbi 1, Botto, Mengozzi 1, Giovi, Non entrati: Randazzo, Rossini (L). All. Berruto Brasile : Bruno 3, Murilo 3, Eder 11, Wallace 20, Lucarelli 20, Lucas 13, Sergio (L), Raphael, Evandro, Lipe 5, Non entrati: Mario Jr (L), Riad, Isaac, Lucas Loh, Riad. Arbitri: Shaaban (Egy) e Albright (Usa) Note - Spettatori: 11128. Incasso 219133 euro. Durata set: 33, 32, 28, 24. Italia: Argomenti volley world league 2015 Leggi i commenti I commenti dei lettori 
Sono 27 i circoli del Pd romano, su 108, ritenuti dannosi dalla relazione elaborata dal team diretto dall'ex ministro Fabrizio Barca. In particolare, come evidenzia la relazione si tratta di circoli "in cui prevalgono interessi particolari che sovrastano o annullano gli interessi generali o sono arena di scontro di poteri. "Il Circolo è dannoso perché blocca il confronto sui contenuti premia la fedeltà di filiera, emargina gli innovatori". Barca ha presentato la sua ricerca alla festa del Partito democratico della capitale. A introdurre il suo intervento è stato il commissario romano del partito Matteo Orfini che poi si è seduto tra il pubblico. L'ex ministro ha spiegato il metodo del suo lavoro durato mesi e ha detto di aver valutato il rapporto tra i singoli circoli con le loro aree di appartenenza, e che questa valutazione è stata portata avanti con questionari di 213 domande per capire come i singoli circoli fossero in grado di interagire con i cittadini iscritti e i non iscritti. Non è un lavoro di legalità, ha spiegato Barca, che si è avvalso della collaborazione di oltre 30 ricercatori che hanno lavorato gratuitamente per creare un modulo e un lavoro per ricostruire la stato del partito democratico romano. L'obiettivo sono i bisogno reali del territorio - dalla scuola all'accoglienza ai rifiuti, dal degrado al traffico - e in quest'ottica Barca ha suddiviso i 108 circoli in sei fasce, dai migliori ai dannosi. I più "virtuosi" sono i cosiddetti circoli-progetto. Si tratta di 9 strutture in cui "gli interessi generali dei cittadini vengono privilegiati rispetto agli interessi particolari e sono perseguiti costruendo progetti che coinvolgano i cittadini nella loro attuazione". Ventotto sono invece i circoli "ponte fra società e stato", che mobilitano i cittadini "ed incalzano l'amministrazione". Sono 25 i circoli "di identità" caratterizzati da "iniziative rivolte all'esterno su temi prevalentemente di interesse nazionale". I circoli meno "affidabili" sono invece 19, 17 cosiddetti "di inerzia" e 2 invece definiti "presidio chiuso". Si tratta, in quest'ultimo caso, di "circoli segnati da forte degrado sociale ed istituzionale". "La mappatura valuta l'azione politica del singolo circolo, le azioni realizzate, le motivazioni e gli interessi che muovono l'azione politica, nonché l'efficacia del circolo stesso" ha detto Barca. Ciò che la relazione non ha preso in esame, ha precisato, è stata "la legalità dei comportamenti, compito che tocca alla magistratura, la regolarità delle iscrizioni, il rispetto delle regole, dello statuto e del codice etico, nonché la moralità dei comportamenti". I circoli 'incriminati' sono: Aurelio Cavalleggeri, Borghesiana Finocchio, Casal Bruciato - San Romano, Casalbertone, Casalotti, Centocelle Vecchia, Cinecittà (via Flavio Stilicone), Corviale, Eur, Fidene Serpentara, Grotta Perfetta, Grottarossa, Nuova Gordiani. E poi ancora Ostia centro, Ponte Mammolo, San Giorgio, Testaccio, Torbellamonaca, Tor di Nona, Torraccia, Torre Maura, Torrino, Trullo, Via Crema all'Appio Tuscolano, Vigne Nuove, Villaggio Breda e XX Settembre. Argomenti primarie pd fabrizio barca 
