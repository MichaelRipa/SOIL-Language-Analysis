GENOVA – Il ciclo terribile della Lazio comincia nel migliore dei modi, con un gol che celebra la rivalsa di Santiago Gentiletti. L’infortunio patito contro il Genoa lo ha privato di un campionato che l’avrebbe visto, verosimilmente, grande protagonista: il difensore argentino, però, viene premiato dal destino. Proprio col ginocchio, Gentiletti trova la deviazione beffarda che rilancia la Lazio, che diventa la seconda squadra capace (dopo la Juve) di vincere in casa della Samp di Mihajlovic. Dal canto suo, il tecnico serbo ha tanto da recriminare, soprattutto per le clamorose palle-gol fallite da Obiang ed Eto’o a cavallo dei due tempi. È un ko che pesa molto, in una giornata che era cominciata con il ko dell’Inter contro la Juventus. BIANCOCELESTI COL TRIDENTE – Nessuna sorpresa nell’undici proposto da Sinisa Mihajlovic, che si affida a Muriel ed Eto’o in avanti, con Soriano nelle vesti di suggeritore; Obiang è preferito a Duncan in mediana, con Palombo ed Acquah al suo fianco. Formazione pressoché obbligata anche per Stefano Pioli, che non rischia De Vrij ma lancia dal 1’ Gentiletti, che fa coppia con Ciani al centro della difesa. Nel 4-3-3 disegnato dal tecnico biancoceleste, Candreva e Anderson sono gli esterni d’attacco ai fianchi di Klose, mentre Mauri parte dalla panchina. SAMP PIÙ INCISIVA NEL PRIMO TEMPO – Nella prima metà di gara, i capitolini convincono di più dal punto di vista della manovra; soprattutto a destra, Basta e Candreva creano molto ma il primo rischio per la porta doriana lo crea Romagnoli, rischiando l’autorete su un cross basso di Anderson. Anche Gentiletti fa lo stesso, sul fronte opposto, ma i blucerchiati appaiono più efficaci in fase offensiva. Soriano sfiora il gol con un bel diagonale, incredibile l’errore di Obiang prima del riposo sul cross basso di De Silvestri dalla destra. [[ge:rep-locali:repubblica:114530460]] ETO’O FALLISCE, GENTILETTI NO – La ripresa comincia com’era iniziata, con un erroraccio della Samp in zona-gol: stavolta è Samuel Eto’o, lanciato in contropiede da Soriano, a fallire clamorosamente a tu per tu con Berisha. Ancora una volta, però, la legge del calcio non perdona: corner dalla sinistra di Ledesma, Ciani non c’arriva ma c’è Gentiletti, nel cuore dell’area piccola. L’argentino devia di ginocchio, dando al pallone una traiettoria imprevedibile: non c’arriva Viviano né Eto’o, che prova la disperata respinta in rovesciata. Una sospetta trattenuta di Klose sul portiere blucerchiato darà materiale ai moviolisti ma non cambia quanto accaduto in campo. FINALE SERENO PER LA LAZIO – È il gol a chiudere la partita, anche se restano quaranta minuti da giocare: la Samp sente di aver fallito l’occasione e non ci crede più, anche perché la Lazio trova nuova linfa e non corre più pericoli. Sono anzi, gli ospiti a rischiare di andare ancora a segno, soprattutto con un missile terra-aria di Candreva dal limite dell’area. Mihajlovic le prova tutte, passa al tridente inserendo prima Bergessio (al posto di Eto’o) e poi Okaka, ma Berisha non correrà più pericoli (a parte un dribbling, potenzialmente suicida, al terzo ed ultimo minuto di recupero). Finisce così ed è un risultato che rilancia la Lazio senza condannare la Samp: i blucerchiati, che affronteranno Empoli e Parma nelle ultime due giornate, hanno ancora il calendario dalla loro nella corsa all’Europa League. Per i biancocelesti c’è poco tempo per sorridere, mercoledì c’è la finale di Coppa Italia con la Juve. SAMPDORIA-LAZIO 0-1 (0-0) SAMPDORIA (4-3-1-2): Viviano 6, De Silvestri 6.5, Silvestre 6,5, Romagnoli 6, Regini 6; Acquah 5.5 (16′ st Rizzo 6) Palombo 5.5 (36′ st Okaka sv), Obiang 5.5, Soriano 6, Eto’o 5.5 (16′ st Bergessio sv), Muriel 6.5 (88 Frison, 33 Romero, 86 Cacciatore, 25 Coda, 77 Wszolek, 20 Munoz,8 Correa, 4 De Vitis, 32 Marchionni, 9 Okaka, 27 Djordjevic). All. Mihajlovic LAZIO (4-3-3): Berisha 6, Basta 6.5, Ciani 6, Gentiletti 7 (30′ st De Vrij sv), Radu 6, Parolo 6.5, Ledesma 6, Lulic 6, Anderson 6.5, Klose 6 (24′ st F.Djordjevic 6.5), Candreva 6.5 (38′ st Mauri sv) (55 Guerrieri, 77 Strakosha, 5 Braafheid, 39 Cavanda, 85 Novaretti, 32 Cataldi, 23 Onazi, 14 Keita, 34 Perea). All. Pioli ARBITRO : Mazzoleni di Bergamo RETI : 8′ st Gentiletti ANGOLI : 5 a 7 per la Lazio AMMONITI : Palombo, Silvestre per gioco scorretto RECUPERO : 0 e 3′ SPETTATORI : 22 mila circa Argomenti sampdoria ss lazio serie a Leggi i commenti I commenti dei lettori 
ROMA – La Pro Recco scrive un’altra pagina della storia della pallanuoto italiana. I liguri superano 11-7 l’AN Brescia e conquistano il ventinovesimo titolo, il decimo consecutivo: nessuno ci era mai riuscito. Le cinque doppiette (Figlioli, Fondelli, Pijetlovic, Aicardi e Gitto) permettono ai liguri di respingere l’avvio sprint del Brescia, avanti prima per 3-0 e poi 4-2. Si giocava anche gara due della finale per il terzo posto: la Bpm Sport Management batte 8-5 la Carpisa Yamamay Acquachiara, guadagnando la terza piazza. LA PARTITA – Come già accennato, la partenza dei campioni d’Italia è pessima. Solo sotto di tre si sveglia il Recco con Prlainovic per l’1-3 e con Gitto per il 2-3. Rizzo e Molina collaborano e riportano avanti il Brescia, la seconda reazione è quella che indirizza la partita: Aicardi sfrutta la seconda superiorità, poi Fondelli trova pareggio e sorpasso. Brescia riesce a restare a contatto, all’intervallo è 6-5. I lombardi non sfruttano un paio di azioni con l’uomo in più e nel terzo tempo sono sempre i padroni di casa a controllare il punteggio. Il quarto tempo viene inaugurato dal 9-6 di Figlioli,  Rizzo firma la tripletta personale e riporta a -2 i suoi ma la coppia Fondelli-Pijetlovic prima e Gitto poi firmano l’allungo della storia. Leggi i commenti I commenti dei lettori 
GENOVA – Sinisa Mihajlovic non si aggrappa alle proteste contro l’arbitro e accetta con sportività la sconfitta della sua Samp contro la Lazio , in un match che avrebbe consentire ai blucerchiati di mettere un piede e mezzo in Europa: “Era meglio vincere, o almeno non perdere – ammette l’allenatore serbo – Ma non possiamo sempre avere cinque o sei occasioni per farne uno. Oggi abbiamo avuto tre occasioni ed era più facile fare gol che sbagliare. Quando giochi con le grandi squadre è anche giusto che ti puniscano. Il calcio è così. Ora restiamo concentrati per le ultime due sfide con Empoli e Parma, faremo di tutto per vincerle entrambe e poi si vedrà”. “DIPENDE ANCORA TUTTO DA NOI” – “Oggi loro sono partiti molto bene nei primi 25′, noi abbiamo sbagliato diversi passaggi – è l’analisi di Mihajlovic – Gli spazi c’erano perché avevano la difesa alta, ma noi non siamo stati precisi nei tempi dei passaggi e nella precisione della giocata. Ora bisogna recuperare subito e non pensare a cosa è successo. Se avessimo fatto un gol sullo 0-0, non credo che oggi avremmo perso. Però è andata così, dispiace a tutti ma da domani riprendiamo: sono rimasti ancora 180′. Il mio futuro legato alla qualificazione in Europa? Lasciamo perdere questo argomento. Noi pensiamo di andare in Europa League perché ce lo meritiamo. Sarebbe un peccato non andarci. Dipende ancora tutto da noi, speriamo “. [[ge:rep-locali:repubblica:114530460]] FERRERO: “MAZZOLENI HA GLI OCCHI DELLE BAMBOLE” – Se Mihajlovic non vuole parlare della trattenuta di Klose su Viviano, nell’azione che ha deciso il match, si alza invece la voce del presidente Ferrero, che si scaglia contro l’arbitro Mazzoleni: “Sono tre volte che ci capita lo stesso signore che per tre volte, a Verona, a Cesena e oggi, ci penalizza – dice il n.1 blucerchiato – Io grido solo quando facciamo gol, non ho mai detto niente e non strillo mai, ma voglio dire che questo signore ha gli occhi delle bambole. Fatevi una domanda e datevi una risposta: non ci vede”. “CHI MI PIACE PER IL DOPO MIHAJLOVIC? A ME PIACE MIA MOGLIE” – “Gli arbitri fanno un mestiere difficile – chiarisce presidente doriano – non faccio polemica, la lascio agli altri. Mi piacerebbe avere un calcio più sereno, meno strillato e con più attenzione. La sconfitta di oggi non cambia nulla: nessuno ci ha mai regalato niente, le cose facili non ci piacciono”. Alla domanda sul possibile erede di Mihajlovic, scherza: “Che allenatore mi piace? A me piace mia moglie…”. Argomenti sampdoria serie a sinisa mihajlovic Leggi i commenti I commenti dei lettori 
ROMA - La Pomì Casalmaggiore vince il primo scudetto della sua storia. In gara 5 della finale di vollefemminile espugna Novara e batte la Igor Gorgonzola 1-3 (23-25, 25-22, 23-25, 20-25). Una piccola società nata in un paese di circa quindicimila abitanti scrive il proprio nome nell'albo d'oro della pallavolo italiana. Per le piemontesi ancora una finale maledetta, la quinta giocata e persa. Ma i numeri parlano chiaro: la finale si è conclusa a gara 5 per sette volte e ben cinque vittorie sono arrivate dalle squadre ospiti e solo due dai club di casa. Lo scudetto arriva sulle maglie rosa del gruppo allenato da Davide Mazzanti (secondo personale per il giovane tecnico) al termine di una serie equilibrata e dominata dal fattore campo, escluso l'ultima sfida. Una favola a lieto fine, una sorta di cenerentola della pallavolo italiana che fa innamorare anche i meno esperti della disciplina e festeggerà nella piazza centrale di Cremona. Un finale di stagione in crescita fino alla cosiddetta "bella" che nonostante qualche errore di troppo finisce nel palmares della Pomì Casalmaggiore. Una serata che resterà a lungo scolpita nei ricordi della cittadina arrivata fin qui grazie ad Alessia Gennari (18 punti), Valentina Tirozzi (17 punti), Serena Ortolani (15 punti) e Jovana Stevanovic (14 punti) che insieme a Bianchini, Skorupa, Gibbemeyer e al libero Sirressi sono i nomi che hanno accompagnato un'intera stagione, sempre in crescita. Alla fine a Novara non è servito il primo posto ottenuto nella regular season con largo vantaggio e i favori del pronostico per portare il primo tricolore in casa azzurra. Rimane la cavalcata trionfale e la coppa Italia a dare un sorriso a Klineman (23 punti), Barun (17 punti) protagoniste fino all'ultimo nella partita decisiva. Mentre un'altra stella è mancata nel match più atteso: serata storta per Kimberly Hill. Stagione nel complesso positiva per Martina Guiggi e Cristina Chirichella con un finale, forse, inatteso. Primo set con due squadre che si inseguono e a turno sembrano di poter piazzare il colpo giusto. Il finale premia Casalmaggiore che, nonostante i sette errori commessi, gioca meglio nel momento cruciale della gara. Il punto a punto vede Klineman annullare il primo set ball. Tocca a Stevanovic, su alzata a una mano di Skorupa, chiudere il primo set. Novara è in difficoltà. La reazione delle piemontesi comincia a metà del parziale. La squadra allenata da Pedullà prende il largo e grazie alle giocate di Barun conserva il vantaggio fino alla fine del parziale. Novara, nel complesso attacca meglio e supera il trenta per cento (rispetto al 26 per cento del set di apertura). Ma la Pomì fa davvero paura quando arriva a meno uno sotto la spinta di Serena Ortolani. Il solito tallone di Achile delle lombarde sono gli errori: ben otto che regalano un consistente vantaggio alle avversarie. Alla fine risolve tutto una battuta di Cristina Chirichella che toglie la Igor Gorgonzola da un pericoloso finale punto a punto. Terzo set dominato nella prima parte da Casalmaggiore, squadra concreta e che sfrutta bene il potenziale offensivo, soprattutto Ortolani. La rinascita di Novara, fino al pareggio, arriva soprattutto da una spinta al servizio e da un paio di muri. La spinta decisiva arriva dalle ragazze ospiti che turano forte e non hanno nessun timore reverenziale rispetto alla capolista della regular season. Il set che assegna lo scudetto è una fotocopia del precedente con Casalmaggiore che scappa via e Novara costretta a inseguire. La squadra piemontese, a questo punto, a ha perso buona parte delle sue certezze e fatica restare dietro alla formazione ospite che vola sulle cosiddette ali dell'entusiasmo. La fase conclusiva è tutta di marca "rosa", fino allo scudetto. Argomenti volley volley donne casalmaggiore volley novara volley Leggi i commenti I commenti dei lettori 
GENOVA – La Lazio vince in casa della Samp , dove solo la Juve era riuscita ad imporsi, e lancia con un gran colpo di reni la volata finale per la Champions. È un successo fondamentale quello dei biancocelesti, come conferma Stefano Pioli nel post-gara del Ferraris: “Per noi era determinante vincere oggi – spiega il tecnico dei capitolini – perché la sconfitta con l’Inter poteva lasciare strascichi a livello mentale. Oggi era un crocevia fondamentale per il nostro futuro e i ragazzi hanno dato una grande risposta, di voglia di giocarcela fino alla fine. Meritiamo di raggiungere il massimo possibile, qui aveva vinto solo la Juve: significa qualcosa”. “GIUSTO PREMIO PER GENTILETTI” – A decidere il match un gol di Santiago Gentiletti, che proprio qui si era infortunato gravemente nello scorso mese di settembre, contro il Genoa: “È il giusto premio per un ragazzo molto sfortunato, che ha sofferto tanto ma che ha lavorato anche tanto per dare il suo apporto alla squadra in questo finale di stagione – ammette Pioli – Nella vita e nel calcio ci sono queste situazioni. L’ho detto a Santiago stamattina, quando ho deciso di farlo giocare. È destino, gli ho detto ‘vai in campo e fai quello che sai fare’. È un ottimo giocatore”. Una battuta sulla trattenuta di Klose su Viviano, nella mischia che ha generato il gol decisivo: “Non ho commentato gli episodi contro l’Inter e non lo faccio oggi – commenta il tecnico – penso che abbiamo meritato di vincere”. [[ge:rep-locali:repubblica:114530460]] “TANTA PAURA DELLA JUVE, SERVE LA PARTITA PERFETTA” – Ora la Lazio pensa alla finale di Coppa Italia, che mercoledì la vedrà affrontare la Juventus: “La finale ce la meritiamo tutta – afferma Pioli – siamo gli unici ad essere partiti da fine agosto e giochiamo ora con la squadra più forte d’Italia, auguriamoci anche la più forte d’Europa. Speriamo di vincerla. Paura? Tanta, non c’era bisogno della dimostrazione di oggi contro l’Inter per averne. Hanno un obiettivo importantissimo, vogliono vincere tutte le competizioni. Ci hanno battuto due volte in campionato, noi dobbiamo fare la partita perfetta. Giochiamo anche a Roma davanti ai nostri tifosi. Ce la giocheremo, ma dovremo fare prestazione di altissimo livello. La Coppa Italia è una cosa così bella ma non deve diventare penalizzante per il campionato”. GENTILETTI: “HO SEMPRE PENSATO A MARASSI” – “Se credo al destino? Sì, ci ho pensato sempre, in questo stadio mi sono fatto male e oggi ho segnato – racconta Santiago Gentiletti, match-winner a Marassi – Però mi sentivo bene, ho parlato con il mister e gli ho detto che potevo partire dall’inizio. E grazie a Dio ho fatto gol. È sempre difficile vincere in questo stadio. Oggi abbiamo giocato bene, loro hanno fatto pochi tiri, noi potevamo anche vincere in maniera più larga. Ora stiamo tranquilli pensando alla Juventus. Il derby? Ci penseremo dopo la Coppa “. Argomenti ss lazio serie a stefano pioli Leggi i commenti I commenti dei lettori 
MUSICA A Palazzo delle Aquile alle 11 il quintetto d’archi femminile Blondes et Noir propone le più famose musiche per grande schermo, in particolare quelle del premio Oscar Ennio Morricone. Ingresso libero. All’oratorio del Santissimo Salvatore alle 17,30 ultimo appuntamento della rassegna “I Concerti dell’Accademia”, organizzata dall’Accademia Cantori Nuovi, con l’ensemble d’archi Collegium Musicae diretto da Onofrio Claudio Gallina. Musiche di Bach, Franco Taormina e Norino Buogo. Ingresso 12/8 euro. Alle 20 ai Cantieri alla Zisa “Eklemedir”: Marcello Biondolillo rivisita melodie che provengono da Balcani, Maghreb, Turchia, Sicilia, mondo ebraico e tradizione tzigana. Ingresso libero. Alle 18,30 concerto di musica bizantina all’oratorio di San Mercurio,  con l’ensemble vocale Paradhosis diretto da Tonin Tarnaku. Ingresso 5 euro. Dalle 17, alla Galleria d’Arte Moderna chiusura della “Settimana delle Culture” con l’arpista Romina Copernico che esegue proprie composizioni ispirate alla Sicilia, musiche celtiche e brani cantati. Ingresso libero. Al teatro Franco Zappalà Michele De Luca dirige “La danza delle libellule”, celebre operetta di Lehàr e Lombardo (via Autonomia Siciliana 125, ore 17,30, biglietti da 18 a 30 euro). VISITE GUIDATE Alle 9, con raduno nella piazza di Valdesi è in programma Nordic walking art a Palermo: Da Valdesi alla Torre di Mondello, mini-corso sulla tecnica del nordic walking e passeggiata culturale. Prenotazione obbligatoria per un massimo di 20 partecipanti. Contributo di 3 euro a persona, bambini fino a 12 anni gratis. Info e prenotazioni: letiziafedele@libero. it, chiara. dellutri@gmail. com. Dalle 10 alle 12 e dalle 15 alle 17, ogni ora, visite guidate a Palazzo Alliata di Villafranca (piazza Bologni) e Badia Nuova. A cura del Circuito culturale Palazzo Alliata di Villafranca/Badia Nuova. Contributo 4 euro. Ultima visita alle 17. LIBRI Domani alle  18 alla Feltrinelli gli scrittori-alunni della IE del liceo Regina Margherita presentano "Io pretendo la mia felicità. (Ho pagato tanto e adesso me la merito)". Introduce Angela Di Pasquale. Interviene Rosaria Cascio INIZIATIVE Dalle 10, al Ridotto del Cinema De Seta (ai Cantieri culturali alla Zisa, via Paolo Gili 4), "Emergency Palermo". Dalle 10 alle 13 laboratori didattici per bambini; dalle 16 alle 19 trattamenti Shiatsu a cura della scuola "Shiatsu Ki". Dalle 17 alle 19 performance e laboratori di yoga acrobatico; 19.00: "Le parole, le armi, gli altri", reading di testi autoprodotti sui temi dell'immigrazione, dei diritti umani e dell'interculturalità, a cura del collettivo Abattoir di Palermo. Dalle 10 alle 18 al Caffè del Teatro Massimo (in piazza Verdi), "Ambrotipia", estemporanea di fotografia per promuovere una delle più antiche tecniche fotografiche. Sarà possibile rivivere l'intero processo fotografico del collodio umido (1850 circa). Mostra fotografica dell'800, estemporanea. A cura dell'Associazione FuzzyLab. Dalle 10 alle 20 nello spazio antistante la bottega 3 dei Cantieri Culturali alla Zisa (in via Paolo Gili 4), "La piccola fiera del dolce", vetrina dell'artigianato dolciario siciliano e non solo. Alle 17 e alle 18, esibizione musicale anni '50 del "Nuovo Gruppo di Canto Popolare Auser"; alle 18, realizzazione live della cassata siciliana, spiegazione della ricetta passo per passo, da parte del pasticciere Giuseppe Deiana. A cura di Elisabetta Bassano e Gisella Taormina. LABORATORI Dalle 11 nella bottega 5 dei Cantieri culturali alla Zisa (via Paolo Gili 4), "Bottega Armamari  -  Creatività per la terra", a cura di Rosanna Ferrara. Esposizione e laboratori creativi. Dalle 11 alle 18, esposizione e laboratori creativi "Legni sabbiati" di Ino Virzì associazione Astarte onlus; "Giochi per educare alla sostenibilità" di Alessandra Cerrito; alle 19, "Emozioni in Hang Drum" di Vincenzo Verderosa; alle 20, "Pura Bossa Nova" Alessandro Panicola. I laboratori creativi sono a prenotazione, contributo di 2 euro (bambini) e 5 euro (adulti). Le performance artistiche sono a offerta libera. Info e prenotazioni: Rosanna Ferrara 389.1659556 - Alessandra Cerrito (laboratori creativi e giochi) 334.1964521. MOSTRE Alle 17, alla Galleria d'arte moderna (in via Sant'Anna 21), "Nove", finissage della mostra fotografica di Davide Bramante. Visita guidata con l'artista. PUB Al Kuè (via Bottai 6) alle 21 concerto dei The Store. All'Hirsch Pub (via Damiani Almeyda 3) alle 21,20 concerto di Filippo Cannino  & Filippo Verna. Per la rassegna "Note di primavera" alle 10 da Freschette colazione in musica  con Chiara Minaldi duo. PROIEZIONI Al Teatro alla Guilla (via Sant'Agata alla Guilla) alle 21 "A sud di Pasolini" videoproiezione a cura di Umberto Cantone. Per la rassegna "Sorsi corti" ai Cantieri della Zisa alle 16.30  cinebambini "Si alza il vento". Alle 18,30 "9x10 Novanta" di Marco Bonfanti, Claudio Giovannei, Alina Marazzi, Pietro Marcello e Sara Fraier, Giovanni Piperno, Costanza Quatriglio, Paola Randi, Alice Rohrwacher e Roland Sejko. Alle 21  la proclamazione dei cortometraggi vincitori LIBRI Alle  16.00 all'Istituto Sacro Cuore  (viale Regione Siciliana 4378)  49º Giornata mondiale delle comunicazioni sociali BAMBINI Clown che mettono i brividi, acrobati dell'aria che le cui evoluzioni lasciano a bocca aperta, fachiri dalle abilità paranormali e mangiafuoco dalle doti spettacolari. Il tendone del Paranormal Circus sbarca al centro commerciale Conca D'Oro di via Lanza di Scalea e con lui uno spettacolo coinvolgente sempre in bilico tra divertimento e paura. Una fusione tra arte circense e tecniche teatrali che coinvolge lo spettatore in un'escalation di adrenalina. Spettacoli dal 15 maggio e sino al 7 giugno. Per informazioni è possibile chiamare il 389.0613009. Alla  Feltrinelli (via Cavour 133) alle 11 "I pennelli della Lucciola" mentre alle 18 "Una tavolata grande grande" con l'atelier La Lucciola. Nell'ambito della rassegna #biondofamiliare, dedicata ai bambini e alle loro famiglie, andrà in scena nella Sala Strehler del Teatro Biondo (via Roma 258), alle 10.30  "Nicù e il Mago di Oz" di Elisa Parrinello, realizzato dalla Compagnia Ditirammu. Dalle 10,30 alle 12,30 "Lo schiaccianoci" un nuovo appuntamento con i laboratori didattici di Kidlab@CAFFÉ a cura di Coopculture in collaborazione con l'associazione Libero Gioco al Caffè del Teatro Massimo. SOLIDARIETA' Una corsa per la talassemia. Partenza  a piazza Ruggero Settimo dalle 10. TEATRO Alle 21.30, al Teatro Agricantus (in via XX Settembre 82), lo spettacolo teatrale "Pygmalion, uno spettacolo radiofonico", a cura dell'Associazione Gatta di Pezza. Al Teatro Biondo (via Roma 258) alle 17,30 Anna Bonaiuto è la protagonista di Clitennestra, il nuovo spettacolo di Vincenzo Pirrotta. Un cast tutto al femminile, che vede in scena, al fianco di Anna Bonaiuto: Silvia Ajelli, Giulia Andò, Roberta Caronia, Elisa Lucarelli, Cinzia Maccagnano, Lucia Portale, Yvonne Guglielmino. Al Teatro Zappalà (via Autonomia Siciliana)  alle 18,30  le melodie dell'operetta di Franz Lehar e Carlo Lombardo "La danza delle Libellule". Al Teatro Al Massimo (piazza Verdi) alle  17,15 "L'altalena" di Nino Martoglio con Pippo Pattavina. In scena fino al 17 maggio. Sul palco  Carmelo Rosario Cannavò ,  Raffaella  Bella,  Claudia Bazzano. MOSTRE A  Palazzo Jung è visitabile la mostra fotografica "Immagina" di Michele Acampora, 40 anni di ricerca fotografica durante i quali ha raccolto oltre 130.000 scatti sul mondo e sull'umanità che ci circonda. La mostra resterà aperta per due settimane, ingresso gratuito, e gli orari di apertura saranno, dal lunedì al venerdì dalle 9 alle 13 e dalle 16 alle 19, sabato e domenica dalle 9 alle 13. Al  Monastero dei Benedettini a Monreale è visitabile la mostra  "Il soffio divino nell'Arte". Esposizione fino al 22 maggio da lunedì a sabato dalle 10 alle 13 e dalle 15 alle 18. Domenica dalle 10 alle 13. A Palazzo Asmundo in via Pietro Novelli 3  "Il filo della memoria: dalla Grande Guerra alla Resistenza, viaggio tra i ricordi di Tomasi di Lampedusa e Giorgio Bassani, passando per Auschwitz. Esposizione  fino al 30 maggio, dalle 10 alle 13. A Palazzo Alliata di Villafranca (in piazza Bologni): la mostra fotografica, intitolata "Palermo scrigno di storia", che propone un itinerario dell'architettura arabo normanna attraverso gli scatti di 8 artisti siciliani. fino al 25 maggio tutti i giorni dal martedì alla domenica, dalle 9.00 alle 13.00 e dalle 15.00 alle 18.30. A Palazzo Sant'Elia (in via Maqueda 81) la collettiva di pittura "Fuori dall'ombra 2". A cura di Anna Maria Ruta. Fino al 24 maggio, dalle 9 alle 18. Sempre alle 18, inaugurazione della collettiva di fotografia "Lo sguardo e la luce 2015", a cura di Maria Antonietta Spadaro. Alla Libreria del mare (via Cala 50) la mostra personale di pittura di Maurizio Brancato "Isole". Esposizione fino al 21 maggio. All'Arsenale della Marina Regia (via dell'Arsenale, 144) è vsiistabile  "Architetture Marine", fotografie di Giuseppe Mineo. Lunedì, martedì e giovedì dalle  8 alle 17, mercoledì dalle 8 alle 19, venerdì dalle 8 alle  15. Esposizione fino al 30 giugno. "Estoy viva" mostra a cura di Diego Sileo, Eugenio Viola ai Cantieri culturali alla Zisa, padiglione Zac. Esposizione fino al  28 giugno  dal martedì alla domenica dalle 9.30 alle 18.30. Oltre 70 opere, 14 sale, 36 video di Rai teche: è la mostra "Guttuso, ritratti e autoritratti" visitabile a Villa Cattolica, sede del museo Guttuso. Dalle 10 alle 19 fino al 21 giugno. Al Museo Civico di Castelbuono nelle ex-scuderie del Castello dei Ventimiglia è visitabile la mostra "Sirens" di Virginia Ryan e Frédéric Bruly Bouabré. A cura di Laura Barreca e Santa Nastro. Esposizione fino al 28 giugno. A Palazzo Abatellis (via Alloro 4) a mostra "Prima idea", bozzetti e modelli del Settecento e del primo Ottocento dalle collezioni di Palazzo Abatellis a cura di Gioacchino Barbera ed Evelina De Castro. Esposizione fino al 21 giugno Alla Galleria Nuvole  (vicolo Ragusi 35) è visitabile la mostra di Letizia Battaglia "Gli invincibili". Da martedì a sabato dalle 11 alle 13  e dalle 17 alle 19.30. Fino al 16 maggio Nelle Sale Duca di Montalto di Palazzo Reale  è visitabile la mostra  "Via Crucis, la pasiòn de Cristo" opere di Botero. Esposizione fino al 21 giugno. Da lunedì al giovedì dalle ore 8.15 alle ore 17.40 (ultimo biglietto ore 17.00); da venerdì a domenica e i festivi apertura ore 8.15 e chiusura straordinaria alle ore 21 (l'ultimo biglietto sarà emesso alle ore 20). Costo biglietto intero 6 €   ridotto 3 € (Ragazzi di età compresa tra i 14 e i 17 anni) Il salvataggio di Kebrat, il sorriso di Malik ed il disegno di Tarek, ma anche il racconto di speranze, sofferenze, illusioni, violenze e morte. E' il racconto di "Altromare", mostra fotografica di Nino Randazzo, che, dopo essere stata per due mesi a Lampedusa, l'Asp di Palermo ospita  nei locali della direzione generale di via Giacomo Cusmano 24. Tutti i giorni (dal lunedì al venerdì) dalle  9 alle 17 Catania TEATRO Al Teatro Musco alle 17,30 va in scena "Natale in casa Cupiello" di Eduardo De Filippo, adattamento e regia Fausto Russo Alesi. Produzione Piccolo Teatro di Milano. Fino al 20 maggio. Al Teatro Brancati alle 17,30 la commedia musicale di Tony Cucchiara "Pipino il Breve". Compagnia guidata da Tuccio Musumeci. MOSTRE A Palazzo Libertini di San Marco a Caltagirone "Arte ceramica al femminile". Esposizione fino al 1 novembre.  Ingresso tutti i giorni ad esclusione del mercoledì, dalle 10 alle 19. Opere di Maria Abbadessa, Cecilia Caccamo, Laura D'Andrea Petrantoni, Santina Grimaldi, Miryam La Rosa,  Veronica Militello, Luana Reale, Daniela Riccioli, Joanna Krystyna Romaniuk, Pia Scornavacca, Adriana Tomasello. "Pablo Picasso e le sue passioni"  è la rassegna artistica che si terrà fino al 28 giugno nel museo civico Castello Ursino. In mostra più di 200 opere dell'artista spagnolo tra vasi, piatti, brocche, mattonelle dipinte, importanti opere su carta. Si tratta di opere provenienti per la maggior parte da prestigiose raccolte private di tutto il mondo e dal museo di Mija Malaga, noto per la ceramica. La mostra sarà visitabile dal lunedì al venerdì dalle 9 alle 19, sabato dalle 9 alle 23 e domenica dalle 9 alle 22. Agrigento MUSICA Domani alle 21 a piazza della Vittoria a Sambuca di Sicilia concerto di Ron in #neveredingtouRon live MOSTRE Al castello di Cammarata è visitabile la mostra di ceramiche antiche e contemporanee.  In esposizione opere di Serena Giordano, Sandro Beltramo, Emanuele Lo Cascio, Andrea Cusumano a cura di Paola Nicita. Fino al 30 maggio. Alle Fabbriche Chiaramontane  è visitabile "Endemico" mostra che omaggia il talento di Andrea Di Marco. Esposizione fino al 14 giugno. Messina MOSTRE Al Teatro Antico di Taormina è visitabile la mostra "Casimiro Piccolo e Carin Grudda. Fantasie visionarie". Lea Mattarella e Silvia Mazza sono le curatrici dell'esposizione. Esposizione fino al 30 novembre. Info www. fondazionepiccolo. it A Palazzo Corvara a Taormina è visitabile la mostra "Made in Warhol" a cura di Julie Kogler e Giuseppe Stagnitta. Esposizione fino al 7 giugno. Dalle 10,30 alle 13,00  e dalle 16,30 alle 21. Ragusa TEATRO Al Teatro Donnafugata alle 18 "sonate, danze e fantasie" duo pianistico quattro mani con      Xin Wang,     Florian Koltun.     Musiche di Mozart, Schubert, Brahms. SIRACUSA TEATRO Per il 51° Ciclo di Rappresentazioni Classiche al Teatro Greco di Siracusa alle 18,45 va in scena "Ifigenia in aulide" di Euripide. Regia di Federico Tiezzi. Con Sebastiano Lo Monaco, Gianni Salvo, Francesca Ciocchetti, Deborah Zuin. Domani va in scena "Medea"  di Seneca, regia di Paolo Magelli. Con Valentina Banci, Filippo Dini,  Daniele Griggio e  Francesca Benedetti. Argomenti appuntamenti teatro cinema musica libri 
ROMA – Bastava un punto per stappare lo champagne, ne sono arrivati tre. Il Paris Saint-Germain non manca l’appuntamento con il terzo titolo consecutivo: la formazione di Laurent Blanc sbanca Montpellier (1-2 il risultato finale) con le reti di Matuidi e del Pocho Lavezzi e festeggia la vittoria della Ligue 1, arrivata al termine di una stagione che aveva visto in testa anche l’Olympique Marsiglia, autore di una partenza incredibile, e il Lione, tornato ad altissimi livelli dopo alcune stagioni interlocutorie. La vittoria del titolo potrebbe non bastare all’ex tecnico della nazionale francese, spesso in discussione nell’ultimo anno. I parigini, trascinati dalle reti del duo Ibrahimovic (19)-Cavani (16), vincono relativamente tardi il quinto campionato della propria giovane storia (il club è stato fondato nel 1970), a una sola giornata dal termine, staccando però di ben otto lunghezze il Lione, fermato oggi dal Bordeaux sull’1-1. Vince il Monaco (2-0 al Metz) e protegge il terzo posto dall’assalto del Marsiglia – netto 0-4 in casa del Lilla – e del Saint Etienne, corsaro con l’Evian (1-2). Sarà decisiva l’ultima giornata: l’OM di Bielsa ospiterà il Bastia, il Saint Etienne il Guingamp, il Monaco farà visita al Lorient. [[ge:rep-locali:repubblica:114536540]] RISULTATI Bastia           - Caen           1-1 Evian TG         - Saint-Etienne  1-2 Guingamp         - Tolosa         2-1 Lille            - Marsiglia      0-4 Lione            - Bordeaux       1-1 Monaco           - Metz           2-0 Montpellier      - Paris SG       1-1 Nantes           - Lorient        1-1 Nizza            - Lens           2-1 Reims            - Rennes         1-0 Argomenti calcio francese ligue 1 paris saint germain Leggi i commenti I commenti dei lettori 
