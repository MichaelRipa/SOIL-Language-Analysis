ROMA - Il Malaga aveva creato nelle ultime sfide parecchi problemi al Barcellona, tradizione rispettata anche al Camp Nou nella seconda giornata della Liga. I blaugrana a lungo non riescono a trovare il bandolo della matassa ed alla fine, nonostante il grande potenziale offensivo, risolve un difensore. Segna Vermaelen al 28' della ripresa: il centrale belga con un sinistro preciso e potente, scaglia in rete un pallone respinto corto dalla difesa dopo una azione di Suarez  sul versante sinistro. Un gol che permette alla squadra di Luis Enrique di comandare la classsifica a punteggio pieno. Molto meno complicata la gara del Real Madrid, che si impone con un netto 4-0 al Betis di Siviglia consegnando la prima vittoria al tecnico Rafa Benitez dopo il pari a Gijon. Apre le marcature Bale dopo 2'. Al 39' raddoppia James Rodriguez (straordinaria punizione), che poi fa doppietta nella ripresa. Detto della rete di Benzema, altra doppietta è quella di Bale, che chiude i conti con un gran tiro dalla distanza. Da segnalare un rigore parato dal portiere del Real Navas, a lungo acclamato dal pubblico, a Castro. RISULTATI 2^ GIORNATA VENERDI' Villarreal      - Espanyol                3-1 SABATO Real Sociedad   - Sporting Gijon          0-0 Barcellona      - Malaga                  1-0 Celta Vigo      - Rayo Vallecano       3-0 Real Madrid     - Real Betis         5-0 DOMENICA Eibar           - Athletic Bilbao      ore 18.30 Siviglia        - Atletico Madrid      ore 20.30 Valencia        - Dep. La Coruna            " Getafe          - Granada              ore 22.30 Las Palmas      - Levante                   " Argomenti liga barcellona fc calcio spagnolo real madrid Leggi i commenti I commenti dei lettori 
MILANO - Il Milan se la cava, ma quanta fatica. Seconda uscita stagionale a San Siro per il Diavolo dopo la sfida col Perugia in coppa Italia e seconda vittoria, la prima in campionato. La squadra di Mihajlovic deve sudare più del dovuto per avere la meglio di un Empoli mai domo e ben messo in campo. Al triplice fischio di Giacomelli dagli spalti i fischi del primo tempo si tramutano in applausi dovuti più al risultato che al gioco, ma tanto basta per far tornare il sorriso a giocatori e tifosi e dimenticare la brutta sconfitta di Firenze. Ora ci sarà la sosta, poi il derby contro l’Inter, sperando che la pausa possa far bene a De Jong e compagni. MILAN DA RIVEDERE - Ci si aspettavano risposte dopo la deludente prestazione del Franchi e il Milan ha illuminato San Siro solo a tratti. Ottimo l’impatto di Bacca prima e Luiz Adriano poi, ma a preoccupare maggiormente, così come in Toscana, è ancora il centrocampo. Mihajlovic ha sperimentato Nocerino al posto di Bonaventura, ma l’idea è tramontata sul nascere con l’ex Parma subito fuori all’intervallo per l’esordiente Kucka, in rossonero da appena 48 ore. La prova dell’ex genoano non è stata brillantissima, ma ha sicuramente dato più qualità e quantità alla mediana. Poi il tecnico è tornato sui suoi passi anche sulla trequarti dove Suso non è mai stato in grado di supportare adeguatamente la coppia d’attacco, come ha successivamente fatto Bonaventura. Insomma, sembra che da quell’undici provato e riprovato nelle amichevoli estive e schierato sia in coppa Italia che alla prima di campionato Sinisa Mihajlovic non possa allontanarsi molto. C’è ancora tanto da lavorare in attesa che i vari Bertolacci e Romagnoli dimostrino di valere davvero le cifre folli spese dal Milan per portarli in rossonero questa estate e che Balotelli, oggi in panchina, decida davvero di diventare “SuperMario”. [[ge:rep-locali:repubblica:121861635]] EMPOLI SFORTUNATO - Applausi e tanta sfortuna per l’Empoli di Giampaolo capace di venire a San Siro e imporre il proprio gioco come solo le big sanno fare. I toscani avrebbero sicuramente meritato di più. Rispetto alla sconfitta col Chievo di una settimana fa, gli azzurri hanno dato spessore alla propria prova terminando la gara con i crampi. Ottima la prestazione dell’ex Saponara che oltre a segnare il gol del momentaneo pareggio, ha più volte messo in difficoltà la retroguardia rossonera con la sua velocità. Da segnalare anche la prova del “sempre-giovane” Maccarone, tra i migliori dei suoi alla veneranda età di 36 anni. Ora la sosta servirà per recuperare qualche energia. IL MATCH - Risposte solo risposte. San Siro non aspettava altro e alla fine si è dovuto accontentare di quel poco che il Milan ha fatto vedere. I rossoneri, dopo un primo quarto d’ora in dormiveglia si accendono con Carlos Bacca. Grande intuizione di Luis Adriano che da centrocampo verticalizza per il compagno; il colombiano va via di potenza e velocità alla coppia centrale azzurra, entra in area, supera il portiere e da posizione defilata porta avanti i suoi. Il vantaggio, però, dura appena tre minuti quando, cioè, Maccarone ruba palla nella trequarti avversaria, smarca di tacco l’accorrente Saponara che entra in area e in diagonale infila Diego Lopez riportando il risultato in parità. Il gol dell’ex ha un effetto soporifero sul Diavolo che rischia di andare addirittura sotto: Diego Lopez prima si deve distendere per evitare la doppietta del solito Saponara, poi in pieno recupero deve soffiare più forte che può per spingere fuori un rasoterra di Pucciarelli dal limite che sfiora il palo. Nella ripresa è sempre l’Empoli a fare la gara e ad andare più volte vicino al (meritato!) vantaggio, ma quando dagli spalti qualcuno chiede l’ingresso di Balotelli ecco l’incornata di Luiz Adriano sugli sviluppi di un corner. E’ la sveglia per il Milan che prende coraggio e mette spesso in difficoltà l’Empoli che nel finale non riesce più a preoccupare Diego Lopez. Finisce 2-1 in attesa di tempi migliori. MILAN-EMPOLI 2-1 (1-1) MILAN (4-3-1-2): Diego Lopez 6; De Sciglio 5.5, Zapata 6, Romagnoli 6, Antonelli 6; Bertolacci 5.5 (38′ st Poli sv), De Jong 5.5, Nocerino 5 (1′ st Kucka 6); Suso 5.5 (10′ st Bonaventura 6.5); Bacca 7, Luiz Adriano 7. In panchina: Abbiati, Donnarumma, Abate, Alex, Zaccardo, Montolivo, Honda, Balotelli, Cerci. Allenatore: Mihajlovic 5.5 EMPOLI (4-3-1-2): Skoropuski 5; Zambelli 5.5, Tonelli 6, Barba 5.5 (35′ st Costa sv), Mario Rui 6; Zielinski 6.5, Diousse 6 (31′ st Maiello sv), Croce 6.5; Saponara 7.5; Maccarone 7 (17′ st Mchedlidze 5.5), Pucciarelli 5.5. In panchina: Pugliesi, Pelagotti, Camporese, Martinelli, Bittante, Krunic, Signorelli, Ronaldo, Piu. Allenatore: Giampaolo 6.5 ARBITRO : Giacomeli di Trieste 6 RETI : 16′ pt Bacca, 20′ pt Saponara, 24′ st Luiz Adriano NOTE : spettatori 34382, incasso 888.433,91 euro. Ammoniti: Tonelli, Maccarone. Calci d’angolo: 6-5 per il Milan. Recupero tempo: 1′, 3′. Argomenti milan ac empoli calcio serie a Leggi i commenti I commenti dei lettori 
MILANO - Amareggiato Marco Giampaolo, tecnico dell’Empoli, per la sconfitta dei toscani a San Siro contro il Milan, per 2-1 , in cui la sua squadra meritava forse qualcosa in più. “Peccato non aver fatto punti, bisogna essere arrabbiati per non aver fatto risultato. Altrimenti non si cresce, così e’ quasi da perdenti. Non ci accontentiamo dei complimenti – aggiunge il tecnico – dovevamo fare risultati. Serve più cattiveria e spirito per portare risultato di prestigio che da’ morale. La squadra ha giocato a calcio e va riconosciuto, ma bisogna saper anche vincere”. [[ge:rep-locali:repubblica:121861635]] EMOZIONE DIOUSSE’ - Prima volta a San Siro per il 17enne Assane Dioussè. “E’ stata una bella storia giocare qui a San Siro. Non era facile, ma con l’aiuto dei compagni ce l’ho fatta. Nella prima partita abbiamo fatto bene nel primo tempo, poi siamo calati. Oggi abbiamo cercato di tenere alta la squadra, continuiamo su questa strada che e’ quella giusta. Le soddisfazioni arriveranno”. Argomenti empoli calcio serie a marco giampaolo Leggi i commenti I commenti dei lettori 
POTENZA - Tragedia in Basilicata durante una rappresentazione in costume sul brigantaggio. Due uomini che partecipavano alla messinscena come figuranti sono morti in seguito alle ferite riportate nell'esplosione del fucile di scena che uno dei due stava utilizzando. Almeno altre 5 persone, tra le quali un bambino, sono rimaste ferite: due di loro sono in gravi condizioni. A uno dei feriti è stato amputato l'avambraccio, colpito da numerose schegge che hanno trapassato la manica della divisa. Il bimbo, 5 anni, è stato ferito da una scheggia di ferro a un polmone, al diaframma e al fegato. E' stato operato ed è in prognosi riservata. Gli altre tre feriti sono meno gravi. [[ge:rep-locali:repubblica:121880611]] L'episodio è avvenuto in serata nella piazzetta di contrada Dragonara, a Potenza, dove si stava svolgendo la rievocazione storica "La notte dei briganti", un appuntamento previsto in occasione dell'annuale festa di saluto all'estate. La rappresentazione, iniziata attorno alle 20, proponeva nei vicoli e nei caseggiati del rione l'inedita storia di un brigante che stazionò nella contrada nel 1864. Mentre si stava rappresentando la scena della fucilazione di alcuni briganti, è avvenuto l'incidente: uno dei fucili utilizzati dal 'plotone d'esecuzione' è esploso con un boato. Il figurante che lo imbracciava, Agostino Carullo, 55 anni, è crollato a terra, morendo poco dopo, mentre pezzi dell'arma colpivano il figurante che gli era accanto e un gruppo di spettatori che assistevano in prima fila. All'arrivo delle ambulanze, nella piazzetta diventata uno scenario di guerra, sei persone sono state soccorse e trasportate all'ospedale 'San Carlo' di Potenza. Qui, per le ferite riportate, poco dopo l'ingresso in sala operatoria è morto il secondo figurante colpito da vicino dall'esplosione, Donato Gianfredi, 56 anni. Molte altre persone sono state medicate sul posto per ferite lievi da schegge. Tutti i testimoni che seguivano la scena della fucilazione hanno riferito agli agenti  di aver sentito una fortissima esplosione provenire da almeno uno, ma forse anche due, dei fucili di scena utilizzati dai figuranti. Nella piazzetta fra le case della Contrada dove è avvenuto il fatto sono intervenuti anche i carabinieri e i vigili del fuoco. Nella notte gli artificieri dell'Arma hanno messo in sicurezza i tre fucili rimasti a terra: uno è stato semidistrutto dall'esplosione, gli altri due sono danneggiati. Altri tre fucili in dotazione al plotone di esecuzione che, nella finzione scenica, stava per fucilare un brigante, sono di legno e privi di qualsiasi meccanismo di sparo. Sul posto è arrivato anche il pubblico ministero che coordina le indagini della Squadra mobile, Valentina Santoro. Gli agenti della Polizia hanno compiuto numerosi rilievi, che saranno utili per ricostruire la dinamica del fatto. Argomenti provincia potenza esplosione brigantaggio 
PERUGIA - I tifosi lo avevano soprannominato ‘Tigre’ per la sua indole da lottatore in campo, l’appellativo che si è portato dietro per tutta la vita, ma non è bastato per vincere la battaglia più difficile. All’età di 65 anni si è spento nel pomeriggio di sabato, in seguito a lunga malattia, Antonio Ceccarini, difensore del Perugia dei miracoli di Ilario Castagner, entrato di diritto nella storia del club umbro. Fu infatti tra i protagonisti dell’imbattibilità dei Grifoni nella stagione 1978/79, segnando al 90′ il gol del 2-2 nella partita casalinga contro l’Inter, evitando così la sconfitta dei biancorossi che erano stati ridotti in 9 per gli infortuni a Vannini e Bagni. L’unica rete per lui nelle 139 gare disputate in massima serie, ma una segnatura che rimarrà impressa negli annali. LUNEDI’ POMERIGGIO I FUNERALI – Ceccarini, imprenditore nel settore tessile, partner del gruppo Cucinelli, è stato assistito fino all’ultimo in maniera straordinaria dai famigliari, la moglie Grazia, il figlio Matteo e la figlia Gaia. Non solo la città di Perugia è in lutto, ma anche tutto il calcio nazionale, che perde un protagonista leale, un atleta che conosceva i suoi limiti, ma anche il suo potenziale, così riuscendo a tenere il passo dei campioni, che si trovava a fronteggiare, bloccandoli spesso con l’anticipo, la grinta e il sano agonismo. Al suo fianco nella terribile battaglia contro il male (Ceccarini ha lottato per quasi due anni contro la malattia, ma inutili si sono rivelati gli interventi chirurgici a cui si è sottoposto) sono scesi in campo tanti suoi ex compagni di squadra e poi amici, da Franco Vannini a Walter Novellino, gli allenatori Ilario Castagner e Giampiero Molinari e tanti altri che sono andati a fargli visita nella sua casa a Montemalbe. L’uomo del calcio al quale era più affezionato era Silvano Ramaccioni, direttore sportivo di quel ‘Perugia dei miracoli’ che lo scoprì nel Sant’Angelo in Vado, sua città natale dove il ‘Tigre’ iniziò la carriera. Fra i giocatori che gli sono stati vicino anche Salvatore Bagni e il direttore Alvaro Arcipreti. I funerali si svolgeranno nella chiesa di Ferro di Cavallo lunedì pomeriggio alle 15.30. SETTE STAGIONI CON LA MAGLIA DEL PERUGIA, DI CUI 5 IN SERIE A – Nato a Sant’Angelo in Vado il 18 ottobre del 1949, Ceccarini era cresciuto nelle giovanili del Città di Castello,  vestendo successivamente le maglie di Acireale, in Serie C, e di Catania ed Avellino in B, prima di esordire nella massima divisione col Perugia, dove, arrivato nel 1976, milita per sette stagioni, 5 in A e 2 in B (206 presenze complessive, con un gol anche nei cadetti), chiudendo la carriera nel 1983. Chiusa l’esperienza da giocatore era uscito dal mondo del calcio, per poiri tornare negli ultimi anni come dirigente del Castel Rigone. Argomenti perugia calcio Leggi i commenti I commenti dei lettori 
MILANO – Nonostante la vittoria sull’Empoli Sinisa Mihajlovic ha poco da festeggiare. “Abbiamo fatto male, mi sento come se avessimo perso. Abbiamo fatto due gol senza creare alcuna occasione, abbiamo vinto grazie agli attaccanti. Ho visto un po’ troppa paura, non meritavamo di vincere. Rispetto all’anno scorso – ha aggiunto il tecnico serbo -, non e’ cambiato nulla: forse l’anno scorso queste partite si perdevano, perché non c’erano questi due attaccanti, ma il discorso non cambia. Dobbiamo ritrovare autostima. Prima di subire il loro pareggio avevamo fatto bene, poi buio totale. E’ a centrocampo che dobbiamo ritrovare compattezza, abbiamo sempre giocato in orizzontale e così non si va da nessuna parte”. Poi una frase sibillina: "Per ora le responsabilità me le prendo io, non sono ancora riuscito a inculcare la mentalità giusta: stasera nessuno correva. Serve tempo, ma io non ne ho tanto. Ai giocatori non chiedo la luna, solo cose molto semplici". SERVE PIU’ RESPONSABILITA’ - Secondo il serbo la ricetta deve essere quella di lavorare sulla testa: “Dobbiamo prenderci delle responsabilità – chiarisce – rischiare. L’unica cosa da salvare e’ il risultato: i ragazzi hanno corso, hanno cercato di fare le cose, ma li ho visti un po’ troppo bloccati. San Siro e’ uno stadio esigente, ma dobbiamo avere più personalità, provare a fare di più quello che proviamo durante la settimana. Devo pensare e parlare con i ragazzi, sicuramente c’e’ qualcosa che non va nella loro testa e qui bisogna lavorare maggiormente”. Infine una battuta sul mercato, visto che dopo gli arrivi di Kucka e Balotelli (oggi rimasto in panchina), al Milan manca ancora un trequartista e i nomi che si fanno sono quelli di Witsel e Soriano: “Io di mercato parlo con la società – glissa Mihajlovic – la società sa quello di cui c’e’ bisogno”. Ora la pausa, poi il derby con l’Inter: “Per fortuna ora abbiamo due settimane per lavorare – conclude – era importante vincere questa partita. Non mi sento contento e per adesso mi prendo le responsabilità io, perché e’ mio dovere trasmettere grinta e personalità alla squadra”. [[ge:rep-locali:repubblica:121861635]] GALLIANI E IL MERCATO - Criticato sugli spalti, Adriano Galliani si è soffermato sul ritorno di SuperMario. “Balotelli è stato accolto molto bene dai compagni, è puntuale e preciso. Ho quasi l’idea di lasciargli le chiavi di Milanello…”. Il dirigente rossonero si è poi soffermato sul mercato: “Noi abbiamo fatto grandi colpi, vedo difficile arrivare a Witsel. Vediamo, il mercato chiude lunedì alle 23. Mexes rimane al 100%, Ibrahimovic resta a Parigi”. BACCA PENSA GIA’ AL DERBY - Tra i protagonisti della serata c’è sicuramente Carlos Bacca. “Stiamo lavorando per conoscerci, l’intesa con Luiz Adriano migliora di partita in partita. La prossima partita sarà il derby con l’Inter? Sappiamo cosa significa il derby, per me e’ come una finale. Non sono contento se non si vince. Ora penso alla Nazionale, poi quando torneremo ci concentreremo su questa importantissima partita”. Argomenti milan ac serie a sinisa mihajlovic Leggi i commenti I commenti dei lettori 

None Leggi i commenti I commenti dei lettori 
