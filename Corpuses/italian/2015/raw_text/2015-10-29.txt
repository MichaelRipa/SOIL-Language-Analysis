La data è indelebile per qualsiasi tifoso del Napoli. Basta dire 30 ottobre. L’accostamento è automatico. E’ il compleanno di Diego Armando Maradona. Il ricordo dell’argentino si è trasformato in un culto laico che si celebra quotidianamente. LA STORIA/ La notte in cui Diego si perse Basta visitare, per rendersene conto, l’altare in suo onore presente al centro storico che qualche tempo fa colpì pure il grande Eduardo Galeano. Lo scrittore uruguaiano, scomparso ad aprile, fu capace di sintetizzare la carriera di Maradona (Giocò, vinse, pisciò e fu sconfitto) nel memorabile ‘Splendori e miserie del gioco del calcio. [[ge:rep-locali:rep-napoli:126199231]] Il fenomeno Diego, del resto, è trasversale: coinvolge sia chi l’ha applaudito al San Paolo durante l’epopea del grande Napoli degli scudetti che i giovanissimi, affamati delle sue prodezze, presenti un po’ ovunque sul web, diventato da qualche tempo la cassa di risonanza del mondo Maradona, attivissimo sui social. Il suo profilo facebook è la casa (virtuale) di chi continua a venerarlo innamorandosi – sempre come se fosse la prima volta – delle sue magie calcistiche.  La pioggia di auguri è naturalmente scontata. Diego Maradona compie 55 anni e l’affetto dei suoi sostenitori sarà ininterrotto nel corso della giornata. Soprattutto da Napoli, ovviamente. La curiosità è gustosa: ogni 30 ottobre si celebra la sua festa di compleanno anche se il diretto interessato sarà a Dubai, dove attualmente vive. L’evento è stato organizzato, come da consuetudine, dal ‘Museo Maradona’ della famiglia Vignati, da sempre amica dei Maradona: il caffe’ di Saverio, indimenticato custode del San Paolo, era il preferito di Diego che a casa sua si era affidato a Lucia, la moglie di Saverio. Tra gli invitati Hugo Maradona e Antonella Leardi, la madre di Ciro Esposito. Il ricavato della serata sarà devoluto in beneficenza. 
GENOVA    È un Walter Zenga molto sereno quello che commenta il pari interno della sua Sampdoria contro l'Empoli . Per l'allenatore blucerchiato, alla fine è mancato solo il gol decisivo: "Non voglio gufare l'Empoli ma secondo me non lotterà per non retrocedere  -  dichiara Zenga nel post-gara di Marassi  -  Sono aggressivi, non ti fanno giocare e contro di loro devi essere bravo a fare certe cose e farle bene. Certo, Diousse ha commesso due falli di fila e la partita poteva anche cambiare prima. Sapevamo che l'Empoli cala nel finale, gli ingressi di Muriel e Correa erano per questo, l'avevamo studiata così. A mio avviso manca solo il risultato pieno". "CASSANO VA SOLO ELOGIATO"  - Nell'undici di partenza c'era Cassano, alla seconda da titolare dopo la trasferta di Frosinone: "Bisogna apprezzare il suo lavoro per rimettersi a posto, sono cose che fa solo un grande professionista  -  sottolinea Zenga  -  In partita ci sono ritmi differenti ma lui fa cose importanti, ha messo Carbonero davanti al portiere. Si mette a disposizione, si sacrifica, si è rimesso in forma e piano piano tornerà a fare quello che deve fare. Antonio è uno dei nostri valori aggiunti, come lo è Correa, la Sampdoria stasera ha espresso un buonissimo calcio e dimostrato che, con intensità e corsa, ha qualità e può divertirsi". [[ge:rep-locali:repubblica:126195013]] EDER: "RISULTATO CHE CI LASCIA L'AMARO IN BOCCA" Nonostante sia arrivato in rimonta, il pareggio non soddisfa il capocannoniere Eder: "Il risultato ci lascia un po' d'amaro in bocca perché nel primo tempo abbiamo sofferto ma nel secondo tempo siamo andati meglio  -  dice il nazionale azzurro  -  Avevamo davanti l'Empoli, una squadra organizzata che ha messo in difficoltà Roma, Milan e tante altre grandi. Complimenti all'Empoli, giocava bene lo scorso anno e sta giocando bene anche ora con mister Giampaolo. A chi dedico il mio 100/o gol da professionista? A tutte le squadre in cui ho giocato. Ho iniziato a Empoli nel 2005 ma la mia prima vera stagione è stata nel 2008. Sono passati 10 anni e aver fatto 100 gol è bello. Ringrazio sempre l'Empoli, mi hanno preso loro dal Brasile e mi hanno aspettato fin quando non ho fatto bene. Il duello a distanza con Higuain? Io dico sempre che non mi interessa tanto la classifica marcatori. Mi interessa la squadra, lo scorso anno ho fatto meno gol di Icardi e Toni ma alla fine sono arrivato sopra in classifica...". Argomenti sampdoria walter zenga Leggi i commenti I commenti dei lettori 
TEL AVIV - Dura la vita in Eurolega per Sassari. Terzo giro e terza sconfitta (seconda in trasferta) per la Dinamo, cha cade anche a Tel Aviv sul parquet del Maccabi (79-63) e resta al palo nel gruppo D. E all'orizzonte per i campioni d'Italia c'è un nuovo viaggio, la settimana prossima si va a Malaga. Tiene un tempo la squadra di Sacchetti, nella ripesa la luce di spegne - in difesa e in attacco - ed è notte fonda. Non bastano i 21 punti di Eyenga e la buona prove di Varnado, recuperato all'ultimo momento dopo il problema ad una costola accusato a Varese. In una serata in cui il Maccabi (cinque in doppia cifra, 22 Smith) coglie il suo primo successo in Europa, pesano la serata no di Logan (11 con 2/10 e 4 perse) e Haynes (7 con 2/10). Altra prova impalpabile di Petway (un tiro in 19'), ormai sempre più un caso. "Abbiamo disputato un buon primo tempo - le parole di coach Sacchetti -, poi nel secondo il Maccabi ha aumentato la sua aggressività soprattutto nel pick and roll e noi abbiamo avuto delle buone opportunità con tiri aperti che però non abbiamo messo e non abbiamo segnato per lunghi minuti. Abbiamo sofferto la loro forza a rimbalzo e gli abbiamo concesso molte seconde opportunità. Credo che i nostri giocatori, arrivati oggi nei panni di ex (Logan, Alexandr e Haynes, ndr), abbiano patito un po' di pressione nel tornare qui a Tel Aviv, sono dei giocatori migliori di quelli che avete visto sul campo, hanno avuto una giornata no. Sapevamo di non doverli far andare via perché poteva essere letale, siamo riusciti a contenerli in parte poi son scappati via". IL MATCH  - Parte bene la Dinamo che inizia a dettare ritmo e ad allungare (4-11), ma nel finale di quarto i padroni di casa si svegliano e rimediano chiudendo con appena due punti di ritardo dalla formazione italiana. L'inizio del secondo quarto è da incubo (9-0 il parziale) Haynes stenta, Logan fatica a trovare gli spazi giusti, così ci pensa Eyenga ad alzare la voce per Sassari. Il congolese chiuderà il match con 21 punti e 6 rimbalzi, ma è il solo a trovare con facilità il canestro. Giocando così si fa dura, la fisicità degli israeliani e le tante soluzioni offensive (saranno ben cinque i giocatori a chiudere in doppia cifra il proprio score) alla lunga vengono fuori diventando sempre più decisive in un secondo tempo quasi a senso unico. Nel terzo quarto la formazione sarda scivola addirittura a -11. David Smith è indemoniato: 22 punti, 7 rimbalzi e due assist alla fine del match, Trevor Mbakwe chiude con una doppia doppia con i suoi 11 punti e 15 rimbalzi. Nell'ultimo quarto i padroni di casa firmano il massimo vantaggio con Landesberg dalla lunga distanza e il tabellone dice 68-52. Alla Dinamo restano cinque minuti per provare a invertire l'inerzia, ma il quinto fallo di Varnado e il canestro di Randle chiudono i giochi. Maccabi Tel Aviv - Dinamo Banco di Sardegna 79-63 (15-17, 35-33; 57-47) Maccabi Tel Aviv: Farmar, Smith 22, Randle 12, Yivzori, Segev, Pnini, Ohayon 10, Landesberg 11, Ofoegbu 5, Rochestie 6, Mbakwe 11, Onuaku 2. All. Guy Goodes Dinamo Sassari : Haynes 7, Petway, Logan 11, Formenti, Devecchi, Alexander 8, D'Ercole, Marconato, Sacchetti, Stipcevic 5, Eyenga 21, Varnado 11. All. Meo Sacchetti Arbitri : Christos Christodoulou (GRE), Juan Carlos Garcia Gonzales (SPA) e Sergey Zashchuk (UKR). GRUPPO D Cska Mosca - Brose Bamberg 83-77, Maccabi Tel Aviv - Dinamo Sassari 79-63, Unicaja Malaga - Darussafaka Istanbul domani CLASSIFICA : Cska Mosca 6 punti; Malaga 4; Darussafaka, Maccabi, Bamberg 2; Sassari 0 GRUPPO B Limoges - Laboral Vitoria 71-107, Efes Istanbul - Cedevita Zagabria 75-81, EA7 Milano - Olympiacos domani CLASSIFICA : Efes, Vitoria 4 punti; Olympiacos, Limoges, Milano, Cedevita 2 GRUPPO C Pinar Izmir - Zalgiris Kaunas 66-68, Barcellona - Panathinaikos 77-52, Stelmet Zielona Gora - Kuban Krasnodar domani CLASSIFICA : Zalgiris Kaunas, Barcellona, Kuban Krasnodar 4 punti; Panathinaikos, Pinar Izmir 2; Stelmet Zielona Gora 0 Argomenti basket eurolega basket sassari basket Leggi i commenti I commenti dei lettori 
BOLOGNA - I carabinieri del Comando provinciale di Roma in serata hanno fermato a Bologna un uomo, in esecuzione di un decreto emesso dalla procura della Repubblica della capitale. L'uomo è indiziato di avere partecipato alla sparatoria avvenuta la sera del 26 ottobre nel quartiere romano di Ponte di Nona, nel corso della quale sono rimasti uccisi Fabrizio Ventre e Mirko Scarrozza. Dopo i fatti, il sospettato aveva lasciato Roma per rifugiarsi a Bologna da alcuni conoscenti. 
GENOVA  - Finisce in parità la sfida tra Sampdoria ed Empoli, che chiude questo turno infrasettimanale di fine ottobre. È un passo indietro per i blucerchiati, soprattutto dal punto di vista della prestazione: tra le mura amiche, finora, gli uomini di Zenga avevano impressionato soprattutto nei primi tempi, mentre oggi il Doria ha dovuto subire lo schiaffo di Pucciarelli prima di cominciare davvero a giocare. Il gol del solito Eder, capocannoniere in coppia con Higuain, salvaguarda l'imbattibilità interna di una squadra che, ora, dovrà cominciare a far punti anche in trasferta, a cominciare dal posticipo di lunedì prossimo a Verona col Chievo. Ottimi segnali, invece, per Giampaolo, che dà seguito all'ottima prestazione con l'altra genovese, conquistando un punto prezioso su un campo molto ostico. CASSANO TITOLARE A MARASSI DOPO 5 ANNI - È Giampaolo quello, tra i due tecnici, che cambia di più rispetto alla gara del weekend, rivoluzionando la linea mediana con Buchel, Maiello insieme a Zielinski, alle spalle di Saponara, al rientro dopo aver scontato tre turni di squalifica. Due cambi, di cui uno obbligato, per Zenga: Cassano torna titolare per la prima volta a Marassi dopo oltre cinque anni (l'ultima volta contro la Fiorentina, il 17 ottobre 2010, a pochi giorni dalla lite furibonda con Garrone) al posto di Muriel, mentre Regini dà forfait nel riscaldamento per un problema ad un piede, facendo spazio a Mesbah. DIFESA EMPOLESE SUGLI SCUDI - Il primo tempo non offre molte emozioni, soprattutto per merito della difesa empolese: il fuorigioco degli uomini di Giampaolo irretisce i blucerchiati, che collezionano tre gol annullati (due ad Eder ed uno a Carbonero) ma mai una palla-gol pulita. Saranno addirittura dieci gli offside fischiati agli uomini di Zenga al termine del match, a dimostrare l'ottimo lavoro di una retroguardia guidata magistralmente da Tonelli. Più pericolosi gli ospiti, che però non si mostrano sufficientemente cattivi alla conclusione: Saponara e soprattutto Zielinski, nel finale di frazione, provano ad impensierire Viviano con tiri troppo deboli per pungere davvero. [[ge:rep-locali:repubblica:126195013]] BOTTA E RISPOSTA TRA PUCCIARELLI ED EDER - Più vivace la ripresa, che si apre subito con una bella combinazione tra Cassano ed Eder, il cui cross basso per Carbonero è disinnescato da Laurini. A passare per primo, però, è l'Empoli: è Pucciarelli a pescare dal cilindro il sinistro vincente che si insacca nel sette alla destra di un attonito Viviano, poco prima del quarto d'ora. Zenga inserisce Muriel e Correa per Cassano e Soriano, ma è un altro subentrato, Diousse, a dare una mano alla Samp: Fernando gli ruba palla sulla trequarti e innesca Eder, il 23 blucerchiato non si fa pregare e fredda Zielinski in diagonale, riagganciando Gonzalo Higuain in testa alla classifica marcatori, con quello che è il suo centesimo gol tra i professionisti. MURIEL A UN PASSO DAL COLPACCIO - Il pareggio sembra risvegliare la Samp, che comincia a spingere con convinzione a caccia del colpo da tre punti: ci vanno vicini Correa e soprattutto Muriel, con un colpo mancino che sfiora il palo alla sinistra di Skorupski. Non incidono sul match, invece, l'ingresso in extremis di Rodriguez e l'espulsione di Diousse, che completa col secondo giallo una (mezza) partita da dimenticare. Finisce con un pareggio che fa felice soprattutto l'Empoli, l'unica squadra insieme all'Inter ad uscire finora imbattuta dal Ferraris blucerchiato; scuote la testa, invece, Zenga. L'occasione per trovare continuità di risultati era preziosa, ma è stata sciupata con un approccio troppo molle. SAMPDORIA-EMPOLI 1-1 (0-0) SAMPDORIA (4-3-3): Viviano 6, Cassani 6, Silvestre 6,5, Zukanovic 6, Mesbah 6, Barreto 6, Fernando 6,5, Soriano 6 (20′ st Correa 6,5), Carbonero 6 (44′ st Rodriguez sv), Cassano 6 (16′ st Muriel 6), Eder 7 (1 Puggioni, 57 Brignoli, 4 Moisander, 13 Pereira, 17 Palombo, 95 Ivan, 11 Bonazzoli, 29 De Silvestri, 92 Rocca). All.: Zenga EMPOLI (4-3-1-2): Skorupski 6, Laurini 6,5, Tonelli 7, Costa 6,5, Mario Rui 6, Zielinski 6, Maiello 5,5 (1′ st Diousse 4,5), Buchel 6 (41′ st Paredes sv), Saponara 6,5, Pucciarelli 7 (25′ Krunic 6), Maccarone 5,5. (1 Pugliesi, 23 Pelagotti, 3 Zambelli, 6 Bittante, 12 Ronaldo, 19 Barba, 22 Piu, 31 Camporese, 39 Livaja) All.: Giampaolo ARBITRO : Cervellera di Taranto RETI : st 14′ Pucciarelli, 21′ Eder ANGOLI : 6 a 5 per la Sampdoria RECUPERO : 0′ e 4′ ESPULSO : Diousse per doppia ammonizione AMMONITI : Costa, Soriano, Diousse, Buchel per gioco scorretto, Muriel per proteste SPETTATORI : 22000. Argomenti empoli calcio sampdoria serie a Leggi i commenti I commenti dei lettori 
None Leggi i commenti I commenti dei lettori 
GENOVA  - Dopo aver coccolato per otto minuti la speranza del colpaccio in casa della Samp, Marco Giampaolo può comunque godersi un pari importante per il suo Empoli, su un campo dal quale solo l'Inter è uscita imbattuta. "Per noi è stata una partita molto impegnativa  -  riconosce l'allenatore dei toscani al termine del posticipo di Marassi  -  tecnicamente abbiamo sbagliato qualcosina ma sul piano dell'intensità la squadra ha fatto bene, è stata in partita fino alla fine contro un'ottima Samp, che ha qualità, giocatori pericolosi ed è strutturata bene a metà campo". [[ge:rep-locali:repubblica:126195013]] "DIOUSSE VA PERDONATO, È GIOVANE E HA PERSONALITÀ" -  "Abbiamo incontrato una Samp in salute, spinta da un pubblico eccellente, che aveva entusiasmo addosso e che in casa ha ottenuto risultati importanti  -  ricorda Giampaolo  -  L'espulsione di Diousse? Bisogna metterlo nel conto. Ha personalità, non era partito male, poi ha perso quella palla e ha preso il giallo, è scivolato qualche volta ma tutto questo fa parte della crescita, è un ragazzo di 18 anni e glielo perdoniamo". "MAI TENUTO L'ESONERO, QUI TI LASCIANO LAVORARE"  - Secondo il tecnico della Samp, Walter Zenga, l'Empoli non si limiterà a lottare per non retrocedere in questo campionato, ma il tecnico dei toscani ostenta prudenza: "La squadra ha delle conoscenze ben precise, delle qualità  -  commenta a riguardo Giampaolo  -  Poi non ho certezze, nessuno le ha, ma il lavoro quotidiano può condurci in porto. Abbiamo un buon bottino. Se ho mai avuto paura dell'esonero? Mai temuto, sono sempre stato sereno, questa società ti dà il tempo di lavorare". Argomenti empoli calcio marco giampaolo Leggi i commenti I commenti dei lettori 
Io sottoscritto Ignazio Roberto M. Marino con la presente comunico formalmente alle SS. LL. che le mie dimissioni dalla carica di Sindaco di Roma Capitale, ricevute con nota prot. 20166 del 12 ottobre 2015 di codesta Presidenza, sono da intendersi con la presente annullate e revocate : da ciò consegue la loro assoluta e totale inefficacia, come prescritto dall'art. 53 comma 3 del D. L. vo n. 267 del 2000. Sono stato eletto con il voto favorevole del 64 per cento delle romane e dei romani partecipanti al voto con un programma da me scritto e sostenuto dalle forze politiche dell'attuale maggioranza. Un programma riassumibile in alcuni principi di netta discontinuità con il passato. Un programma che ha fermato il consociativismo, ha fortemente voluto il risanamento dei debiti miliardari nel Comune e nelle Aziende municipalizzate, che disegna una Città consolidata e non realizza nuovi quartieri di disagio, che riconosce a tutti gli stessi diritti e che ha riportato la legalità contabile e sbarrato la porta alle mafie perseguite da una attenta ed intelligente Magistratura. Oggi la Città può riprendere ad investire in trasporti, illuminazione, strade, decoro, un nuovo ciclo dei rifiuti ecosostenibile (dopo aver chiuso la discarica più grande del pianeta), nuovi alloggi sociali per le persone più deboli oltre ad attrarre ingenti capitali internazionali per progetti che creano lavoro e benessere. Ma sento il dovere di non eludere le altre riflessioni e questioni che sono state sollevate dalle forze politiche in merito alla qualità dell'azione di governo fin qui svolta. Mentre sono certo che il nostro operato abbia con fatica raggiunto l'obiettivo di ripristinare legalità e trasparenza dell'agire amministrativo, mi è chiaro che questo sforzo non è stato da solo sufficiente a garantire i necessari risultati di buon governo della Città. Come spesso accade nei momenti di crisi si riesce a vedere con maggiore lucidità il percorso che ciascuno ha compiuto. Pur rivendicando ogni atto e ogni scelta fatta in questi due anni e mezzo per cambiare Roma, non ho difficoltà ad ammettere alcuni errori. Costretto dalle difficoltà e dalla resistenza dei poteri che stavamo sfidando a lavorare giorno e notte per portare a risultato ognuna delle nostre scelte, ho dato l'impressione di non voler dialogare e di non voler condividere queste scelte con la Città, che talvolta ha così ha percepito di subirle. Mi spiace, perché non è questo il segno che volevo dare, a partire da un dialogo più aperto e costruttivo che avrei voluto avere con l'Assemblea capitolina, a partire dal gruppo del PD, il partito di cui sono espressione e che ha saputo più volte - insieme a tutta la maggioranza - dare prova di coraggio e determinazione con voti che resteranno storici per la nostra Capitale. Per tutto questo ritengo non sia giusto eludere il dibattito pubblico, con un confronto chiaro per spiegare alla Città cosa sta accadendo e come vorremo andare avanti. Questi sono i principali punti di confronto sui quali verificare l'esistenza di una visione comune con i partiti che sostengono in Consiglio comunale l'organo di governo del Campidoglio. Per il sacrale rispetto che si deve alla stessa Assemblea ed alle sue prerogative, espressioni della sovrana volontà popolare, ritengo di dover sospendere  -  nelle more della convocazione richiesta  -  le riunioni dell'organo di governo capitolino, e di conseguenza di inibire momentaneamente gli effetti degli atti di conferimento delle deleghe assessorili, in attesa di verificare la sussistenza delle condizioni politico-amministrative che permettano la prosecuzione del mandato. Argomenti dimissioni marino campidoglio 
