FIRENZE - Serata storta dell'Italia e Brasile che senza strafare porta casa una vittoria netta. La seconda sfida del quarto weekend della World league di volley finisce 3-0 (23-25, 22-25, 16-25) a favore dei sudamericani. Siamo alle solite, la truppa azzurra di questi periodi inanella prestazioni incoraggianti, come la gara di venerdì scorso sempre contro Bruno e soci, e "batoste" che lasciano l'amaro in bocca per come maturano. Escluso il primo fine settimana in Australia (contro un avversario modesto), l'alternanza di risultati è costante nelle altre uscite e nel prossimo weekend si vola in Serbia. Si tratta di sconfitte che non cambiano il corso della World league, con gli azzurri ormai quasi alla final six, però non fanno bene al morale quando diventano troppe e ingombranti anche in fase di preparazione. A Firenze davanti al solito pienone si torna a casa senza nemmeno un set e con una partita combattuta in avvio e che, per i colori azzurri, si va ben presto spegnendo. Contro il Brasile scompare il muro dell'Italia, andato a segno una sola volta, e il servizio regala tanti punti agli avversari. In compenso in attacco passi in avanti di Zaytsev autore di 11 punti (con un buon 11 su 15) e Birarelli autore di 8 punti ma preciso ogni volta che c'è da buttare una palla per terra. La stella della serata brasiliana è Evandro autore di 20 punti (due muri e un ace) con pochi errori. Bene pure Lucarelli (9 punti) e Lucas (8 punti) che a tratti trascinano la squadra. Nel primo set l'Italia è costretta sempre a inseguire il Brasile con i carioca avanti almeno di un break che non riescono a staccarsi da dosso gli azzurri. Proprio nel finale grazie a un video check che cambia la decisione arbitrale e una bordata di Zaytsev l'Italia acciuffa i sudamericani. La squadra allenata da Mauro Berruto gioca con tanta determinazione ma il parziale è condizionato dai troppi errori al servizio (sette in totale e soprattutto nella parte finale), nonostante i tre ace ottenuti tutti in avvio. Finale di marca verdeoro e i campioni che fanno la differenza si chiamano Evandro e Lucarelli: il primo nove punti, il secondo quattro punti ma molto preciso quando viene chiamato in causa. Passo indietro dell'Italia nella seconda frazione della sfida. Gli azzurri sono sempre in ritardo e non si esprimono come nella prima frazione: sbagliano troppo e facilitano il compito degli avversari. Di sicuro il Brasile non è al top per via della preparazione, in compenso appare più lucido e sfrutta meglio i suoi campioni. E' il caso di Evandro, il più preciso in attacco. Nonostante tutto l'Italia nella parte finale del set risale con Zaytsev fino a impensierire i vice campioni del mondo. Non basta, però, per portare a casa il punto del pareggio. Doppio vantaggio Brasile. Subito male l'Italia nel terzo set, tutto facile per il Brasile e motore azzurro inceppato. Il tecnico torinese, che ha inserito al centro Mengozzi, è costretto a mettere mano alla panchina e sostituire Lanza (sottotono) e Vettori rispettivamente con Botto e Sabbi. Poi tocca a Zaytsev accomodarsi in panchina, sotto rete si vede Randazzo. L'Italia cambia volto, non modo di giocare. La squadra di casa a piccoli passi si spegne e il pubblico del Mandel forum fa capire che avrebbe piacere di vedere una gara più lunga ed equilibrata. Si chiude con Evandro che firma la gara. Intanto si chiude con una sconfitta l'avventura della nazionale italiana femminile alla prima edizione dei Giochi europei in Azerbaigian. Nell'ultimo incontro del girone le azzurre sono state superate 3-0 (25-23, 25-16, 25-21) dalla Romania, dovendo dire addio alle speranze di qualificarsi ai quarti di finale. Il tecnico Fabio Soli oltre a Raffaella Calloni, fuori per una distorsione alla caviglia sinistra (escluse fratture) ha dovuto rinunciare anche ad Anastasia Guerra, che ha accusato un problema gastrointestinale. Argomenti italvolley volley world league 2015 Leggi i commenti I commenti dei lettori 
None Leggi i commenti I commenti dei lettori 
ROMA - Termina senza reti la sfida fra Colombia e Perù, valevole per la terza e ultima giornata del girone C della Coppa America, disputata nel gelo di Temuco, in Cile. Grazie a questo pareggio, i peruviani si qualificano per i quarti di finale (che dovranno però giocare senza gli squalificati Lobaton e Ballon), grazie al numero delle reti realizzate. Passa come terza anche la Colombia (sfiderà l'Argentina) grazie al successo del Brasile sul Venezuela . La gara, giocata all'Estadio Municipal Bicentenario German Becker di Temuco, è stata combattuta è intensa: giusto nel complesso il risultato finale. La Colombia di Pekerman (in campo con un offensivo 4-2-3-1) ha provato a più riprese a sbloccare lo 0-0 ma ha sbattuto ripetutamente contro il "coperto" 4-4-2 disegnato da Gareca. Deludente Cuadrado; bene Zapata, Armero, Ibarbo (in campo nella ripresa) e Juan Vargas. Relegati in panchina, dunque non pervenuti, Zuniga e Muriel. In avvio i gialli si sono resi subito pericolosi. Al 4' Falcao ha girato bene da pochi passi, trovando la pronta risposta di Gallese. Tre minuti dopo Armero, ben servito da Rodriguez, ha calciato con violenza, mancando però di poco il bersaglio. A seguire il Perù ha ben controllato il match, mettendo anche fuori il muso nella ripresa. Al 49' e al 52' ci ha provato Joel Sanchez: nel primo caso ha spedito la sfera larga, nella seconda occasione Ospina ha blindato la porta peruviana. Al 68' e al 91' le due occasioni più ghiotte per la Colombia: prima il portiere degli incas ha chiuso in uscita Rodriguez; poi il neo entrato Martinez ha calciato debolmente da ottima posizione. Argomenti coppa america 2015 Leggi i commenti I commenti dei lettori 
None Leggi i commenti I commenti dei lettori 
Che la lotta alla sopravvivenza è spietata lo sapevano bene i nostri antenati alle prese con difficoltà, successi e insuccessi, scoperte e trasformazioni ambientali che rivivono nella mostra “Le sfide di Homo Sapiens” presso il museo di Archeologia Ligure di Pegli. La mostra, aperta da pochi giorni  e visitabile sino al 31 dicembre 2015 inclusa nel biglietto d’ingresso al museo, ripropone le vicende che la nostra specie ha dovuto affrontare attraverso le testimonianze di avvenimenti che, negli ultimi 30 mila anni, hanno trasformato la costa ligure. L’incontro con i protagonisti del passato, accompagnato da una suggestione di luci e suoni, avviene nel corso di un itinerario che affronta le sfide principali della preistoria legate al cibo, ai cambiamenti climatici, alla ricerca di risorse e materie prime, di energia, fino all’introduzione di innovazioni e ai legami tra gruppi e individui. Sarà anche possibile scoprire i risultati delle ricerche in corso sui reperti esposti che potrebbero gettare luce su un “giallo” della preistoria ligure, quello della morte del famoso Principe delle Arene Candide. L’esposizione, che si inserisce nell’evento “Nutrirsi d’arte” realizzato in occasione di Expo 2015, si avvale di numerosi contributi scientifici, culturali e creativi offerti da archeologi, antropologi, musicisti, grafici, allestitori, comunicatori e dalle studentesse del Liceo Artistico Arturo Martini di Savona. (Info0106984045; archliguredidattica@comune.genova.it) Orari: martedì 9 – 18; mercoledì, giovedì e sabato 9 – 19; venerdì 9 – 21; domenica 9,30 – 19,30; lunedì chiuso. Argomenti genova museo archeologico homo sapiens 
I Vegetti più amati e famosi della Liguria sono volati a Los Angeles –sicuramente carichi di focaccia e mugugni-, e come star hollywoodiane hanno debuttato nel secondo weekend di giugno. Lo scorso anno era toccato a registi del calibro di  John Carpenter e Roger Corman partecipare al New Media Film Festival e adesso a loro. E non è cosa da poco, visto che la serie web che ha debuttato a marzo scorso e che ha come protagonisti Alfredo Valle e Gianni Way, alias Beppe e Gino, è stata scelta per la sesta edizione di questo importante evento americano che seleziona i migliori contenuti nel campo delle nuove tecnologie audiovisive, dai film in 3D ai video interattivi, provenienti da tutto il mondo. In particolare sarà proiettata la prima puntata della serie: Acciughe e Professori, sottotitolata in inglese per l’occasione. Vegetti quindi, la serie “ad alta pensione”, non ha tradito le aspettative di fare ridere i nativi digitali e i loro nonni, dimostrando come con talento e creatività si possano realizzare format di alto livello. Tutte le puntate, infatti, girate in esterna in luoghi riconoscibili di Genova e dintorni, sono sceneggiate da autori del calibro di Felice Rossello, insieme a Elisa Bruno, Davide Trentini e naturalmente Claudio Bellanti e Alice Corsi, i produttori tuttofare della Wonderland Production, mentre l’orecchiabilissima colonna sonora è di Marcello Bellanti e il logo di Letizia Bignotti. Le belle notizie poi non si limitano al New Media Film Festival. Mentre la prima stagione deve ancora terminare -da quando sono online li abbiamo visti alle prese con droni, tag, dolorini vari, diete improbabili e “uozzap” al posto di whatsApp- si preannuncia la nuova serie. Infatti l’ultima delle tredici puntate sarà online lunedì 6 luglio, ma i produttori  spiegano che “visti i risultati positivi della serie, superata la metà abbiamo deciso di aggiungere nuovi episodi a questa prima stagione” in cui hanno creduto tutti. Per questo il 25 giugno alla libreria Feltrinelli di Savona i “vegetti” Valle e Way, attori del teatro dialettale di Varazze, saranno presenti insieme ai realizzatori della serie, per incontrare il pubblico: “sarà un’occasione per tirare le somme di questa nuova avventura, di incontrarsi e confrontarsi con noi e soprattutto con i mitici Beppe e Gino” spiegano gli ideatori “oltre che scoprire curiosità sulla serie e magari strapparci qualche anticipazione sul suo futuro”. Sì perché, sulla possibilità di una seconda stagione, Edoardo e Alice ammiccano “è ancora presto per dire qualcosa di definitivo“ concludono “ma non possiamo negare che qualcosa bolle in pentola”. Intanto speriamo che i Vegetti ritornino con un Oscar nella valigia. Argomenti genova 
UHERSKE HRADISTE (Rep. Ceca) - Bella e sfortunata. Continua a restare a secco di vittorie l’Italia Under 21 all’Europeo di categoria in corso in Repubblica Ceca. Al City Stadium di Uherské Hradište, nella seconda giornata del gruppo B, gli azzurrini di Gigi Di Biagio pareggiano 0-0 contro il Portogallo al termine di una gara dominata dall’inizio sino alla fine e restano ultimi in classifica con appena un punticino. Ora la qualificazione alle semifinali è seriamente compromessa, perché contro l’Inghilterra mercoledì prossimo bisognerà vincere e sperare in risultati favorevoli nell’altra sfida del girone, quella tra Portogallo e Svezia con i lusitani al comando del gruppo con 4 punti e gli svedesi secondi a tre lunghezze, ma con lo scontro diretto favorevole rispetto agli azzurrini. ORA SERVE UN MIRACOLO - Serviva una vittoria per rimettere alla sconfitta di Olomouc all’esordio contro la Svezia e non si può dire che Bardi e compagni non ci abbiamo provato davvero in tutti i modi trovando di fronte a sé un vero e proprio muro, quello innalzato sulla linea di porta da un Josè Sà in giornata di grazia, con pali e traverse a far da cornice. Davvero un peccato, perché adesso le semifinali e di conseguenza il pass olimpico, sono lontanissimi. Pochi calcoli, quindi, in vista della terza e ultima giornata dove è obbligatorio vincere. Poi bisognerà sperare che il Portogallo batta la Svezia o, in caso di parità, che l’Italia chiuda i 90′ con una differenza reti migliore dei lusitani. Un pareggio o una sconfitta con i ragazzi di Sua Maestà riporteranno inevitabilmente gli uomini di Di Biagio in Patria senza sé e senza ma. L’ITALIA SBATTE CONTRO JOSE’ SA’ - Cinque le novità di Di Biagio rispetto alla prima giornata: Romagnoli affianca Rugani al centro della difesa con Biraghi che si posiziona a sinistra. Centrocampo tutto nuovo con Benassi, Cataldi e Crisetig. In attacco confermato il tridente Berardi-Battocchio-Bilotti. La notizia della vittoria dell’Inghilterra sulla Svezia dà ulteriori stimoli a un’Italia che sa già che per approdare alle semifinali ha bisogno solo di un risultato: la vittoria. Pronti via e Berardi saggia già le doti del portoghese Josè Sà. L’estremo lusitano dopo appena 1′ vola a deviare in angolo un sinistro velenoso dell’attaccante del Sassuolo dai 30 metri. Passano i minuti, l’undici di Di Biagio è più intraprendente e aggressivo. La manovra rossoverde, invece, è lenta e prevedibile. Così è ancora la formazione azzurra ad andare vicina al vantaggio con Belotti, servito al bacio da Berardi, ma Josè Sà dice ancora una volta di “no”. Il portiere del Marítimo, classe 1993, è fenomenale poco prima della mezz’ora su una conclusione velenosa di Benassi da fuori: istinto e reattività gli permettono di deviare in angolo con la punta delle dita un pallone destinato in rete. Al 36′ l’unica sbandata della retroguardia italiana rischia di costare caro a Bardi e compagni che ringraziano il destro “malandrino” di Joao Mario che dagli 11 metri manda a lato un rigore in movimento. E’ l’unica nota stonata di un primo tempo praticamente perfetto, perché poi i nostri tornano a spingere sull’acceleratore e allo scadere vanno a pochi centimetri dal vantaggio quando Paulo Oliveira, nel tentativo di anticipare Belotti, devia verso la propria porta un pallone crossato dalla destra da Zappacosta: solo il palo salva il Portogallo e un incolpevole Josè Sà. LA TRAVERSA FA FELICE IL PORTOGALLO – Durante l’intervallo Rui Jorge striglia i suoi, ma le urla provenienti dallo spogliatoio “ospiti” del City Stadium non portano i risultati sperati, perché dopo appena 1′ l’Italia apre così come aveva chiuso il primo tempo, in attacco: cross dalla sinistra di Biraghi per Belotti che si avvita di testa e anticipa sia la marcatura di Tiago Ilori che l’uscita di Josè Sà, ma viene fermato dalla traversa. Bella e sfortunata la formazione italiana che va nuovamente a un passo dal gol con Belotti: colpo di tacco su un traversone basso sul primo palo di un intraprendente Zappacosta, la palla, però, esce di un soffio alla sinistra di Josè Sà. Nel finale la girandola delle sostituzioni permette ai lusitani di farsi vedere più spesso nella trequarti azzurra con gli uomini di Di Biagio stanchi e riversati quasi tutti nella metà campo avversaria alla ricerca della rete. Bardi allo scadere deve salvare sul neo-entrato Iuri Medeiros, mentre Josè Sà dall’altra parte, in pieno recupero, deve prima bloccare una conclusione da fuori di Benassi, poi uscire alla disperata su Biraghi lanciato in area, a tu per tu col portiere, da Bernardeschi. E’ l’ultima emozione di una partita dai mille rimpianti per gli azzurrini. SCONFORTO DI BIAGIO - Amareggiato a fine gara Di Biagio. “Oggi dovevamo vincere e non ci siamo riusciti. Ma non rimprovero nulla ai ragazzi, abbiamo fatto tutto giusto ed e’ mancato solo il gol. Abbiamo ancora una possibilità, ce la giocheremo fino alla fine”. Battere l’Inghilterra potrebbe non bastare. “Dovremo aspettare l’altra partita in contemporanea – conclude il commissario tecnico – dobbiamo vincere, perché se non si vince neanche una partita e’ dura andare avanti. Non abbiamo scelta”. ITALIA-PORTOGALLO 0-0 ITALIA (4-3-3): Bardi 6; Zappacosta 6.5, Rugani 7, Romagnoli 6.5, Biraghi 6.5; Crisetig 6.5 (31’st Trotta sv), Benassi 6.5, Cataldi 6; Berardi 6.5, Belotti 6.5 (40’st Viviani sv), Battocchio 6 (17’st Bernardeschi 6). In panchina: Sportiello, Leali, Sabelli, Barba, Bianchetti, Izzo, Baselli, Verdi. Allenatore: Di Biagio 6.5. PORTOGALLO (4-3-1-2): Jose’ Sa’ 7.5; R. Esgaio 6, P. Oliveira 6.5, T. Ilori 6.5, R. Guerreiro 5; Joao Mario 5.5 (36’st Toze’ sv), W. Carvalho 6, S. Oliveira 5.5 Bernardo Silva 6 (33’st Medeiros 6.5); R. Silva 5.5 (9’st Paciência 6), C. Mane’ 5.5. In panchina: Fernandes, Varela, Cancelo, Figueiredo, Venâncio, Neves, Cavaleiro, Horta, Ricardo. Allenatore: Rui Jorge 5. ARBITRO : Marciniak (Polonia) 6 NOTE : serata fresca, umidita’ al 44%, campo in discrete condizioni, spettatori 6.000 circa. Ammoniti: Bernardeschi, Biraghi, Romagnoli, Paciência. Angoli: 6-6. Recupero: 0′, 4′. Argomenti nazionale under 21 europei under 21 luigi di biagio Leggi i commenti I commenti dei lettori 
None Leggi i commenti I commenti dei lettori 
PARMA – Giuseppe Corrado si ritira, il futuro del Parma ora è appeso a un filo. A poche ore dall’ultimo termine utile per presentare un’offerta per acquistare il club (deadline fissata alle 14 di lunedì 22 ), la cordata guidata dal presidente di “The Space Cinema” decide di tirarsi indietro. ”INVESTIMENTO TROPPO RISCHIOSO” – Questo il comunicato diffuso da Magico Parma Spa, in cui si spiegano i motivi del passo indietro: ”Magico Parma S.p.A – si legge – comunica, con rammarico, di aver deciso, nella giornata odierna, di rinunciare alla prosecuzione delle trattative con i curatori per l’acquisizione dell’Azienda Sportiva Parma Calcio. La situazione debitoria complessiva emersa, relativa ai debiti ammessi allo stato passivo della società, ma soprattutto quella relativa ai debiti in corso di maturazione, ai contenziosi di prossima definizione, nonché agli impegni contrattuali già sottoscritti con i calciatori per i prossimi anni, rendono impraticabile ogni percorso economico. La chiusura dell’operazione a queste condizioni, oltre che un azzardo sotto il profilo del rischio, avrebbe comportato un investimento di valore non realistico e soprattutto non programmabile che avrebbe distrutto ricchezza e non sarebbe stato propedeutico ad un sano e virtuoso progetto sportivo ed industriale. Nei prossimi giorni, non appena la procedura di vendita si sia esaurita, Magico Parma S.p.A provvederà a fornire nei modi opportuni tutti i dettagli che hanno portato a questa decisione”. RESTA MIKE PIAZZA – L’ultima ancora di salvezza per il Parma si chiama Mike Piazza, ex campione di baseball che dovrà decidere con la cordata Nuovo Parma Calcio Srl se acquistare o meno il club. Servono 22,6 milioni di euro, il debito sportivo quantificato per salvare il club. Se non ci saranno offerte, il Parma dovrà ripartire dalla Serie D. Argomenti serie b parma calcio giuseppe corrado Leggi i commenti I commenti dei lettori 
