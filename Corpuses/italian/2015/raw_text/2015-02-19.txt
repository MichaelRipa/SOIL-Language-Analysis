LONDRA  - Tutto rimandato a giovedì prossimo tra Tottenham e Fiorentina, ma il tecnico viola, Vincenzo Montella, è soddisfatto dopo l'1-1 in casa degli inglesi : "Il risultato finale è giusto, ci siamo divertiti, è tutto aperto in chiave qualificazione. Devo fare i complimenti ai miei ragazzi perché dopo lo svantaggio non era facile trovare la nostra dimensione e pareggiare la gara". "POTEVAMO VINCERLA" - Nel primo tempo la Fiorentina ha sofferto molto, soprattutto all'inizio, la corsa del Tottenham, ma nella ripresa è stata padrona del campo. Montella è perciò soddisfatto: "A livello fisico hanno fatto più di noi nel primo tempo e ho avuto la sensazione di poter prendere gol in qualsiasi momento. Siamo stati poco abili a gestire il loro pressing. Nel secondo tempo   -  continua il tecnico dei toscani  -  invece potevamo anche vincere la partita se avessimo sfruttato qualche occasione avuta. Se non hai un'identità e una personalità forte si esce con le ossa rotta da una gara del genere, la Fiorentina ha dimostrato di essere una grande squadra ma non basta questo per passare il turno". Nel secondo tempo Montella ha anche cambiato modulo: "Siamo passati nel secondo tempo alla difesa a quattro, anche se non credo ai moduli, e siamo riusciti ad adattarci. A tre abbiamo fatto fatica a gestire la palla e invece pensavo potesse funzionare. Il vero problema è che nel nostro campionato si gioca a basso ritmo. Nel nostro calcio ci alleniamo troppo forte e giochiamo troppo piano. Forse dovremmo fare il contrario, come fanno all'estero". [[ge:rep-locali:repubblica:107733627]] "CONOSCEVAMO VALORE TATARUSANU" - Infine Montella parla della prestazione positiva di Tatarusanu, che alla vigilia era in dubbio: "E' stato preso perché conoscevamo il suo valore, l'ho scelto ad un certo punto della stagione perché tecnicamente lo ritenevo valido  -  conclude il tecnico gigliato  -  Non sono sorpreso dal suo rendimento. Gomez e Salah? Hanno fatto una buona partita davanti, anche se non era semplice. Sono sempre rimasti in partita, presenti". BORJA VALERO: "ABBIAMO IL 50%"  - Sulle possibilità di qualificazione è tutto aperto. La conferma, dopo Montella, arriva anche da Borja Valero: "Visto come sono partiti forte il pareggio va abbastanza bene. Meglio con il 4-3-3? Sicuramente, siamo andati meglio in difesa e avevamo più gente in attacco per tenere la palla, cosa che sappiamo far meglio. Abbiamo il 50% di possibilità di qualificarci, ce la giochiamo al Franchi per vincere". Sulle possibilità di vincere qualcosa quest'anno: "Non lo sappiamo, speriamo di dimostrarlo al ritorno", conclude il centrocampista spagnolo. Argomenti fiorentina europa league vincenzo montella Leggi i commenti I commenti dei lettori 
GLASGOW – Un’Inter più pazza del solito pareggia 3-3 il match di andata dei sedicesimi di finale di Europa League contro il Celtic Glasgow, in un incontro dal sapore antico. E come nei tre precedenti storici di Champions League, i nerazzurri non riescono a battere sul campo gli scozzesi anche se stavolta il successo è stato a un passo. Primo tempo pirotecnico con 5 gol: doppio vantaggio dell’Inter con Shaqiri (il migliore dei suoi) e Palacio. Pareggiano i padroni di casa grazie ad Armstrong e a un autogol di Campagnaro. Poi segna ancora Palacio. Secondo tempo di sofferenza e in pieno recupero il 3-3 di Guidetti. Rimane comunque un risultato che favorisce l’Inter per il match di ritorno. INTER, AVVIO SUL VELLUTO – Mancini opta per un 4-3-1-2 dando spazio in porta a Carrizo. Davanti al portiere argentino ci sono Santon e Campagnaro terzini e Ranocchia e Juan Jesus centrali. A centrocampo Kuzmanovic, Guarin e Medel. Shaqiri assiste le due punte che sono Icardi e Palacio. Panchina per Kovacic. Ronny Deila risponde con un 4-2-3-1 con Griffiths unica punta, supportato da Armstrong, Johansen e Mackay-Steven. Davanti alla difesa giocano Brown e Biton. Pronti, via e dopo 4’ l’Inter conduce 1-0: gran lancio di Kuzmanovic che smarca Shaqiri davanti al portiere. Sinistro al volo che Gordon respinge ma sulla ribattuta lo svizzero fa centro. L’Inter gioca bene con pregevoli azioni di prima e si rende pericolosa con Kuzmanovic e ancora con Shaqiri. Al 13’ siamo 2-0: schema su calcio d’angolo con palla fuori area a Shaqiri che la rimette dentro. Flipper tra Izaguirre e Van Dijk, sfera a Palacio che controlla e insacca col destro. AMNESIA, PAREGGIA IL CELTIC – La partita a questo punto sembra totalmente nelle mani dell’Inter che gestisce il doppio vantaggio senza mai rischiare nulla. Ma qualcosa comincia a scricchiolare soprattutto sulla catena di destra formata da Santon e Kuzmanovic, bravi a offendere, meno nel difendere. Come al 24’ quando Matthews scappa a destra proprio a Kuzmanovic e con Santon in ritardo. Il terzino biancoverde va sul fondo e serve Armstrong che insacca da pochi passi. Non passano nemmeno 60 secondi ed è 2-2: rimessa laterale lunga, palla rimessa in area, inserimento di Armstrong che va per deviare e un tocco decisivo di Campagnaro, in netto ritardo sulla marcatura, beffa Carrizo. [[ge:rep-locali:repubblica:107733242]] ANCORA PALACIO NEL FINALE – L’inerzia del match cambia completamente e ora è il Celtic a comandare il gioco anche grazie a un alto pressing che mette in difficoltà la difesa milanese. Carrizo rischia in più occasioni anche se è bravo quando coraggiosamente si oppone a Johansen. Bitton di testa manda la palla out da ottima posizione su un angolo e l’Inter si salva. All’ultimo minuto succede quello che nessuno si aspetta: sfera lunga verso Palacio, il portiere Gordon è in chiaro anticipo ma si tuffa e perde la presa a causa del terreno bagnato liberando l’attaccante argentino che deve solo spingere la palla in rete. PROVVIDENZIALE CARRIZO – Il secondo tempo, come prevedibile, vede un Celtic all’arrembaggio alla ricerca del pari, mentre l’Inter si difende e tenta di colpire in contropiede. Bitton da lontano scalda le mani a Carrizo mentre i nerazzurri sprecano con Icardi e Shaqiri: bravo Gordon in entrambe le circostanze. Il portiere dell’Inter è decisivo in più occasioni. Al 17’ si oppone a Mackay-Steven mentre 4’ dopo salva tutto su Griffiths. Quando il portiere sembra non potere nulla, si immola Ranocchia su un bolide a colpo sicuro di Brown. Cominciano i cambi dei due allenatori e Mancini prima fa entrare Kovacic al posto Icardi e dopo Dodò per Kuzmanovic schierando la squadra con un 3-5-1-1. Ma ci vuole ancora super Carrizo al 32’ per dire di no a Henderson. LA BEFFA NEL RECUPERO – Si arriva così ai quattro minuti di recupero. E qui sono decisivi i cambi del tecnico Deila. Al 48’ infatti grande assist di Henderson (subentrato ad Armstrong) dal limite e meraviglioso gol in mezza rovesciata di Guidetti (dentro al posto di Griffiths), solo in area davanti a Carrizo. Esplode di gioia di Celtic Park, ma non è finita. Al 50’ l’Inter ha una punizione da ottima posizione. Shaqiri esplode un bellissimo sinistro a giro e Gordon si riscatta negando allo svizzero il 3-4. Celtic Glasgow-Inter 3-3 (2-3). Celtic (4-2-3-1): Gordon; Matthews (36’st Ambrose), Denayer, Van Dijk, Izaguirre; Brown, Bitton; Mackay-Steven, Johansen, Armstrong (30’st Henderson); Griffiths (30’st Guidetti). In panchina: Zaluska, Scepovic, Wakaso, McGregor. Allenatore: Deila. Inter (4-3-1-2): Carrizo; Campagnaro, Ranocchia, Juan Jesus, Santon; Medel, Guarin, Kuzmanovic (34’st Dodò); Shaqiri; Palacio, Icardi (30’st Kovacic). In panchina: Handanovic, Vidic, Obi, Puscas, Hernanes. Allenatore: Mancini. Arbitro : Vad (Hun). Reti : 4’pt Shaqiri, 13′ e 45’pt Palacio, 24’pt Armstrong, 25’pt Campagnaro (aut.); 48’st Guidetti. Ammoniti : Shaqiri, Santon, Van Dijk, Campagnaro, Johansen, Henderson. Angoli : 3-2 per l’Inter. Recupero : 1′; 4′. Spettatori : 40.000 circa. Argomenti inter celtic glasgow europa league Leggi i commenti I commenti dei lettori 
None Leggi i commenti I commenti dei lettori 
GLASGOW – "Contro queste squadre, e su campi del genere, se arretri il gol lo prendi. Loro continuavano a buttare la palla in avanti e noi, anche se eravamo stanchi, dovevamo restare più alti". Roberto Mancini, tecnico dell'Inter, fatica a digerire il 3-3 contro il Celtic , maturato nell'ultimo recupero con la rete di Guidetti. "TUTTI DIETRO DIFENDIAMO PEGGIO"  - "Avevamo iniziato benissimo il primo tempo  -  spiega a Mediaset il tecnico dell'Inter  -  ma forse, dopo lo 0-2, abbiamo pensato fosse già finita. Abbiamo avuto un atteggiamento sbagliato, cominciando a giochicchiare invece di cercare di chiudere con il 3-0. Loro sono stati bravissimi e il pubblico li ha spinti: dobbiamo crescere sotto questo aspetto". L'allenatore nerazzurro sottolinea anche che "per come si era messa la partita, c'è un po' di rimpianto per il risultato finale ma il 3-3 ottenuto a Glasgow, fuori casa, non è da buttare. Dobbiamo però capire che, se ci mettiamo tutti dietro, non difendiamo meglio ma peggio". [[ge:rep-locali:repubblica:107733242]] PALACIO: "PARTITA STRANA"  - "E' stata una partita strana: siamo andati sul 2-0, poi abbiamo mollato un po' e loro hanno preso fiducia, riuscendo a pareggiare. Siamo poi riusciti a fare il terzo gol, ma non è bastato per vincere". E' questo il commento, a Mediaset, di Rodrigo Palacio. "Non abbiamo giocato una grande partita, ma il pareggio è buono  -  sottolinea l'attaccante argentino, autore di una doppietta a Celtic Park  -  Abbiamo commesso tanti errori ma mancano ancora 90 minuti: giocheremo in casa e resto ottimista per la qualificazione. Giocando così, in casa vinceremo". Palacio rassicura anche sulla sua caviglia: "Sto meglio, prima avevo dolore, ora ho fastidio. Si vede che corro meglio ma ancora non sono al 100 per cento". Argomenti inter europa league roberto mancini Leggi i commenti I commenti dei lettori 
ROMA - Sedicesimi di finale, ultimo treno per l'Europa. Cinque italiane in campo. Delude la Roma, solo 1-1 con il Feyenoord, dopo un pomeriggio di incidenti in centro. Brilla il Napoli, che con il riuscitissimo acquisto Gabbiadini ipoteca il passaggio del turno, con un 4-0 in casa del Trabzonspor. Pareggia il Toro in casa, con un avversario non semplice come l'Athletico Bilbao. Può essere contenta la Fiorentina, che torna con un 1-1 dalla casa del Tottenham. Può invece recriminare l'Inter, raggiunto nel finale dal Celtic sul 3-3 , in una rocambolesca partita. Tutti i servizi nella nostra sezione di sport. Leggi i commenti I commenti dei lettori 
LONDRA – La Fiorentina strappa un punto e tanti applausi al White Hart Lane pareggiando 1-1 contro il Tottenham nel match d'andata dei sedicesimi di finale di Europa League. Di Soldado per gli inglesi e Basanta per i toscani le reti, tutte nel primo tempo. Un pareggio che accontenta soprattutto i viola, anche se la qualificazione è apertissima e si deciderà giovedì prossimo al Franchi. Una curiosità: ad assistere alla partita in tribuna c'era anche il ct della Nazionale, Antonio Conte. LA CRONACA, TORNA GOMEZ  - Turnover per Pochettino, che lascia in panchina il gioiellino Kane e l'ex romanista Lamela. Ci sono Bentaleb e Paulinho davanti alla difesa, Soldado centravanti e Chadli sulla sinistra. Montella rilancia Gomez (panchina per Babacar) e schiera titolari Borja Valero e Pasqual. L'avvio è tutto a favore del Tottenham, che si affida alla rapidità di Townsend e Chadli. Gli inglesi sono pericolosi e al 6′ trovano il vantaggio. Corner di Paulinho, Pasqual si dimentica di Soldado che con un gran destro al volo fa secco Tatarusanu. Ancora Tottenham con Eriksen, Soldado e Paulinho, Savic rischia il rigore per una trattenuta su Fazio: non è una bella Fiorentina, troppo timorosa e che soffre maledettamente il pressing inglese. [[ge:rep-locali:repubblica:107733627]] BASANTA PAREGGIA -  Gomez al 33′ reclama per un'entrata ai suoi danni in area di Vertonghen sulla quale Velasco Carballo non interviene, ma tre minuti dopo ecco l'insperato pari: Lloris respinge sulla schiena di Savic una punizione al veleno di Mati Fernandez, prontissimo Basanta che da due passi firma l'1-1. Si conferma difensore goleador largentino, già in gol in campionato contro Palermo e Atalanra. La Fiorentina si scrolla di dosso le paure, ma rischia al 44′ quando Tatarusanu non respinge bene sul colpo di testa di Soldado, , a Chadli a porta vuota centra la traversa e la palla poi non attraversa la linea. Si torna negli spogliatoi con un brivido. RIPRESA TUTTA VIOLA  - Al rientro, sotto la pioggia, ecco la Fiorentina con la difesa a 4 e subito pericolosa: Salah sfiora il palo a Lloris battuto. I pericoli per Montella sono sempre sulle fasce, quando accelerano Chadli e Townsend sono dolori ma Rodriguez e compagni riescono a tenere botta meglio rispetto al primo tempo. Poi Pochettino decide di giocarsi la carte Kane e Lamela, ma in contropiede si vede finalmente Gomez con un'azione personale che sfiora il gol. Paulinho impegna Tatarusanu, attento su Soldado. Alonso (al posto di Pasqual), entra bene in partita. Montella lancia anche Badelj ed Ilicic. Nel finale Rodriguez e Basanta faticano ad arginare la furia di Kane, ma il risultato non cambia. APPUNTAMENTO A GIOVEDI'  - E' un buon pareggio per la Fiorentina, che (soprattutto nella ripesa) ha giocato meglio degli inglesi. Ci sarà però da lottare e soffrire tra una settimana, ma i viola, che hanno salvato l'imbattibilità esterna in Europa, hanno dimostrato di potersela giocare. Appuntamento dunque al Franchi giovedì prossimo alle 19. TOTTENHAM-FIORENTINA 1-1 (1-1) TOTTENHAM (4-2-3-1): Lloris 6; Walker 7, Fazio 6, Vertonghen 6, Davies 6; Paulinho 6 (39'st Mason sv), Bentaleb 6; Townsend 7 (28'st Lamela 6), Eriksen 5,5, Chadli 6 (21'st Kane 6); Soldado 7. In panchina: Vorm, Rose, Dier, Dembelè. Allenatore: Pochettino. FIORENTINA (3-5-2): Tatarusanu 6,5; Savic 6, Rodriguez 6, Basanta 6.5; Joaquin 6.5, Mati Fernandez 6, Pizarro 6,5, Borja Valero 5.5 (33'st Badelj 6), Pasqual 6 (21'st Alonso 6); Salah 6, Gomez 6 (40'st Ilicic sv) In panchina: Neto, Richards, Aquilani, Babacar. Allenatore: Montella. ARBITRO : Velasco Carballo (Spagna). RETI : Soldado al 6′ e Basanta al 39′. AMMONITI : Rodriguez, Eriksen e Savic. ANGOLI : 8-4 per il Tottenham. RECUPERO : 0′; 3′. Argomenti fiorentina tottenham europa league Leggi i commenti I commenti dei lettori 
None Leggi i commenti I commenti dei lettori 
Una Fiorentina di carattere strappa un preziosissimo pareggio al White Hart Lane di Londra, segnando un passo decisivo verso la qualificazione agli ottavi di finale. Tra una settimana il ritorno in un Franchi che va verso il tutto esaurito. I giocatori di Montella proveranno a guadagnarsi il passaggio del turno. Ma la notte di Londra è di quelle da ricordare. Il gol pesante lo segna Basanta, al 36', che risponde al vantaggio iniziale degli inglesi messo a segno da Soldado dopo appena 6 minuti. Una rete che rimette in ordine una gara iniziare davvero male per i viola, col pressing a tutto campo del Tottenham e con il centrocampo incapace di recuperare e gestire i palloni in fase offensiva. Montella però cambia in corsa la propria squadra e passa dal 3-5-2 iniziale al 4-3-3 finale. Con i viola che acquisiscono maggiore concretezza e solidità. Lo dimostra il gol di Basanta. Certo, ma anche le occasioni create nel secondo tempo, con Salah a spaziare su tutto il fronte d'attacco e Gomez che per un soffio non devia in rete il pallone proveniente dai piedi di Alonso. La Fiorentina si è dimostrata soprattutto abile ad impattare gli inglesi a centrocampo, incapaci così di creare trame d'attacco valide. Con la difesa viola che non ha quasi mai subìto le offensive degli Spurs. E così i viola strappano un pareggio con rete, davvero ottimo. Confermandosi imbattibili in trasferta nell'era Montella. Tra sette giorni il ritorno. Col Franchi pronto a tirarsi a lucido come nelle grandi occasioni. Quelle dal profumo d'Europa. Con gli ottavi nel mirino. [[ge:rep-locali:rep-firenze:107735534]] PRIMO TEMPO: A SOLDADO RISPONDE BASANTA - Con un botta e risposta il primo tempo si chiude 1-1. Dopo una prima occasione con Chadli, il Tottenham passa al 6'. Calcio d'angolo battuto da Paulinho e Soldado, tutto solo, segna con un gran destro al volo. Proprio lui, l'attaccante spagnolo che Pochettino ha preferito al bomber di stagione Kane. La Fiorentina è in confusione e non riesce a reagire, schiacciata dal pressing inglese. Il primo squillo dei viola arriva con Salah al 15': scambio con Joaquin e conclusione in area anticipata dall'intervento provvidenziale di Vertonghen in angolo. La Fiorentina inizia a crederci con maggiore insistenza e così, al 36', arriva il pareggio di Basanta: l'argentino è lesto a ribattere a rete un pallone respinto da Lloris su punizione di Mati Fernandez da posizione defilata. 1-1 pesante, anche in vista della gara di ritorno al Franchi. Nel finale di primo tempo il Tottenham avrebbe anche la palla per passare nuovamente in vantaggio ma Chadli, dopo la respinta di Tatarusanu su colpo di testa di Soldado, manda clamorosamente sulla traversa. Così si chiude un primo tempo dai due volti: il pressing quasi asfissiante degli inglesi per i primi venti minuti e la reazione dei viola. Abili a concretizzare le occasioni create. [[ge:rep-locali:rep-firenze:107735931]] SECONDO TEMPO: FINISCE IN PARITA' - Nella ripresa poche emozioni, anche se sono soprattutto i viola a creare le maggiori occasioni per vincere la gara. Montella corregge in corsa il modulo di partenza, variando il 3-5-2 in un più solido 4-3-3. Al 46' Salah prova a piazzarla dal limite dell'area ma la sfera esce di poco alla destra di Lloris. Gli inglesi faticano a trovare gli spazi necessari e Pochettino inserisce Kane e Lamela al posto di Chadli e Townsend. All'82' altra occasione viola: Joaquin apre a sinistra per Alonso, che crossa a centro area dove Gomez, però, non riesce ad arrivarci per poco. Montella poi cambia: entrano Alonso, Badelj ed Ilicic al posto di Pasqual, Borja Valero e Gomez. Con un modulo che nel finale di partita si affida soprattutto a Salah in posizione centrale. Ma il risultato non cambia e la Fiorentina strappa un pareggio fondamentale, su un campo molto difficile da espugnare. 1-1 e l'occasione, tra una settimana, di giocarsi il passaggio agli ottavi di finale di fronte al pubblico del Franchi. Che si preannuncia tutto esaurito. TOTTENHAM (4-2-3-1): Lloris, Vertonghen, Davies, Walker, Fazio, Townsend, Paulinho, Chadli, Bentaleb, Eriksen, Soldado. A disp: Vorm, Rose, Dier, Mason, Lamela, Dembele, Kane. Allenatore: Mauricio Pochettino. FIORENTINA (3-5-2): Tatarusanu, Savic, Gonzalo, Basanta, Pasqual, Borja Valero, Pizarro, Mati Fernandez, Joaquin, Salah, Gomez. A disp: Neto, Alonso, Richards, Ilicic, Aquilani, Badelj, Babacar. Allenatore: Vincenzo Montella. ARBITRO: Sig. Carlos Velasco Carballo (SPA). Argomenti fiorentina tottenham 
