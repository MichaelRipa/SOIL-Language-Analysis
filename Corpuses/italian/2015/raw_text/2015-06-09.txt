None Leggi i commenti I commenti dei lettori 
None Leggi i commenti I commenti dei lettori 
BOLOGNA – Dopo un solo anno di purgatorio, il Bologna torna in serie A. Una promozione meritata, al termine di una stagione a lungo condotta ai vertici della cadetteria, ma davvero sofferta fino all’ultimo secondo. Contro un Pescara mai domo, che avrebbe decisamente meritato qualcosa in più dopo 180’ combattutissimi, i felsinei, infatti, sono riusciti a centrare l’obiettivo solo grazie al carattere e ad un pizzico di esperienza in più. Due armi che gli hanno consentito di fare la differenza per tutta la stagione. PESCARA, QUANTE RECRIMINAZIONI – Sorride il nuovo Bologna americano, recrimina il Pescara che torna a casa con due inutili pareggi dopo aver sciupato tante opportunità per far sua soprattutto la partita di ritorno al Dall’Ara. Gli abruzzesi hanno avuto la ghiotta occasione per fare le differenza nell’ultima mezz’ora, in cui sono rimasti in 11 contro 10 per l’ingenua espulsione di Mbaye. Non sono riusciti a ribaltare il risultato soprattutto per la mancanza di un pizzico di cinismo in più. Basti pensare al colpo di testa di Lazzari da due passi spedito addosso a Da Costa all’85’ e all’incredibile traversa colpita da un metro al 91’ da Melchiorri. Onore, comunque agli uomini di Oddo che, sicuramente, saranno tra i favoriti alla promozione nella prossima stagione. PESCARA SENZA BJARNASON, ROSSI RILANCIA ACQUAFRESCA – Costretto a rinunciare a Bjarnason, convocato dall’Islanda, Oddo ha deciso di varare il 4-3-3 con Politano e Caprari al fianco di Melchiorri in attacco e il giovane uruguiano Torreira in mediana. Dietro, invece, perso Rossi, ha messo a sinistra Pucino. Il Bologna ha replicato con tre nuovi innesti rispetto all’andata: Mbaye sulla fascia destra al posto di Ceccarelli, il rientrante Krsticic preferito a Buchel in mediana e Acquafresca invece di Mancosu in attacco. TRAVERSA DI MELCHIORRI, GOL DI SANSONE – Il Pescara è partito col piglio giusto ma ha fallito la ghiotta occasione per passare con Melchiorri che, al 17’, non ha sfruttato un bel lancio filtrante di Brugman spedendo un destro da favorevole posizione sulla parte alta della traversa. Il Bologna si è rimboccato le maniche, ha chiuso meglio i rifornimenti agli avanti biancazzurri e, dopo aver spaventato Fiorillo con Sansone (sinistro a giro dal limite) e Oikonomou (colpo di testa alto di un soffio sugli sviluppi di un angolo) è passato (37’): Torreira ha respinto corto un cross dalla sinistra di Acquafresca, accomodando, di fatto, il pallone a Sansone che con una staffilata di sinistro da 8 mt ha spedito il pallone sotto la traversa. PASQUATO PAREGGIA I CONTI – Oddo ha ridisegnato il Pescara nella ripresa con il 4-3-1-2, inserendo Pasquato e Sansovini al posto di Politano e Caprari e la squadra lo ha subito ripagato (57’), pareggiando subito dopo aver rischiato in contropiede il 2-0 da Sansone: Melchiorri ha fatto da torre per lo stesso Pasquato che, con un preciso destro in diagonale ha siglato il più classico dei gol dell’ex. Il Pescara ha insistito e ha subito sfiorato il raddoppio con un sinistro a fil di palo dal limite di Sansovini. ESPULSO MBAYE, SECONDA TRAVERSA DI MELCHIORRI – Il Bologna ha tremato e, al 65’, si è complicato la vita restando in 10 per il secondo giallo occorso a Mbaye, reo di un fallo scomposto ai danni di Pasquato. Rossi ha ordinato il 4-4-1 inserendo Ceccarelli al posto di Sansone e i rossoblu hanno stretto i denti. Il Pescara ha attaccato all’arma bianca ma non è stato fortunato: un destro di Pucino da 30 mt ha trovato pronto Da Costa, Lazzari, Salamon e Melchiorri negli ultimi minuti hanno fallito il gol-promozione da due passi, facendo correre un lungo brivido freddo sulla schiena dei 30mila tifosi bolognesi occorsi al Dall’Ara. Alla fine, comunque, la squadra ha retto e, nel finale, in contropiede, ha anche sfiorato il 2-1 con il subentrato Cacia. Ma il Pescara non avrebbe davvero meritato di uscire dal campo con una sconfitta. BOLOGNA-PESCARA 1-1 Bologna (4-3-1-2) : Da Costa 6.5; Mbaye 5, Oikonomou 6.5, Maietta 6.5, Morleo 5.5; Casarini 5.5, Matuzalem 6.5, Krsticic 6 (4′ st Buchel 5.5); Laribi 6; Acquafresca 6 (18′ st Cacia 5), Sansone 6.5 (22′ st Ceccarelli 6). In panchina: Coppola, Ferrari, Masina, Bessa, Mancosu, Improta. Allenatore: Rossi. Pescara (4-3-3) : Fiorillo 6.5; Zampano 6.5, Salamon 6.5, Fornasier 6, Pucino 6.5; Torreira 5.5 (34′ st Lazzari 5), Memushaj 6.5, Brugman 6.5; Politano 6.5 (1′ st Pasquato 7.5), Melchiorri 6.5, Caprari 6 (1′ st Sansovini 6.5). In panchina: Aldegani, Zuparic, Abecasis, Pettinari, Selasi, Paolucci. Allenatore: Oddo. Reti: 37′ pt Sansone; 11′ st Pasquato. Arbitro: Fabbri di Ravenna 5.5. Espulso: al 20′ st Mbaye per doppia ammonizione. Ammoniti: Torreira, Melchiorri, Salamon. Angoli : 5-1 per il Pescara. Recupero: 1′; 4′. Spettatori: 30.000 circa. Argomenti serie b serie a bologna fc pescara calcio Leggi i commenti I commenti dei lettori 
None Leggi i commenti I commenti dei lettori 
REGGIO EMILIA - La Grissin Bon non molla la presa. Priva di Diener, Lavrinovic e Mussini, con Silins e Kaukenas colpiti da crampi durante il match, Reggio Emilia riesce a compiere il miracolo e a impattare sul 3-3 la serie di semifinale battendo l’Umana Venezia 82-78. Tutto si deciderà dunque tra 48 ore al PalaTaliercio, per la bella senza appello che manderà in finale una tra Reggio Emilia e Venezia. GUARDA GLI HIGHLIGHTS DELLA PARTITA EQUILIBRIO IN CAMPO - L’Umana prova a prendere subito le misure ai biancorossi ultrarimaneggiati e a metà del primo quarto piazza il primo minibreak: 12-6, Reggio però non ci sta e con grande intensità rintuzza e mette la freccia al 6′: 13-12 con “bomba” di Silins. Il resto della frazione sfila poi via all’insegna dell’assoluto equilibrio. Dall’intervallo lungo torna in campo più tonica la Grissin Bon che, a metà periodo, tocca le 9 lunghezze di vantaggio grazie a una conclusione dalla lunga di Polonara. La Reyer però, consapevole di giocarsi un jolly importante, non molla di un millimetro trovando in Goss e Jackson terminali offensivi importanti nella fase. TESTA A TESTA FINALE - A tre minuti dalla conclusione gli uomini di Recalcati tornano in vantaggio (51-52) e i reggiani sembrano in evidente affanno fisico, al quale suppliscono con la forza dei nervi chiudendo il quarto in vantaggio 61-55. Venezia impatta subito alla ripresa del gioco e le squadre viaggiano testa a a testa fino a 2′ dalla conclusione quando Reggio, con un tiro da 3 di Kaukenas seguito da un tap-in di Polonara, torna a +6 (77-71). Quando l’Umana prova a riavvicinarsi ci pensa Silins a ricacciarla indietro mettendo la “bomba” del +6 a venti secondi dalla sirena. Gli ospiti vogliono vincere e tornano a -2 con un tiro impossibile di Goss seguita da una sciagurata palla persa di Kaukenas. Cinciarini, però, è glaciale dalla lunetta e manda tutti a gara 7. Grissin Bon Reggio Emilia-Umana Venezia 82-78 (22-20; 39-33; 61-55) Reggio Emilia: Chikoko, Polonara 13, Della Valle 13, Pechacek, Pini 2, Kaukenas 22, Silins 12, Cinciarini 20.N.e: Cervi, Magnani e Stefanini All.: Menetti Venezia: Stone 5, Peric 4, Goss 31, Jackson 10, Ruzzier, Ress 4, Radic, Nelson 15, Aradori 1, Viggiano 3, Dulkys 5. N.e.:Ceron All.: Recalcati Arbitri: Sahin, Seghetti, di Francesco Note – Tiri da 3: Reggio Emilia 7/21, Venezia 7/26; tiri liberi: Grissin Bon 13/18, Umana 13/16. Uscito per 5 falli: Pini. Spettatori 3.500. Argomenti basket basket play off 2015 venezia basket reggio emilia basket Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
