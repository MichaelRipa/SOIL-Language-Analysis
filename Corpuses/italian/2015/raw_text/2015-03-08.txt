None Leggi i commenti I commenti dei lettori 
LIONE - Il Lione si impone con un netto 5-1 sul campo del Montpellier nel posticipo della 28/a giornata di Ligue 1 e si riporta da solo al comando della classifica. L'Olympique ha ora 57 punti, uno in più del Psg e quattro sul Marsiglia. Montpellier in vantaggio al 6' con Barrios, poi è solo Lione: Lacazette pareggia su rigore al 30', Fekir firma il 2-1 al 40' e il 3-1 al 72'. Barrios sbaglia un rigore per il Montpellier all'81' e nel finale il Lione dilaga con Tolisso al 91' e ancora Lacazette al 93'. Nelle altre due gare giocate oggi, vittoria interna del St Etienne per 2-0 sul Lorient mentre il Lille passa per 1-0 sul campo del Guincamp. La classifica: Olympique Lione 57 punti; Paris St Germain 56; Olympique Marsiglia 53; Monaco 47; St. Etienne 46; Girondins Bordeaux 45; Montpellier HSC 42; Lille 38; Stade Rennes 38; Bastia 36; Nantes 36; Stade de Reims  35; En Avant Guingamp 35; Caen 34; Nizza 34; Evian 32; FC Lorient 31; Tolosa 29; Racing Lens 22; Metz 22. Argomenti ligue 1 Leggi i commenti I commenti dei lettori 
None Leggi i commenti I commenti dei lettori 
E' davvero il campionato delle occasioni perdute, dei grandi rimpianti. Ne ha, di rimpianti, anche Allegri, che per tre volte ha avuto in mano il match ball. Niente però in confronto di quanto fanno i suoi avversari. Avversari? No, certo, potenziali avversari. Perché anche stavolta Roma e Napoli sono riusciti a buttarsi via, con storie diverse, ma con analoghi risultati. Garcia non è riuscito ad andare oltre lo 0-0 con il Chievo, giocando una delle partite più brutte della stagione. Una squadra senza idee, senza brillantezza, senza gioco, una squadra irriconoscibile. Una squadra che comunque è ancora saldamente al secondo posto in classifica, con quattro punti di vantaggio sulla concorrenza dopo un'infinità di pareggi, solo perché dietro c'è chi riesce addirittura a far peggio. Non peggio dal punto di vista del gioco, anzi, ma peggio dal punto di vista delle occasioni gettate alle ortiche. Incredibile ciò che è riuscito a fare ancora una volta il Napoli, che sembrava saldamente in vantaggio sull'Inter, con due reti di vantaggio nel cuore del secondo tempo e settanta minuti di bel calcio alle spalle. Invece no. Il Napoli - reduce da due sconfitte nelle ultime tre gare - ha smesso di giocare, permettendo a un'Inter generosa e ridisegnata da Mancini di tornare in partita e di partecipare alla sfida dei gol argentini. Sì, perché dopo il 2-0 di Higuain, sono saliti in cattedra prima Palacio e poi Icardi, con un calcio di rigore da brividi: un cucchiaio lento e infinito. La partita è finita lì, con un 2-2 che lascia inalterate le cose dietro alla Juve. Già, la Juve. Vedremo se stavolta Allegri darà un calcio ai rimpianti. E se tra Lazio e Fiorentina qualcuno riuscirà ad approfittare  di un campionato che, dietro alla Juve, va comunque a rilento. Anzi, a colpi di rimpianti. 
None Leggi i commenti I commenti dei lettori 
NAPOLI – Non è deluso come nel post-partita di domenica scorsa contro il Torino, ma Rafa Benitez è tutt’altro che soddisfatto dopo il pareggio 2-2 casalingo contro l’Inter, arrivato dopo il doppio vantaggio firmato da Hamsik e Higuain: ”L’Inter è sicuramente una squadra con grande qualità, noi però dovevamo gestire meglio il risultato dopo i due gol”. ”SARA’ UNA CORSA LUNGA” – Con grande fairplay, comunque, Benitez elogia l’Inter: ”E’ una delle squadre più forti in Italia ed ha approfittato dei giocatori che ha e di quelli subentrati dalla panchina. Abbiamo provato a controllare ma abbiamo commesso alcuni errori anche per merito della loro qualità”. Su Mertens: ”Abbiamo cercato di capire quale giocatore stava calando, in quale parte del campo avevamo più bisogno. Dries comunque stava giocando bene. Purtroppo non abbiamo gestito bene gli ultimi minuti anche per la forza e la qualità dell’Inter”. Il tecnico spagnolo parla poi della corsa alla Champions: ”Nella lotta per il terzo posto vedo anche la Sampdoria, la Lazio, la Fiorentina, oltre ovviamente alla Roma. L’ultima partita con la Lazio (in casa, il 31 maggio) può essere decisiva per il secondo o terzo posto”. SILENZIO STAMPA CON SKY – Polemica nel post partita per una decisione del Napoli. Rafa Benitez, infatti, non si è presentato ai microfoni di Sky Sport. Si tratta, secondo quanto riferito dall’inviato dell’emittente satellitare, di un’indicazione arrivata direttamente dal presidente Aurelio De Laurentiis. Non sono state fornite altre spiegazioni sui motivi che hanno spinto il club a prendere questa decisione. Già domenica scorsa l’atteggiamento del tecnico Rafael Benitez era stato piuttosto polemico, non solo con Sky ma anche con Rai e Mediaset, con una serie di risposte sibilline e di silenzi dinanzi alle domande di ospiti e cronisti in studio. Argomenti calcio serie a ssc napoli Leggi i commenti I commenti dei lettori 
NAPOLI – Gol e spettacolo nel match al San Paolo tra Napoli e Inter. Finisce 2-2 come nella gara d’andata e, come in quella occasione, le reti arrivano tutte nella ripresa: gli azzurri vanno in doppio vantaggio grazie ad Hamsik e Higuain, ma gli ospiti non mollano e trovano il pareggio grazie ai gol di Palacio e Icardi su rigore, tirato con il cucchiaio alla ‘Totti’. Bicchiere mezzo vuoto per i ragazzi di Benitez, che falliscono l’ennesima occasione di avvicinarsi alla Roma e lunedì rischiano di essere agganciati al terzo posto dalla Lazio. LA CRONACA, POCO TURNOVER – Nonostante l’impegno di giovedì prossimo in Europa League per entrambe le squadre, Benitez e Mancini schierano i titolari. Henrique e Inler sostituiscono gli infortunati Maggio e Gargano, mentre c’è Mertens dall’inizio con Gabbiadini in panchina. Mancini lascia fuori Kovacic e Podolski, schierando dall’inizio Shaqiri e Palacio. In porta confermato Handanovic. La partita è subito molto attiva: Handanovic è bravo a dire due volte di no ad Higuain, prima su un diagonale di destro, poi su un tentativo di pallonetto del Pipita, ma il portiere sloveno non si fa superare. Per gli ospiti Shaqiri e Guarin sono i più attivi, ma per Icardi arrivano pochissimi palloni. E’ allora ancora il Napoli ad andare vicinissimo al vantaggio: cross di un rapidissimo Mertens, la palla è perfetta per il tap-in di Higuain, che però calcia alto. E’ una bella partita, mancano solo i gol. RIPRESA, ECCO I GOL – Nel secondo tempo parte bene il Napoli e al 6′ arriva il gol: cross dalla destra di Henrique e preciso stacco di testa di Hamsik. Icardi e D’Ambrosio sfiorano il bersaglio grosso di testa, ma i padroni di casa controllano e ripartono con il turbo. E così, al 17′, ecco il 2-0 azzurro con un gran tiro dalla distanza di Higuain, servito da Hamsik, che non lascia scampo ad Handanovic con l’aiuto del palo. LA RIMONTA NERAZZURRA – Match in tasca per il Napoli? Tutt’altro. Mancini, infatti, schiera Hernanes per Brozovic e passa al 4-2-3-1. Il Napoli accusa la stanchezza e cala fisicamente. Al 23′ Koulibaly rischia l’autogol, l’Inter aumenta la pressione e, al 26′, dopo una gran botta di Icardi fuori di un niente, accorcia con Palacio, bravo a spedire in rete un pallone vagante nato da un cross di Santon (gran partita per lui) dalla destra. Al 42′, Henrique atterra Palacio in area: rigore e secondo giallo per il difensore di casa. Icardi si incarica della battuta e, con un cucchiaio alla Totti, firma il 2-2 che fa felice Mancini per un pareggio che dopo la rete di Higuain sembrava insperato. Bicchiere mezzo vuoto per il Napoli, che perde così l’ennesima occasione per avvicinarsi alla Roma e domani può essere agganciata dalla Lazio al terzo posto. NAPOLI-INTER 2-2 (0-0) NAPOLI (4-2-3-1): Andujar 6; Henrique 5,5, Albiol 6, Koulibaly 5.5, Strinic 6,5; Inler 6,5, David Lopez 6; Callejon 5,5, Hamsik 6,5 (34’st Gabbiadini sv), Mertens 6 (28’st De Guzman 5.5); Higuain 6.5. In panchina: Rafael, Colombo, Jorginho, Mesto, Zuniga, Ghoulam, Zapata. Allenatore: Benitez. INTER (4-3-1-2): Handanovic 6.5; Santon 7, Ranocchia 6,5, Juan Jesus 5 (39’st Puscas sv), D’Ambrosio 6; Guarin 6, Medel 5,5, Brozovic 5 (21’st Hernanes 6); Shaqiri 6; Palacio 6.5, Icardi 6,5. In panchina: Carrizo, Andreolli, Kovacic, Podolski, Campagnaro, Vidic, Kuzmanovic, Obi, Dodo’, Felipe. Allenatore: Mancini. ARBITRO: Rocchi di Firenze RETI: 6’st Hamsik al 6′,Higuain al 17′, Palacio 71′ e Icardi su rigore al 87′ AMMONITI: Juan Jesus, Mertens, Brozovic, Henrique e Guarin. ESPULSO: Henrique per doppia ammonizione. ANGOLI: 5-5. RECUPERO: 1′ e 3′ Argomenti calcio serie a ssc napoli Leggi i commenti I commenti dei lettori 
ROMA – Reggio Emilia rialza subito la testa dopo il -50 di Milano affondando una sempre più deludente Avellino, Venezia batte nettamente Bologna e consolida la seconda piazza, Varese torna al successo dopo cinque ko superando Roma all'overtime, Capo d'Orlando passa a Caserta e compie un passo avanti forse decisivo verso la salvezza, sempre più lontana invece per la Juve. Racconta questo la giornata numero 21 di serie A, la sesta del girone di ritorno aperta sabato dal netto successo di Brindisi contro Cremona . Domani il posticipo Sassari-Pistoia, ad aprile invece andrà in scena il derby Cantù-Milano posticipato per gli impegni europei della formazione di Sacripanti. Da decidere infine la data del recupero tra Pistoia e Trento, rinviata in seguito al maltempo che ha colpito la Toscana. GRISSIN BON REGGIO EMILIA-SIDIGAS AVELLINO 96-72 La Grissin Bon doveva dimostrare che il -50 di Milano era stato solo uno sciagurato episodio e raggiunge lo scopo, superando nettamente una Sidigas Avellino sempre più in crisi: top scorer Della Valle, con 22 punti. E’ partita vera, di fatto, solo per i primi due quarti. Partenza reggiana al fulmicotone, troppa rabbia agonistica da esprimere: 10-2 dopo due minuti e mezzo con Kaukenas e Cervi sugli scudi. Avellino si rimette in scia con Hanga e Banks e al 6′ il tabellone indica 14-13 per i padroni di casa. Sul finire del quarto, però, arriva un nuovo sprazzo biancorosso, propiziato da due giocate di altissima classe di Darjus Lavrinovic; la tripla del giovanissimo Mussini manda infatti i padroni di casa al primo riposo breve sul +8 (25-17). All’intervallo lungo si va con Reggio a guidare 48-32. Alla ripresa del confronto il trend del match non cambia: i padroni di casa hanno molto più desiderio di vincere mentre gli irpini sembrano non vedere l’ora che il match finisca. A metà frazione lo score recita 61-39. Gli uomini di Vitucci sprofondano fino al -25 poi hanno un minimo cenno di reazione e piazzano un break di 9-2 che li riporta a meno 16. Si tratta però di un fuoco di paglia, perché la Grissin Bon non si disunisce e chiude il quarto sul 75-54. Gli ultimi dieci minuti sono pura accademia. Le difese molto soft permettono svariate folate offensive, Reggio ha migliori percentuali e chiude oltre quota 90. UMANA REYER VENEZIA-GRANAROLO BOLOGNA 96-71 Dominando fin dalle prime battute l’Umana Reyer Venezia travolge la Granarolo Bologna e consolida il secondo posto solitario in classifica. Con capitan Goss a mezzo servizio, Recalcati ha potuto concedere ampio spazio alle seconde linee: Jackson ha confermato di essere sempre più integrato nella squadra, risultando miglior giocatore della partita ma anche giocatori ultimamente in ombra, come Dulkys, Nelson o Viggiano, hanno ritrovato confidenza, fornendo ottime prestazioni. La partita è durata realmente poco: dopo l’unico vantaggio ospite (2-5 al 2′), i padroni di casa hanno infatti risposto con un 13-0 che ha subito incanalato le cose sul verso giusto per l’Umana, mentre coach Valli ha provato senza risultato a ruotare tutte le soluzioni a sua disposizione, dovendo rinunciare per di più ben presto a White, che dopo un minuto si è fatto male ad una caviglia ed è stato costretto ad alzare bandiera bianca. OPENJOBMETIS VARESE-ACEA ROMA 78-73 D1TS Davanti ai propri tifosi, la Openjobmetis ritrova una vittoria che le mancava dallo scorso 14 dicembre, mentre l’Acea, priva di Gibson, conferma il suo momento di difficoltà. La squadra varesina del neo-coach Attilio Caja si complica, però, terribilmente la vita e, dopo avere guidato anche con 17 punti di vantaggio (44-27 al 23′), si fa costringere al supplementare rischiando pure grosso (65-68 in apertura di overtime con una tripla di Stipcevic). Per una trentina di minuti, la Openjobmetis è concreta ed efficace così come la Acea appare spenta e remissiva. Così i varesini possono spaziare, in particolare nei primi due quarti, guadagnando immediatamente un buon margine (16-4 al 6′, 30-13 al 14′) e conservandolo senza difficoltà (39-23 all’intervallo lungo). La rincorsa degli uomini di Dalmonte si concretizza negli ultimi cinque minuti: Morgan impatta a quota 63 dalla lunetta (38’10”) e Freeman segna addirittura i tiri liberi del sorpasso (63-65 al 38’54”). Eyenga impatta a 20″ dalla sirena (65-65) e Stipcevic non trasforma a filo di sirena. Nel supplementare ancora Stipcevic allunga e dà a Roma il massimo vantaggio (65-68 in apertura) ma poi Maynor ed Eyenga riequilibrano la situazione e il colpo di grazia lo assesta Kangur con una tripla a filo dei 24 secondi (76-70 a 1’32″alla fine). Poi per Varese si tratta solo di controllare. PASTA REGGIA CASERTA-UPEA CAPO D’ORLANDO 70-83 L’Upea Capo d’Orlando espugna il Palamaggiò di Castel Morrone costringendo la Pasta Reggia Caserta alla diciassettesima sconfitta in campionato. I bianconeri, pessimi sotto le plance (29 rimbalzi contro i 41 degli ospiti) restano ultimi a quota sette punti in una situazione quasi disperata. Nel primo quarto la Pasta Reggia è molto efficace dalla linea dei tre punti realizzando cinque triple, con Antonutti e Tommasini molto incisivi (2/2 per entrambi). Capo d’Orlando, però, trascinata da un Henry con il 75% al tiro (otto punti nei primi 10′) resta in scia e chiude il parziale con un possesso di svantaggio (21-19 per Caserta). Dopo il primo intervallo breve il quintetto di Griccioli mette molta aggressività sul parquet e torna in vantaggio con i canestri di Mc Gee, ma i ragazzi di Esposito continuano a sbagliare poco dalla lunga distanza e con Ivanov e Antonutti piazzano il break che permette ai locali di chiudere con un punto di margine i primi 20′ (43-42). Caserta inizia subito forte al rientro sul parquet con un break di 5-0 e l’ottavo canestro della serata realizzata da Scott (48-42). Capo d’Orlando, trascinata dalle bombe del veterano Basile e di Archie, risponde con un contro-break di 10-0 e scappa. I locali provano a rientrare con la tripla di Mordente, ma Henry sul fil di sirena ristabilisce due possessi di distanza con un tiro quasi da metà campo (62-56). I siciliani continuano a correre e a far girare palla velocemente e con un iniziale break di 11-0 si portano sul +17 (73-56). Caserta molla tra le proteste dei tifosi. GRISSIN BON REGGIO EMILIA-SIDIGAS AVELLINO 96-72 (25-17; 48-32; 75-54) GRISSIN BON REGGIO EMILIA: Mussini 10, Polonara 11, Lavrinovic 9, Della Valle 22, Pechacek, Pini 6, Kaukenas 12, Cervi 10, Diener 8, Strautins, Rovatti 2, Cinciarini 6. Allenatore: Menetti. SIDIGAS AVELLINO: Anosike 8, Gaines 10, Cadougan 9, Hanga 11, Banks 18, Cavaliero 9, Cortese 3, Morgillo ne, Trasolini 4, Severini ne, Lechthaler, Harper ne. Allenatore: Vitucci. ARBITRI: Mattioli-Sardella-Caiazza. NOTE: parziali 25-17, 48-32, 75-54. Tiri liberi: Reggio Emilia 8/10, Avellino 14/24. Usciti per 5 falli: Della Valle e Pini. UMANA REYER VENEZIA-GRANAROLO BOLOGNA 96-71 (25-13; 47-25; 68-51) UMANA VENEZIA: Stone, Peric 6, Goss 2, Jackson 21, Ruzzier, Bolpin 3, Ress 11, Ortner 9, Nelson 11, Viggiano 12, Ceron 3, Dulkys 18. Allenatore: Recalcati. GRANAROLO BOLOGNA: White, Cuccarolo 2, Gaddy 16, Imbro’, Fontecchio 9, Mazzola 8, Benetti, Hazell 22, Ray 7, Reddic 7, Cattapan ne. Allenatore: Valli. ARBITRI: Mazzoni-Bartoli-Morelli. NOTE: parziali 25-13, 47-25, 68-51. Tiri liberi: Venezia 16/21, Bologna 14/17. Uscito per cinque falli: Fontecchio. OPENJOBMETIS VARESE-ACEA ROMA 78-73 D1TS (24-11, 39-23, 54-43, 65-65) OPENJOBMETIS VARESE: Lehto 5, Maynor 10, Casella 1, Jefferson 15, Diawara 16, Vescovi ne, Okoye 6, Callahan, Kangur 7, Balanzoni ne, Pietrini ne, Eyenga 18. Allenatore: Caja. ACEA ROMA: Freeman 11, Ejim, Jones 10, D’Ercole 4, Sandri 3, De Zeeuw 2, Kushchev ne, Reali ne, Romeo ne, Stipcevic 22, Morgan 11, Ebi 10. Allenatore: Dalmonte. ARBITRI: Sahin-Seghetti-Quarta. NOTE: parziali 24-11, 39-23, 54-43, 65-65. Tiri liberi: Varese 10/15, Roma 12/16. Uscito per 5 falli: nessuno. PASTA REGGIA CASERTA-UPEA CAPO D’ORLANDO 70-83 (21-19, 22-23, 13-20, 14-21) Pasta Reggia Caserta: Antonutti 15, Domercant, Ivanov 23, Michelori, Moore 5, Mordente 3, Scott 10, Tessitori, Tommasini 6, Vitali 8, Capuano, Damiano. All. Esposito. Upea Capo d’Orlando: Archie 17, Hunt 10, Basile 9, Soragna, Nicevic 10, Pecile 8, Karavdic, Henry 15, Mc Gee 14, Bianconi. All. Griccioli. Arbitri: Lamonica, Di Francesco, Attard. Note: tiri da due: Caserta 13/29, Capo d’Orlando 21/38. Tiri da tre: Caserta 12/36, Capo d’Orlando 10/21. Tiri liberi: Caserta 8/8, Capo d’Orlando 11/13. Rimbalzi: Caserta 29, Capo d’Orlando 41. Falli: Caserta 15, Capo d’Orlando 20. Spettatori: 3285 per un incasso di euro 24.309. Argomenti basket serie a venezia basket reggio emilia basket Leggi i commenti I commenti dei lettori 
NAPOLI – Rimonta e sorriso per Roberto Mancini, che commenta così il 2-2 al San Paolo contro il Napoli: ”Affrontavamo una grande squadra. Abbiamo concesso quando avevamo palla, offrendoci al loro contropiede. Eravamo sotto 2-0 e non capivamo perché, ma questo è calcio. Loro sono stati bravi a trovare due gol straordinari e quando non faremo più questi errori partite così potremmo vincerle. Ci manca questo, ma quando giochi cotnro Higuan, Hamsik, Gabbiadini e Callejon non è così semplice, ed è normale concedere loro qualche contropiede. Siamo però stati bravi tutti a non mollare”. ”MI SONO PIACIUTI TUTTI” – Applausi, dunque, per tutti i nerazzurri da parte del tecnico jesino: ”Mi sono piaciuti tutti, a parte quando perdiamo palle semplice.. Abbiamo giocato ed è questo che dobbiamo fare, perché difendendoci si concedono dei gol, anche se capita lo stesso… Shaqiri? Mi è piaciuto, ha preso 8-9 palle tra le linee, poi per un errore tecnico ha perso palla, pero’ non giocavamo contro una squadretta…”. I due cambi effettuati (Hernanes e Puscas) hanno cambiato il volto dell’Inter: “Ma avremmo potuto segnare il gol del 2-1 subito, con un colpo di testa di Icardi fuori di un millimetro e poi con D’Ambrosio. Quello che è certo è che dobbiamo migliorare la fase difensiva e continuare a lavorare”. ICARDI: ”ABBIAMO PERSO 2 PUNTI” – Mancini felice, Icardi un pò meno. Nonostante il 15° gol in campionato (capocannoniere insieme a Tevez), l’attaccante argentino vede il bicchiere mezzo vuoto: ”Per come la vedo io stasera non abbiamo guadagnato un punto, ma ne abbiamo persi due. Questo pareggio comunque resta utile perché ci aiuta a risalire la classifica”. Sulla scelta di tirare il rigore con il cucchiaio: ”Avevo pensato prima di calciarlo in questo modo ed è andata bene”. Infine, l’attaccante chiude parlando degli obiettivi stagionali: ”La nostra è una buona squadra che sta lavorando tanto e che vuole sempre dare il massimo. Abbiamo lasciato tanti punti per strada e questo ci ha penalizzati un pò. Noi sappiamo di essere una ottima squadra e sicuramente con Mancini cresceremo tanto e bene’ Argomenti calcio serie a ssc napoli Leggi i commenti I commenti dei lettori 
