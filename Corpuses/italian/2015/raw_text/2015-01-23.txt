CATANIA – Tutto facile, anche troppo, per il Catania. Nell’anticipo della 23ª giornata del campionato di Serie B i rossazzurri travolgono la Pro Vercelli per 4-0 tornando alla vittoria dopo sette giornate di astinenza. Gli arrivi del mercato di riparazione fanno bene agli etnei di Marcolin, che domano i “leoni” di Scazzola rifilando loro un poker che non ammette repliche. Con i tre punti conquistati i padroni di casa si portano a quota 24 e, in attesa degli altri match, lasciano gli ultimi posti che scottano, mentre la compagine piemontese resta inchioata a 31 punti. CALAIÒ FA DOPPIETTA, POI TRIS DI ROSINA – Il match del Massimino si mette subito in discesa per i locali, al 9′ già in vantaggio: Rinaudo mette al centro dalla sinistra per Calaiò, che controlla e si gira, smarcandosi da Coly e infilando la palla sul primo palo. Il centravanti rossoazzurro si ripete al 16′ trasformando il rigore concesso per il fallo di Castiglia sul neo arrivato Sciaudone. Calaiò balza così in testa alla classifica cannonieri con 13 gol. La furia dell’undici di Marcolin non si placa e al 33′ Rosina, direttamente su calcio di punizione dal limite, infila la palla nel sette alla sinistra di Russo. CHIUDE I GIOCHI IL NEO ACQUISTO MANIERO – Gli etnei vanno al riposo con un rassicurante 3-0 e la musica non cambia al rientro in campo. E’ sempre l’undici siciliano, infatti, a comandare il gioco e al quarto d’ora giunge anche la quarta rete. A realizzarla è il neo acquisto Riccardo Maniero, che realizza sul suggerimento di Calaiò. L’ex Pescara supera in dribbling due avversari e batte Russo sul secondo palo, raggiungendo in vetta alla classifica dei bomber proprio il compagno di squadra. E i tifosi etnei possono sorridere sperando sia l’inizio di un nuovo corso. CATANIA-PRO VERCELLI 4-0 (3-0) CATANIA (4-3-1-2) : Terracciano 6; Belmonte 6, Schiavi 6.5, Ceccarelli 6, Mazzotta 6.5 (36′ st Capuano 6) Coppola 6.5, Rinaudo 7, Sciaudone 7.5; Rosina 7.5 (24′ st Chrapek 6); Calaio’ 8.5 (43′ st Barisic sv), Maniero 7.5. (Ficara, Sauro, Jankovic, Odjer, Escalante, Castro). All.: Marcolin. PRO VERCELLI (4-3-3) : Russo 5; Ferri 5.5, Coly 5.5, Bani 5, Scaglia 5.5; Ardizzone 6, Castiglia 5.5 (14′ st Emmanuello 5.5), Scavone 5; Di Roberto 5.5, Marchi 5 (24′ st Beretta 6), Statella 5 (14′ st Sprocati 5.5). (Viotti, Marconi, Cosena, Liviero, Fabiao, Belloni). All.: Scazzola. ARBITRO: Mariani di Aprilia. RETI: nel pt 6′ e 16′ (rig.) Calaio’, 33′ Rosina; nel st 13′ Maniero. AMMONITI: Castiglia, Maniero, Bani, Di Roberto, Emmanuello, Schiavi. ANGOLI: 6-3 per la Pro Vercelli. RECUPERO: pt 0′; st 2′. Argomenti catania calcio pro vercelli serie b Leggi i commenti I commenti dei lettori 
L'allarme dei geologi è fondato: nel paese delle frane e dei dissesti la disciplina Scienze della Terra è a rischio estinzione. A causa della riforma Gelmini sopravvivono solo otto dipartimenti su 34. In tutta l'Emilia Romagna, quattro atenei statali, non c'è più nulla. "Presto importeremo dall'estero anche i geologi", dice Gian Vito Graziano, presidente del Consiglio nazionale dei geologi. Il 7 febbraio 2012 consegnarono all'ex presidente della Repubblica Giorgio Napolitano un appello, "Per un nuovo risorgimento delle scienze geologiche", sottoscritto da tutti i rettori, degli atenei italiani, dai presidi di facoltà di Scienze, da migliaia di professionisti, ricercatori, cittadini. Quell'appello si è trasformato in un disegno di legge giacente in commissione Cultura alla Camera. Dice Graziano: "A breve l'Italia sarà costretta a importare dall'estero anche i geologi. Gli otto dipartimenti di Scienze della Terra sopravvissuti sono al limite della sopravvivenza: fra pochi anni saranno cancellati. Nel Paese del dissesto idrogeologico e del rischio sismico e vulcanico, si assiste, nell'indifferenza generale, alla scomparsa di una disciplina. Le Scienze della Terra in ambito universitario sono state messe in drammatica difficoltà dalla cosiddetta riforma Gelmini, che ha posto rigidi vincoli numerici per la costituzione dei dipartimenti universitari". Secondo i geologi gli accorpamenti sono stati fatti a caso: "Nelle diverse sedi universitarie i geologi oggi si trovano insieme, a seconda dell'ateneo, ai biologi, ai botanici, ai fisici, ai chimici, ai matematici, agli ingegneri, ai forestali. Per fare un dipartimento universitario, senza alcun logico motivo, ci vogliono 40 professori e ricercatori della stessa disciplina. Ma le Scienze della Terra sono un'area disciplinare piccola e, in tutta Italia, i docenti del settore sono meno di un migliaio e in costante diminuzione. Alla prossima alluvione, al prossimo terremoto o alla prossima frana, tutti cercheranno i geologi per risolvere la situazione, ma questi non ci saranno più". Raffaella Mariani, deputata Pd e prima firmataria della proposta di legge, e Manuela Ghizzoni, deputata Pd e relatrice della proposta in commissione Cultura, dicono: "Investiremo nella formazione di professionisti esperti. La proposta in esame ha introdotto un programma di borse di studio in favore degli studenti che si iscrivono ai corsi di laurea in Scienze della terra: una misura concreta a favore dell'incremento delle iscrizioni e al potenziamento dei corsi di laurea. E poi Scienze geologiche, per la prima volta dalla sua istituzione, entra nel piano nazionale delle lauree scientifiche 2014-2016". 
None Leggi i commenti I commenti dei lettori 
PARIGI – Una ghiotta opportunità fallita per riprendersi il primo posto e mettere pressioni alle rivali. Rimane a mani vuote, infatti, l’Olympique Marsiglia nell’anticipo della 22ª giornata della Ligue 1, piegato per 2-1 dal Nizza. La squadra guidata da Marcelo Bielsa manca dunque l’attacco alla vetta, rimanendo in seconda posizione, a 44 punti, una lunghezza sotto al Lione capolista, domenica impegnato contro il Metz, terzultimo in graduatoria (Saint Etienne-Paris SG è invece la sfida che vale il terzo posto). Il derby della Costa Azzurra si decide tutto nella ripresa. Al 2′ è il difensore Genevois a portare in vantaggio i padroni di casa, che però poco dopo restano in dieci per l’espulsione per doppia ammonizione di Gomis. Ma pur in inferiorità numerica, al 28′ arriva il raddoppio del Nizza ad opera di Hult, al primo centro stagionale. Thauvin al 32′ accorcia le distanze per i marsigliesi, ma non basta per raddrizzare il risultato al Marsiglia, in trasferta senza successi pieni da ottobre. Colgono la terza affermazion di fila e festeggiano i nizzardi, che in classifica raggiungono all’ottavo posto il Nantes a quota 31. Argomenti ligue 1 nizza marsiglia Leggi i commenti I commenti dei lettori 


LOS ANGELES – Il verdetto tanto temuto, dall’atleta per primo ma anche dalla sua squadra e da tutti gli appassionati di pallacanestro, è arrivato. Ovvero: stagione finita per Kobe Bryant. E’ il network Espn ad anticipare l’esito degli accertamenti a cui si è sottoposto il fuoriclasse dei Los Angeles Lakers: ‘Black Mamba’ deve fermarsi per una lesione alla cuffia dei rotatori della spalla destra. BRYANT, INFORTUNIO ALLA SPALLA A NEW ORLEANS – Bryant, 36 anni, si è infortunato mercoledì nella sfida persa sul campo dei New Orleans Hornets. Nel campionato in corso, il numero 24 dei gialloviola ha giocato 35 delle 43 partite disputate dai Lakers, protagonisti di un’annata negativa con un bilancio di appena 12 vittorie e 31 sconfitte. Nell’aprile 2013 Bryant si è procurato la rottura del tendine d’Achille e nella stagione successiva, quella 2013-2014, ha fatto in tempo a giocare appena 6 match prima di fermarsi per guai al ginocchio sinistro. KOBE: “ECCO CHE SUCCEDE QUANDO PASSO TROPPO IL PALLONE” – La stella dei Lakers, che dunque non potrà partecipare al suo 17° All Star Game consecutivo (1.152.402 i voti ottenuti) in programma al Madison Square Garden di New York il 15 febbraio, si sottoporrà ad ulteriori controlli nei prossimi giorni. Non è escluso il ricorso alla soluzione chirurgica. Intanto, Bryant prova ad alleggerire il clima con un tweet: “Ecco cosa succede quando passo troppo il pallone!”, scrive lui, non proprio il prototipo del giocatore altruista. Diverso l’umore del coach Byron Scott, costretto a gestire una situazione sempre più complicata: “Sono preoccupato, lo siamo tutti”, dice l’allenatore dopo l’allenamento mattutino a San Antonio, in vista della partita in casa degli Spurs campioni Nba in carica. Argomenti los angeles lakers kobe bryant Leggi i commenti I commenti dei lettori 
None Leggi i commenti I commenti dei lettori 
