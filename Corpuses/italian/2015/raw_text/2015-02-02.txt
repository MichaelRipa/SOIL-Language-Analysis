CREMONA – Trascinata dalla coppia Diener-Della Valle, Reggio Emilia espugna per 88-87 Cremona e conserva il 2° posto in classifica accanto a Venezia, a -4 dalla capolista Milano . Sul risultato finale, però, pesa il mancato fischio arbitrale, a 20'' dalla fine con Cremona avanti di 1, per un fallo (antisportivo) di Cinciarini che tira i pantaloncini a Vitali che sbaglia il tiro. Alla Vanoli non è bastata l'ottima prova di Clark (20 punti) per riuscire ad allungare a tre la striscia di vittorie di fila e salire in sesta posizione. UNA GARA SUL FILO DELL'EQUILIBRIO  - Gara sempre in equilibrio. Cremona parte bene ma poi i troppi errori al tiro permettono a Reggio Emilia di sorpassarla grazie alle triple di Diener, Cinciarini e Polonara. La squadra di Pancotto resta agganciata grazie a una bomba da metà campo sulla sirena di Ferguson (17-21). Nel secondo parziale è una vera e propria sfida dai tre punti tra le due formazioni con Cremona che riesce a mettere la freccia ma che, nel finale, viene ripresa (40-38) da Polonara. [[ge:rep-locali:repubblica:106431145]] HAYES TRADISCE CREMONA  - Dopo il riposo lungo, diventa protagonista un super Diener, che con il collega Della Valle fa volare Reggio. Cremona però non molla e chiude avanti con l'ennesima bomba da metà campo sulla sirena firmata da Mei (69-68). L'ultimo quarto è una emozione continua, ma alla fine è Hayes che sbaglia il tiro della vittoria e Reggio chiude 88-87. Vanoli Cremona-Grissin Bon Reggio Emilia 87-88 (17-21, 40-38, 69-68) Cremona : Hayes 7, Gazzotti 5, Vitali 12, Mian, Campani 7, Ferguson 10, Mei 6, Clark 20, Cusin 10, Bell 10. All.: Pancotto. Reggio Emilia : Mussini, Polonara 14, Della Valle 12, Pechaceck 2, Pini 4, Kaukenas 8, Cervi 8, Silins 2, Diener 27, Cinciarini 11. All.: Menetti. Arbitri : Lamonica, Di Francesco e Borgioni. Note -  tiri da tre: Vanoli tiri da tre 11-23, Grissin Bon 12-24; tiri liberi: Vanoli 16-23, Grissin Bon 16-22; rimbalzi: rimbalzi Vanoli 37, Grissin Bon 33. Spettatori : 2800. Argomenti basket basket serie a reggio emilia basket cremona basket Leggi i commenti I commenti dei lettori 
L'ultimo giorno di mercato, per tradizione, è quello dei colpi a sorpresa di Urbano Cairo. Stavolta, invece, le cose sono andate diversamente e così il mercato che era iniziato con il flop-Pinilla è finito con la delusione-Ilicic. La telenovela, infatti, si è conclusa nel modo peggiore: nessun lieto fine, il Toro è rimasto a bocca asciutta. A mettersi di mezzo in quello che sarebbe stato il matrimonio fra il fantasista sloveno e il club granata è stata la Fiorentina. Che non ha ceduto, non ha abbassato le pretese e non ha concesso dunque al Toro di portare alla corte di Ventura il tanto atteso giocatore. Ma l'ultima giornata di trattative è stata quella anche di un altro obiettivo perso: Acquah sembrava ormai distante dalla Samp e invece un guizzo del presidente Ferrero ha portato - quasi in extremis - alla chiusura della trattativa con l'ormai ex centrocampista del Parma. Cairo e Petrachi hanno cercato - vanamente - una sistemazione per Sanchez Miño che ora dovrà riaggregarsi al gruppo e cercare di ritagliarsi quello spazio che negli ultimi mesi aveva definitivamente perso. Rimane in granata anche Barreto: il trasferimento al Trapani, che aveva preso forma fra sabato sera e domenica mattina, è sfumato anche per il mancato arrivo di Ilicic. Per Barreto, Sanchez Miño e anche per Basha, dunque, per ora resta soltanto il granata ma con la possibilità di una cessione nei mercati esteri che resteranno aperti ancora nelle prossime settimane. E così, alla fine, l'unico attaccante arrivato in granata è il giovane attaccante Francesco Serafino, bomber classe 1997 del Boca Juniors, che andrà a rinforzare la Primavera di Moreno Longo. Anche perché è andato a vuoto pure il tentativo per Serge Gakpé. Ventisette anni, l'attaccante di movimento del Nantes e della nazionale del Togo era diventato l'obiettivo dell'ultima ora del Toro. La trattativa ha preso corpo dopo il tramonto quando era fallito anche l'ultimo tentativo per Ilicic. E ad un paio d'ore dal traguardo era arrivato anche l'accordo con il Nantes; peccato che il giocatore ha già un accordo di massima con il Genoa per la prossima estate e dunque non è stato possibile convincerlo. A conti fatti il Toro dunque si ferma agli ingaggi a costo zero dell'attaccante Maxi Lopez, del portiere Ichazo e del centrocampista Gonzalez, cui rispondono le cessioni del portiere Gillet dei centrocampisti Nocerino e Ruben Perez, e dell'attaccante Larrondo. 
"VIOLENTANO la montagna per pigrizia e indifferenza. Sono figli di una cultura della fretta, del "tutto e subito", della soddisfazione senza sforzo e impegno che ha corrotto dalla politica ai rapporti umani...". Mauro Corona sta tornando nella sua baita. Il tempo di fare la spesa a valle e già non vede l'ora di essere di nuovo nel silenzio, nella solitudine dell'alta quota. Lei è contrario all'eliski? "Si è persa l'etica della montagna e il rispetto della natura. Questi che arrivano con i minuti contati e il portafoglio pieno, che vogliono andare in cima in pochi minuti con l'elicottero non vogliono far fatica, sono dei nichilisti". Turisti figli della fretta? "E del cinismo che usa e distrugge tutto, rapporti umani e vallate. Vince la voglia di guadagnare e per soddisfare chi ha sghei e non vuole faticare si è pronti a tutto. Si è perso il senso, la soddisfazione della conquista con impegno: sia una donna o la cima di montagna. Ora si preferisce pagare, più comodo, veloce. meno impegnativo". Ma i soldi non aiutano la montagna a sopravvivere? "Dovrebbero fare investimenti veri, una strada per evitare di lasciare isolate valli e paesini che altrimenti si spopolano, ma i politici passano, promettono e scompaiono. Mentre chi resta cerca persino di spostare i confini posti ad una vallata dall'Unesco per costruire una nuova funivia. Ma vadano con le ciaspole in neve fresca invece di continuare ad umiliare la montagna senza pensare alle generazioni future". Argomenti interviste sport mauro corona Leggi i commenti I commenti dei lettori 
None Leggi i commenti I commenti dei lettori 
PARIGI - "Per Dsk il processo di Lille sarà uno spettacolo orribile. Per carità, non dico che sia un santo ma ora che si è ritirato dalla politica ha diritto a essere lasciato in pace". Elisabeth Levy, direttrice di Causeur, teme una nuova "deriva puritana". Levy ha pubblicato l'anno scorso il "manifesto dei 343 maiali" contro la legge che voleva punire i clienti di prostitute: "Nei rapporti sessuali tra persone adulte e consenzienti lo Stato non dovrebbe mai entrare". Ma è diverso per un personaggio pubblico, ora sospettato di sfruttamento aggravato della prostituzione, non crede? "Credo che la definizione di sfruttamento della prostituzione si sta allargando a dismisura, fino a punire semplici clienti. L'idea stessa di vita privata è minacciata da un'inquisizione femminista permanente". Dsk era all'epoca uno degli uomini allora più potenti del mondo. Non avrebbe dovuto avere un comportamento diverso? "Non voglio saperlo. Né sapere cosa ha fatto, in quali posizioni. Per me l'importante è notare che tutte le prostitute erano pienamente coscienti di ciò che andavano a fare. Una donna ha diritto di prostituirsi e un uomo può andare con prostitute". Erano serate "libertine", come dice Dsk? "O con una formula più diretta e meno elegante: orge. Non mi risulta ci fossero minorenni, oppure violenze. Che si sappia, Dsk non ha commesso abusi di potere, usando fondi pubblici o dando in cambio favori. In quel caso, è ovvio che il mio giudizio sarebbe completamente diverso". Però alcune prostitute potrebbero essere vittime di reti criminali... "Sono d'accordo a punire magnaccia e trafficanti come probabilmente succederà in questo processo". Ma non la disturba vedere donne trattate come "materiale"? "Guardi, la legge deve ovviamente prevedere divieti assoluti anche sul sesso: per esempio contro l'incesto, lo stupro. Ma all'interno di questo contesto normativo la libertà di ognuno è assoluta". Quale sarebbe la "deriva puritana"? "Dopo il progetto di legge per punire i clienti di prostitute, che abbiamo contribuito a bloccare, questo processo è un ulteriore segnale: che fastidio danno persone a cui piace fare orge? La Francia è quel paese in cui la sessualità è libera da molto tempo. Siamo una patria letteraria, e la letteratura è piena di prostitute ". Argomenti interviste esteri 
LA SPEZIA - Vittoria pesante in chiave play off per l'Avellino, che vince in casa dello Spezia per 1-0 e lo supera in classifica portandosi al quarto posto ad una lunghezza dal Livorno, terzo. Lo Spezia fa la partita ma gli irpini a colpire in apertura di match, proteggendo il gol del vantaggio per tutto il resto del match, approfittando anche della inferiorità numerica degli spezzini dal 19' della ripresa. Al 9' l'Avellino passa in vantaggio con Bittante, pronto ad inserirsi in area e a battere Chichizola con un esterno sinistro sull'assist di D'Angelo. Al 26' Catellani lancia Migliore che, però, sbatte contro Gomis che salva la porta degli irpini. Lo Spezia ci riprova alla mezzora con Catellani che, servito da Giannetti, di destro impegna Gomis che si salva in calcio d'angolo. Nella ripresa, al 6', Giannetti ha sulla testa la palla del pari ma non da la forza necessaria per mettere in rete. Al 19' Spezia in dieci. Migliore, già ammonito, tocca la palla con una mano: secondo giallo e spogliatoio anticipato. Al 21' doppia occasione per Arini per portare a due le reti dell'Avellino. Sul primo tiro dal limite respinge Valentini, poi sulla sua seconda conclusione salvataggio dello stesso Valentini sulla linea. Al 28' è lo Spezia ad andare vicino al gol. La botta da fuori area di Stefanovic, però trova la respinta in corner di Gomis. SPEZIA (3-5-2): Chichizola 7; Milos 6.5, Piccolo 6.5, Valentini 6; Kvrzic 5 (46' s.t. Stevanovic 6.5), Brezovec 6 (15' s.t. Nenè 6), Canadjija 7, Gagliardini 6, Migliore 5.5; Giannetti 6, Catellani 6.5 (26' s.t. Acampora 6). In panchina: Nocchi, Madonna, Cisotti, Katanec, Situm, Bakic. Allenatore: Bjelica 6. AVELLINO (3-5-2): Gomis 7; Pisacane 6.5, Ely 6.5, Chiosa 6; Regoli 6.5 (26' s.t. Almici s.v.), D'Angelo 6.5, Arini 6.5, Schiavon 6.5 (33' s.t. Zito s.v.), Bittante 7; Comi 6.5 (18' s.t. Mokulu 5.5), Castaldo 7. In panchina: Frattali, Bavena, Fabbro, Soumare, Angeli, Trotta. Allenatore: Rastelli 6.5. ARBITRO : Pasqua 4. Gol : 9' p.t. Bittante. Note : Serata serena e fredda, terreno in buone condizioni. Spettatori 6.015. Espulso Migliore al 19' s.t per doppio giallo. Espulso Migliore al 19' s.t per doppio giallo. Ammoniti : Regoli, Chiosa, Migliore, Zito. Espulso Migliore al 19' s.t per doppio giallo. Argomenti serie b avellino calcio spezia calcio Leggi i commenti I commenti dei lettori 
MILANO - PUÒ un sogno diventare realtà? Sì, se la tecnologia, la competenza e l'impegno concorrono a raggiungere l'obiettivo che ci si è prefissi: in questo caso l'ambizioso traguardo di azzerare nel 2020 le vittime di incidenti fra i possessori delle nuove Volvo. Questione di cultura d'azienda, spiega Lotta Jakobsson, ingegnere meccanico, da 25 anni impegnata nella casa svedese a portare avanti la scienza della sicurezza nell'auto. "Si tratta di un obiettivo che è soprattutto una missione e che è a portata di mano alla luce di quanto sappiamo e facciamo oggi". Può una casa automobilistica da sola porsi un obiettivo del genere? "La sicurezza è una cosa complessa, abbiamo studiato tutti i fenomeni e i motivi di rischio, quindi sappiamo valutare le possibili evoluzioni del traffico e quello che occorre per renderlo più sicuro. Fondamentali sono anche il miglioramento delle strade e l'imposizione di limiti di velocità adeguati alle varie situazioni. Per esempio, è ovvio che la separazione fisica fra le corsie evita la possibilità di urti frontali ". Questo rende le cose un po' più complesse. "Sì, c'è anche una questione di mentalità e noi in principio pensiamo alla Svezia, ma sappiamo che in altre realtà sarà molto più laborioso. " Pensa che le auto a guida autonoma siano una via efficace per migliorare la sicurezza? "Perché la guida autonoma diventi una realtà occorreranno decenni. A tempi brevi il contributo lo daranno le varie assistenze alla guida, ossia tutti i dispositivi, controllo di stabilità, frenata automatica, eccetera, che diminuiscono il rischio di incidenti". Ci sono più margini di miglioramento nella sicurezza attiva o in quella passiva? "Non si può più parlare di sicurezza attiva e passiva; esiste "la sicurezza" perché con l'evoluzione della tecnologia e delle conoscenze i due aspetti si sono progressivamente integrati. Noi prendiamo in esame tutto ciò che accade dall'elemento scatenante fino all'eventuale urto e cerchiamo di intervenire in tutta la sequenza di eventi. Nella protezione degli occupanti si è fatto moltissimo ma c'è ancora da lavorare". In passato ci sono state discussioni sul valore dei crash test Euro Ncap. "Inizialmente si contestava il significato dei test in laboratorio rispetto alla realtà, ma anche il rischio di creare un'istituzione che desse direttive vincolanti. Comunque il merito principale è stato rendere la questione di attualità e promuovere il concetto della sicurezza come una caratteristica importante delle auto". Lei fra l'altro ha progettato un manichino che riproduce una donna in gravidanza; c'è ancora bisogno delle prove reali con i dummy? "I test al vero più che altro servono a validare le simulazioni al computer, che oramai sono la parte più rilevante del lavoro; i manichini non possono riprodurre tutte le diverse strutture umane mentre il mondo digitale permette di fare indagini molto più accurate". Non le capita mai di dover accettare dei compromessi con gli altri tecnici? "Si discute e magari mi chiedono di ridurre la corsa di regolazione dei poggiatesta o di modificare qualcosa sotto il cofano, alla fine però ottengo qualcosa in cambio e il risultato è salvo". 
UN prodigio delle percussioni, un artista esaltante che si getta come una furia fra tamburi, marimbe, rullanti, piatti sospesi e batteria, con grandi spazi per l'improvvisazione. Salisburghese, 31 anni, Martin Grubinger debutta alla Scala oggi con l'Orchestra Nazionale di Santa Cecilia, ospite della Filarmonica. Speaking Drums ("Tamburi parlanti") è il pezzo scritto e diretto dall'ungherese Peter Eötvös, che emerge fra le calligrafiche Melodien di Ligeti e i sapori americani di Ives (ANew England Symphony) eGershwin(An American in Paris). Grubinger, cosa cambia fra suonare le percussioni nella classica e nel jazz/rock? "Se suoni pezzi d'avanguardia devi conoscere alla perfezione le tecniche di centinaia di strumenti, da tam-tam a vibrafono, marimba, conga sudamericane. Nel rock puoi infondere lo stesso spirito e la stessa energia, ma il set è molto più semplificato". Ci sono strumenti faticosi da suonare. "È faticoso reggere una frequenza ritmica scatenata magari per più di 2 ore. Quasi una maratona. Per fortuna mi è sempre piaciuto praticare gli sport, corsa, ciclismo, nuoto, sci di fondo e calcio. E da ragazzo volevo fare il contadino". Con la musica come ha cominciato? "Da piccolo suonavo il piano, poi sono passato alla batteria. Inizialmente mi scoraggiavano e io stesso non pensavo che potesse esserci tanto pubblico". Trovare il repertorio dev'essere complicato. "Non siamo fortunati come i pianisti. La riscoperta della percussione è recente, con Bartók, Varèse e Xenakis. E molti autori contemporanei come Eötvös, MacMillan, Gruber e Saariaho hanno iniziato a scrivere per noi". Difficile suonare a memoria? "Non è un obbligo, ma aiuta a sentirsi più vicini a orchestra, direttore e pubblico, mentre il leggìo può fare da barriera ". Il momento più emozionante delle sue performance? "Quando sto per entrare in sala e dietro le quinte cerco la giusta ispirazione, l'energia interiore. E' una situazione speciale, mi sento carico di adrenalina, come un gladiatore prima di entrare nell'arena". Come suona il pezzo di Eötvös? "E' un pezzo molto divertente, che imita il linguaggio. Alla Scala tornerò comunque in ottobre con il Percussive Planet Ensemble e il baritono Thomas Hampson fra Gershwin, le canzoni di Sting e Frank Sinatra". Argomenti interviste milano interviste spettacoli 
"IL viso è ridotto a una massa informe color rosso scuro. L'assassino ha infilzato, tragliato, lacerato e triturato". Truculento, non c'è che dire, e vi risparmiamo gli altri particolari degli omicidi indagati anche questa volta, Nella mente dell'ipnotista , dal geniale e durissimo ispettore (o meglio ex, visto che tutti lo credevano morto) Joona Linna e da Erik Maria Bark, lo psichiatra che pratica l'ipnosi più famoso di Svezia. Un plot truce e sanguinario con al centro un serial killer che si accanisce su donne filmate attraverso le finestre, mandate su internet pochi minuti prima dell'assassinio e poi messe in posa sulla scena del delitto, tra le loro frattaglie. Truce e sanguinario è dir poco, eppure i due autori che si celano dietro lo pseudonimo Lars Kepler, best seller mondiale ormai, tradotto in 35 paesi (solo in Italia L'ipnotista ha raccolto 250.000 lettori) con 5 milioni di copie vendute, sono una bella coppia di quarantenni o giù di lì con tre bambine belle come il sole, che fino al 2009 scrivevano l'uno, Alexander Ahndolir, di Bergman, l'altra, Alexandra, di Pessoa. Ora, invece, passano le giornate inventando piccoli pluriomicidi (nel primo giallo che per altro è stato portato sullo schermo da Hallstrom, il regista de Le regole della casa del sidro ) o, come questa volta, seguendo con modalità del tutto cinematografiche e al presente, un assassino psicopatico capace anche di bere sangue da una eroinomane colpita con l'ascia perché è in crisi di astinenza. In mezzo, sopra, sotto: l'ipnotista Bark, tra una pasticca di calmante e l'altra, innamorato ora di una musicista cieca, crede di sapere chi è il colpevole o comunque l'unico in grado di dare indicazioni, un ex-prete tossicomane rinchiuso in un manicomio criminale, e dunque scandaglia il suo inconscio ipnotizzandolo, mentre Joona si spinge in luoghi oscuri e conturbanti, dal rifugio di strani erotomani criminali a un luogo perso nel nulla dove la mafia russa spaccia violenza e droghe di ogni tipo. L'omicida è inimmaginabile. Se si parla di noir, la Svezia ci ha abituato a mille sorprese. Ma perché, gli chiediamo via web, scegliere uno pseudonimo? "Prima ognuno di noi scriveva per conto proprio. È una professione tra le più solitarie del mondo. Pensammo che in fondo, dopo 15 anni di matrimonio e tre figlie, visto che amavamo far le cose insieme, sarebbe stata una buona idea sperimentarci nella scrittura a quattro mani. Ma era molto più difficile di quel che pensavamo. Litigavamo su tutto, dallo stile alla trama, mettevamo il nostro prestigio personale in ogni frase. Non funzionava. Non ne nasceva un racconto, ma solo grandi scontri. Tuttavia il fallimento ci era inaccettabile. Così costruimmo una nuova strategia. Creammo un autore nuovo, Lars Kepler appunto, e decidemmo di scrivere una crime story su un ipnotista bravissimo. I nostri conflitti finirono. Può suonare strano, ma era veramente quello di cui avevamo bisogno. Da quel momento lavorare è diventato puro piacere ". Cosa vi affascinava tanto dell'ipnosi? "È eccitante perché può raggiungere ricordi che neppure il "paziente" sa di avere. Fa paura ed è attraente allo stesso tempo. Anche se non ne parla, in tutto il mondo la polizia la usa spesso quando interroga i testimoni. La pratica ci interessava soprattutto per la sua velocità, è come un ascensore in salita nel nostro subconscio. Uno di noi due, Alexander, è stato ipnotizzato, e ne è stato entusiasta. Si dimostrò rilassante, e nuovissimo, perché sentiva di dovere, volere, obbedire all'ipnotista". Leggendo i vostri romanzi, si incontra un fatto di sangue ogni poche pagine. Avete detto che vi attrae mettere paura. Qual è l'appeal della paura? "Abbiamo sempre amato il cinema e la letteratura che procurano emozioni forti. Un dato in comune con molti autori, naturalmente. Perfino Aristotele sottolineava che una buona suspense è un elemento letterario fondamentale. Se ne può discutere, comunque noi produciamo thriller che ci piacerebbe leggere, e per noi è molto eccitante. Non vogliamo far esplodere questo genere di tensione solo all'inizio o alla fine, ma in ogni pagina, e deve toccare temi sensibili, in cui riusciamo a infilarci veramente ". Tutto si svolge in un'atmosfera cupissima. Tutti sono infelici. Dall'ipnotista ai poliziotti. E la maggior parte si impasticcano o si drogano. Cos'è successo alla società perfetta della Svezia? "I nostri romanzi non sono idilliaci; descrivono gli aspetti difficili della nostra collettività. La Svezia è ancora un paese gradevole e sicuro per la gente comune, e, per quanto noi ci si concentri su crimini orrendi e dilemmi morali, emergono comunque tanto amore, amicizia, buoni legami famigliari, eroi". Abbiamo sempre pensato che parte della vostra limpidezza si rivelasse in quelle vostre finestre, grandi, aperte, mai oscurate. E invece è proprio qui che il serial killer del nuovo romanzo prende spunto. Che significa vivere su tanti piccoli palcoscenici, e viceversa guardarli da fuori? "Il nostro desiderio di luce è essenziale. È il perché delle nostre enormi finestre. Ed è vero che prima di quest'ultimo libro nessuno aveva dato peso ai voyeur o peggio agli stalker. Ma abbiamo letto le statistiche della polizia e abbiamo scoperto che il 9 per cento della popolazione ha ricevuto le attenzioni di uno stalker almeno una volta nella vita. Proprio così, perché è un dato che qui il buio dell'inverno e dell'autunno sono lunghi. Se sei dentro casa con le luci accese, di fatto sei "sulla scena", e proprio come un attore, vedi davanti a te solo il buio". Nel libro ci sono una serie di preti depravati. Come mai? "Sono i personaggi a sceglierci. Improvvisamente appaiono, parlano, fanno cose. È fantastico nel processo creativo il momento in cui questo avviene". Una donna omosessuale che aspetta un bambino con la sua compagna, una moglie etero che vuole abortire. Cosa volevate dire? "Siamo sempre nel qui ed ora. E la vita è complicata. Ci piace parlarne. È una strada verso l'accettarci l'un l'altro". Qualcuno ha detto che il vostro metodo di lavoro in comune è ottimo per creare personalità doppie credibili. Come procedete? "Condividiamo ogni momento, dalla ricerca, dallo sperimentare armi e tecniche di combattimento fino a ogni parola, frase, dettaglio. Veniamo ricompensati dalla scrittura a quattro mani, con i suoi ingressi di nuovi input, ispirazioni, idee. È come una jam session , un flusso di creatività. Significa ridere, emozionarsi, aver paura. Certo, ancora a volte litighiamo, ma soprattutto viviamo un eccezionale processo che ci porta a diventare Lars Kepler". Argomenti interviste cultura 
