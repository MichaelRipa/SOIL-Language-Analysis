None Leggi i commenti I commenti dei lettori 
PADERBORN – Con una bella prova di personalità, l’Italia U. 21 tiene testa alla Germania e sfiora l’impresa a Paderborn, venendo bloccata sul 2-2 solo nel finale. Il pari sta stretto agli azzurrini di Di Biagio che, sicuramente hanno fatto vedere le cose migliori. L’Italia, partita con il 4-4-2 con Berardi e Battocchio esterni e Trotta-Belotti coppia d’attacco, ha sofferto in avvio l’aggressività dei ragazzi di Hrubesch, vicini per due volte al vantaggio con Leitner e Volland. BITTENCOURT REPLICA A TROTTA – Poi, però, si è riorganizzata e, dopo tre ghiotte occasioni fallite da Trotta, Belotti e Sturaro, è passata (38′) con un bel colpo di testa in anticipo di Trotta su punizione dalla sinistra di Berardi. Gli azzurrini hanno mancato il raddoppio in avvio di ripresa con Sturaro, lanciato a tu per tu con il portiere, e sono stati immediatamente puniti: il pari lo ha firmato al 56’ Bittencourt riprendendo un tiro di Malli respinto da Bardi. VERDI, GOL E TRAVERSA POI RIGORE-BEFFA – La gara si è fatta equilibrata e, dopo un’altra limpida palla-gol per parte (Battocchio e Hofman), sono stati, però, gli azzurri a rimettere la testa avanti (78’): tutto merito di Verdi che, entrato da poco al posto di Belotti, ha concluso una bella azione personale con un tiro ad incrociare rasoterra imprendibile per Leno. Lo stesso attaccante dell’Empoli (traversa) e poi Longo hanno mancato il colpo del ko e la Germania ne ha approfittato per salvare la faccia. All’85’, l’arbitro polacco Raczkowski ha giudicato da rigore una lieve trattenuta in area di Romagnoli e ha consentito, così, a Leitner di fissare il punteggio sul 2-2. DI BIAGIO SODDISFATTO A META’ – Soddisfatto solo parzialmente, a fine partita, Luigi Di Biagio: “Sapevamo che avremmo affrontato delle difficolta’. All’inizio abbiamo sofferto il loro palleggio e non siamo riusciti a tenere testa dal punto di vista offensivo. Poi nel secondo tempo siamo cresciuti e abbiamo costruito diverse occasioni”. Del dubbio rigore il ct non parla: “Non e’ quello il problema. Dobbiamo giocare sempre cosi’, loro sono il top ma noi stiamo arrivando. Verdi? Non ha fatto male, e’ partito bene. Un uovo di Pasqua da regalare a Sarri? Comunque lo avremmo mandato lo stesso, non solo per Verdi ma anche per Rugani, Barba. Insomma, non e’ male Sarri…”, conclude scherzando sui tanti giocatori che il tecnico dell’Empoli sta fornendo all’Under 21. GERMANIA-ITALIA 2-2 (0-1) Germania (4-2-3-1): Leno; Geis, Ginter, Orban (1′ st Zimmer), Schulz; Kimmich, Leitner; Bittencourt (24′ st Klaus), Younes (1′ st Gnabry), Malli; Volland (1′ st Hofmann). In panchina: Stegen, Horn, Günter, Knoche, Meyer, Can, Korb. Allenatore: Hrubesch. Italia (4-2-3-1): Bardi; Zappacosta (17′ st Sabelli), Bianchetti, Rugani (1′ st Romagnoli), Biraghi; Battocchio (29′ Benassi), Sturaro, Crisetig (17′ st Cataldi), Berardi (48′ st Molina); Trotta (29′ st Longo), Belotti (17′ st Verdi). In panchina: Leali, Sportiello, Barba, Goldaniga, Izzo, Baselli, Viviani, Fedato. Allenatore: Di Biagio. Arbitro: Raczkowski (Pol). Reti: 38′ pt Trotta, 11′ st Bittencourt, 33′ st Verdi, 40′ st Leitner (rig.) Ammoniti: Sturaro, Leitner, Zimmer, Bardi. Calci d’angolo: 7-6 per la Germania. Recupero tempo: 0′, 3′. Spettatori: 15.000 circa. Argomenti nazionale under 21 Leggi i commenti I commenti dei lettori 


ROMA - "E' stata una battaglia durissima, Sollecito è innocente, e questa Cassazione ha avuto il coraggio di affermarlo. Ora Raffaele torna a riprendersi la sua vita". Fuori dal palazzaccio parla del suo assistito che ancora non riesce a credere alla fine dell'incubo, dei giudici "preparati, che hanno studiato a fondo le carte e per questo lo hanno assolto". L'avvocato Giulia Bongiorno nella notte più lunga scioglie la tensione e allarga un sorriso dopo anni di carte, di prove e perizie contestate. Ha vinto la sua linea, la sua costanza. Se l'aspettava? "Sì, avevamo consegnato seicento pagine per spiegare gli errori della sentenza, di una realtà frantumata nel corso di anni di processi e resa ormai irriconoscibile dal vero. Ho sempre detto che se si studiavano le carte si sarebbe capita la verità. E i giudici erano molto preparati, si vedeva, hanno fatto relazioni puntuali e rigorose. Hanno avuto coraggio". Hanno avuto coraggio i magistrati? "Sì, il coraggio di andare a fondo, di rileggere il materiale, in fondo c'era un'altra sentenza di Cassazione da valutare. Il coraggio di andare oltre l'apparenza e l'opinione pubblica. Il coraggio di essere indipendenti". Raffaele e Amanda assolti per sempre? "Si, i giudici potevano annullare la sentenza e decidere di approfondire, invece hanno deciso di annullare senza rinvio: è come dire basta indagini, non c'è alcun coinvolgimento di Sollecito". Ha parlato con Raffaele? "L'ho sentito, ha capito che è andata bene, non i passaggi tecnici. Mi è sempre piaciuto, mi è piaciuto il modo in cui ha affrontato a testa alta i momenti duri e sono stati tanti in questi otto anni di indagini, 4 dei quali passati in carcere. E in questo tempo non l'avete mai sentito imprecare, insultare i giudici o la giustizia. Sempre rispettoso, pacato, anche per il suo carattere mi sembrava impossibile l'accusa. Certo, ha avuto la fortuna di avere accanto un padre straordinario pronto a sostenerlo. Sempre". Cosa le ha detto? "È come se non riuscissi ancora a crederci. Dopo otto anni, dopo essermi svegliato tutte le mattine con questa spina nel cuore mi sembra impossibile sia finita. Invece, ora per Raffaele è il momento di riprendersi la sua vita". Argomenti omicidio meredith corte di cassazione giulia bongiorno raffaele sollecito amanda knox 
None Leggi i commenti I commenti dei lettori 
None Leggi i commenti I commenti dei lettori 
Stagione finita. Anzi no. Claudio Marchisio non ha riportato la lesione subtotale del crociato anteriore evidenziata dagli esami che il centrocampista bianconero e azzurro aveva sostenuto in mattinata a Firenze. La clamorosa smentita è arrivata in tarda serata, sul sito ufficiale della Juventus: "Claudio Marchisio, rientrato questo pomeriggio dal ritiro della Nazionale, è stato sottoposto ad accertamenti da parte dei medici sociali della Juventus e dal professor Flavio Quaglia. È stato poi sottoposto in tarda serata a una nuova risonanza magnetica del ginocchio destro dal professor Carlo Faletti presso la clinica Fornaca. La visita e l'esame hanno escluso lesioni del legamento crociato anteriore. Claudio rimarrà a riposo per qualche giorno e le sue condizioni verranno quotidianamente monitorate". Fiuuu, come da tormentone di Allegri. Al termine di una giornata densa di ansie e polemiche, con gli alti comandi del club stretti intorno al giocatore, la Juve e i suoi tifosi possono dunque tirare un gran bel sospiro di sollievo. E programmare il rientro del numero 8 bianconero, in tempo per l'andata dei quarti di finale contro il Monaco del 14 aprile. Di fatto, l'imminente sbarco a Torino della Nazionale, che martedì affronterà l'Inghilterra allo Stadium, sta assumendo i contorni di una resa dei conti: tra la causa multimilionaria della Juve alla Figc, l'ancora troppo recente separazione tra Agnelli e Conte, le polemiche sull'utilità degli stages e ora il caso-Marchisio, condito dalle frecciate tra John Elkann e il Ct azzurro. Argomenti nazionale italia juventus fc claudio marchisio Leggi i commenti I commenti dei lettori 
ROMA – Un fumogeno lanciato da un folle sul collo di Igor Akinfeev rovina la prima delle due serate dedicata alle qualificazioni a Euro 2016. Il portiere del Cska Mosca è stato colpito pochi secondi dopo il fischio d’inizio della sfida tra Montenegro e Russia. Subito accasciatosi in terra, è stato costretto a lasciare il campo in barella e trasportato in ospedale per accertamenti. Nel frattempo, lo pseudo-tifoso montenegrino è stato prontamente arrestato. PROBABILE 0-3 A TAVOLINO – Per evitare ulteriori problemi di ordine pubblico, l’arbitro tedesco Aytekin ha deciso, dopo mezz’ora, di riprendere il match consentendo a Capello di rimpiazzare tra i pali Akinfeev con Lodygin. Ma il confronto è durato solo fino al 66’. La molla che ha convinto il direttore di gara a sospendere definitivamente la contesa è stata l’inviperita reazione dei tifosi montenegrini al rigore (inesistente) decretato a favore degli ospiti (e comunque fallito da Shirokov). Scontato, a questo punto, che la Uefa finisca per accordare alla Russia lo 0-3 a tavolino. [[ge:rep-locali:repubblica:110662209]] MORATA FA FELICE LA SPAGNA – Nelle altre gare tutto secondo pronostico. Grazie a un gol dello juventino Morata (destro in scivolata su lancio di Koke) la Spagna ha piegato di misura (1-0) l’Ucraina vincendo il delicato scontro diretto al 2° posto nel gruppo C. In testa al girone resta, comunque, sempre la Slovacchia di Hamsik che ha travolto senza problemi per 3-0 il Lussemburgo. A segno Nemec, Weiss (su assist del genoano Kucka) e Pekarik. SHAQIRI ILLUMINA, LIECHTSTEINER S’INFORTUNA – L’Inghilterra ha passeggiato (4-0) a Wembley contro la Lituania. Un successo firmato Rooney, Welbeck, Sterling e Kane. Alle spalle degli uomini di Hodgson restano affiancate al 2° posto Svizzera e Slovenia che si sono liberate agevolmente di Estonia e San Marino. Nel 3-0 degli elvetici (Schaer, Xhaka e Seferovic) c’è lo zampino decisivo dell’interista Shaqiri, autore di tre assist. Ma Petkovic non può sorridere appieno: nel finale, infatti, ha perso Liechtsteiner, costretto ad abbandonare il campo per un infortunio muscolare la cui entità verrà valutata nelle prossime ore. Nel 6-0 incassato dalla Serenissima, invece, c’è stata gloria anche per Ilicic, che ha aperto le marcature su lancio di Birsa, e per Lazarevic che ha siglato il 5° gol con una pregevole azione personale. DOPPIO IBRA, LA SVEZIA RIDE – Nel girone della Russia restano, nell’ordine, prima e seconda l’Austria e la Svezia. Gli uomini di Koller hanno maramaldeggiato in Liechtenstein (0-5), fallendo anche un rigore con Alaba, gli scandinavi sono passati per 0-2 in Moldavia grazie a una doppietta del solito Ibrahimovic. Il centravanti del Psg ha aperto le marcature di testa approfittando di un rinvio errato del portiere Cebanu e poi ha raddoppiato su rigore. Infine prestigioso quanto platonico successo in rimonta (1-2) della Bielorussia in Macedonia. Argomenti podgorica razzo qualificazioni euro 2016 nazionale russia Leggi i commenti I commenti dei lettori 
