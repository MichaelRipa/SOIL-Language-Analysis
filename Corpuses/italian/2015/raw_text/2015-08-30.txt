VERONA – “Siamo la Lazio, non possiamo giocare così”. Stefano Pioli lascia Verona sgomento e arrabbiato, il tecnico della Lazio non crede a quello che ha visto. “Non siamo stati squadra, non ho avuto le risposte che mi aspettavo. Abbiamo fatto una prestazione che, per le qualità che abbiamo, non ci sta, subendo il contraccolpo psicologico. Sono arrabbiato, è stata una pessima figura: dobbiamo cambiare registro, urge un esame di coscienza da parte di tutti, me compreso perché sono io ad allenare questo gruppo”. SOSTA POSITIVA – A far sorridere Pioli è l’arrivo imminente della sosta. “E’ senza dubbio l’unica cosa buona, potremo sfruttarla per recuperare i meccanismi di gioco e ritrovare la mentalità. Quella messa in campo stasera è intollerabile, al di là del mercato e delle assenze, che pure ci sono: la squadra messa in campo era comunque competitiva. Ho incrociato Lotito, era arrabbiato come lo sono io: non siamo ancora una grande squadra, dobbiamo lavorare molto e dimenticare una serata che ci ha fatto sembrare presuntuosi”. Argomenti sslazio calcio serie a Leggi i commenti I commenti dei lettori 

TORINO – Primato in classifica e +6 sulla Juventus: Giampiero Ventura si gode la notte da leoni che il suo Torino, dopo il successo per 3-1 sulla Fiorentina, ha regalato ai tifosi granata: “Dopo il primo tempo in cui abbiamo assistito passivamente, abbiamo fatto un secondo tempo importante, tre gol e non abbiamo concesso niente in difesa – spiega il tecnico ai microfoni di ‘Sky Sport’ -. Sono soddisfatto e orgoglioso e sono convinto che questa squadra abbia ancora tantissimo da dare”. Ad accrescere il valore del successo del Torino, secondo Ventura, sono le qualità della Fiorentina: “Abbiamo recuperato su una formazione che è in forma e nel momento che abbiamo giocato da squadra non abbiamo più concesso niente. Abbiamo dimostrato che se vogliamo sappiamo ritagliarci uno spazio. Quando sei timoroso con il pallone tra i piedi e non hai serenità, diventa tutto più difficile. Nel secondo tempo abbiamo ripreso a giocare e fatto tutto nel modo e con i tempi giusti”. MORETTI: “VITTORIA GRAZIE A UNA REAZIONE DA TORO” – “Abbiamo vinto con una reazione da Toro”. Emiliano Moretti festeggia così il successo per 3-1 sulla Fiorentina “E’ un ottimo risultato – spiega il difensore autore del pareggio -. Il primo tempo è da rivedere, mentre il secondo è stato da Torino. Noi la sorpresa del campionato? Vogliamo solo essere noi stessi, e partita dopo partita cercheremo di ottenere il massimo, aumentando sempre di più gli obbiettivi”. Argomenti calcio serie a torino Leggi i commenti I commenti dei lettori 
NAPOLI – Orgoglioso e soddisfatto, così appare Walter Zenga dopo il sofferto pareggio strappato dalla sua Samp al San Paolo , contro un Napoli travolgente per due terzi di gara. C’è molto del tecnico blucerchiato (ma anche del talento di Eder) in questo risultato: “Nell’intervallo abbiamo sistemato quello che non andava – ammette Zenga – ho spiegato un paio di cosette ai miei e abbiamo reagito bene al loro doppio vantaggio. Poi, con quei due là davanti, intendo Eder e Muriel, può succedere tutto. Ho detto alla squadra nell’intervallo di stare più attenta in difesa, perché avevamo subito due gol fotocopia; di uscire meglio dal loro pressing e di attaccare in modo più largo. I ragazzi sono stati bravi a non mollare e a crederci; alla fine se Reina non faceva quella grande parata potevamo anche vincere”. “LE OFFERTE PER EDER? SI POSSONO RIFIUTARE” – A tormentare il sonno di Walter Zenga, però, c’è il calciomercato, con la corte dell’Inter nei confronti dello stesso Eder: ” Noi vogliamo tenere i nostri giocatori – chiarisce l’allenatore doriano – il resto deve essere chiaro: dobbiamo mantenere sempre la giusta concentrazione e il nostro modo di essere, siamo dei professionisti. Sono comunque contento che domani il mercato finisca. Gli assalti a Soriano? Si possono respingere; io conto di avere ancora sia Eder che Soriano. La mia fortuna è avere un gruppo di professionisti fantastici: hanno seguito il nostro lavoro, avevamo dei problemi e abbiamo trovato i rimedi. Sono felice della reazione della squadra dopo il ko in Europa League”. Argomenti sampdoria walter zenga Leggi i commenti I commenti dei lettori 
MODENA – Un’altra vittoria, al termine di un’altra sofferenza. Mancini si gode il successo 2-1 contro il Carpi , anche se: ”Non possiamo soffrire così, le partite vanno chiuse, fare gol ed essere più cattivi nei trenta metri finali, invece a un certo punto abbiamo trotterellato favorendo il rientro del Carpi. Non si può soffrire tutte le volte così, la partita deve finire prima”. ”JOVETIC STRAORDINARIO” – Anche questa volta, a segnare è stato Jovetic, protagonista di un avvio super. Mancini elogia l’attaccante montenegrino: ”Ha qualità tecniche straordinarie. Sa fare gol e sa anche giocare. Può migliorare molto nella fase di gioco e di non possesso, ma anche nella forma”. Bene anche la difesa: ”Miranda e Murillo sono stati straordinari perché le loro punte nello spazio ti mettono in difficoltà”. Voci su una possibile cessione di Hernanes alla Juve, ma il tecnico smentisce: ”Ha giocato Brozovic perche’ lui non stava bene. E’ un giocatore molto importante per noi”. Dal mercato in uscita a quello in entrata: ”Sento dire che mi sono fatto comprare tanti giocatori, ma abbiamo una rosa ridotta e dei ruoli in cui siamo scoperti.  Non so chi arriverà. Vedremo nelle prossime 24 ore”. GUARIN: ”RESTO QUI” – Chi non lascerà l’Inter è sicuramente Guarin: ”Ho in testa solo l’Inter”. Il centrocampista colombiano è apparso in ritardo di condizione, ma è stato decisivo nei due gol: suo il cross da cui è nata la rete di Jovetic e, soprattutto, sua la giocata che ha scaturito il rigore decisivo, poi realizzato dall’ex attaccante del City: ”Per noi era importante vincere – commenta Guarin -, anche se lo abbiamo fatto con grande difficoltà grazie ad un Carpi più aggressivo nel secondo tempo. Noi però siamo stati concentrati fino in fondo. Per noi è importante la mentalità perché i giocatori li abbiamo. Ci vuole concentrazione”. UFFICIALE PERISIC – Era tutto già fatto, ma è arrivata la comunicazione ufficiale dell’arrivo di Perisic (presente in tribuna al Braglia) dal Wolfsburg: ”Il centrocampista Ivan Perisic passa all’Inter con effetto immediato – si legge sul sito del club tedesco -. L’accordo è stato definito stasera”. Il club tedesco non ha diffuso particolari sull’accordo. “La situazione col giocatore di recente era cambiata – ha spiegato il direttore del club Klaus Allofs – e siamo riusciti a trovare una buona soluzione per tutti gli interessati. Auguriamo ad Ivan e al suo nuovo club tutto il meglio”. Anche l’Inter ha ufficializzato l’ingaggio di Perisic. “Ufficiale l’acquisto a titolo definitivo del nazionale croato, che ha firmato un contratto fino al 30 giugno 2020″, ha scritto il club nerazzurro. “Acquisito a titolo definitivo il cartellino di Ivan Perisic dal Wolfsburg”, ha precisato la società nerazzurra. Argomenti inter serie a roberto mancini Leggi i commenti I commenti dei lettori 
UDINE - Chi l’avrebbe mai detto? Orfano di Dybala, il Palermo ha cambiato pelle. Con una nuova identità, si issa in cima al campionato dopo le prime due giornate. Addio calcio spettacolo, oggi i rosanero sono l’icona della praticità: due gol, sei punti. E una difesa, una volta colabrodo, oggi imbattuta.  Addio Dybala, lo show di Vazquez dura poco. Ma fa la differenza: 8' per fuggire, il Mudo ne salta due, cambi di direzione e tunnel. Poi pennella la palla per Rigoni che fa un gol… tipo Dzeko. Uno a zero. Sorpreso dalla partenza del Genoa, una settimana fa, il Palermo stavolta non corre rischi.  Dal punto di vista opposto, dopo aver resistito per 95' all’attacco dei Campioni d’Italia, la squadra di Colantuono paga un eccesso di confidenza iniziale. Poi, per 82 minuti più recupero attacca, forzando la sua indole, quella di aspettare e ripartire. Ma l’iracheno Adnan non lo sa. E appena arrivato… e allora impone a Rispoli la sua spinta, ma non basta. Udine in casa non sa più vincere e la sconfitta rende amara la festa per la riapertura del nuovo stadio Friuli. Un gioiello. Un forcing inutile, insomma, mentre la squadra rosanero si siede letteralmente sugli allori. Iachini s’imbufalisce, ma la fortuna ha scelto. Lo si capisce quando Edenilson sfugge a Lazaar (cui le sirene di mercato hanno fatto male: il marocchino è l’ombra del grande esterno visto l’anno passato) e si presenta di slancio davanti a Sorrentino, graziandolo con un tiro di poco fuori. Poi quando un mancato fischio di Damato (fallo di Zapata su Sorrentino in uscita) ingenera una maxi-mischia a due passi dal gol, con respinte dello stesso Sorrentino e di Gonzalez sulla linea, prima della conclusione finale di Zapata, altissima. La foga è un’amica infida: da rivedere un corpo a corpo ingenerato da Zapata, origina un contatto falloso di El Kaoutari sullo stesso colombiano, in area siciliana. Rigore?L’assistente di Damato invita però il direttore di gara e fischiare un fallo dell’attaccante all’origine della manovra. Tra l’ex Napoli e Struna si accende un duello con colpi proibiti. Manate dell’uno, reazioni dell’altro, ammonito il solo sloveno. Sa di compensazione: ma chi può dirlo?  Insomma, al riposo, la qualità è rimasta in panchina, vero Totò? La ripresa accentua la pressione bianconera, ma non ne ritocca i difetti. A centrocampo, Merkel dà contrasto ma non idee, Fernandes gioca un po’ troppo da solo, Iachini chiama Rigoni a dare una mano in mezzo ed è mossa vincente. Il Palermo controlla, con apparente presenza, Udine si appoggia ancora sull’iracheno Adnan che fa ammattire Rispoli, e sa fare i cross. Damato caccia Struna per un’entrata col piede a martello, doppia ammonizione. Iachini aggiunge Vitiello al posto di un Quaison che di mestiere fa l’adattato (centravanti in un caso, stasera terzino!) dopo aver inserito Goldaniga per l’impresentabile Rispoli. Non va meglio sull’altro lato, ma Edenilson ha smesso da un pezzo di spingere. Colantuono ci prova con Kone, una sua bordata dalla lunga impegna Sorrentino. Poi con Thereau, tempi di inserimento perfetti, colpo di testa fuori d’un soffio. E ancora Sorrentino effettua su Zapata la parata più importante della serata, salvando l’1 a 0 che vale il primato del suo Palermo. Nuovo e inatteso. Il re essenziale. UDINESE-PALERMO  0-1 UDINESE: Karnezis 6 - Heurtaux 5,5 (62' Di Natale 6), Danilo 5,5, Piris 6 - Edenilson 5,5, Merkel 5,5 (58’ Kone 6), Iturra 6 (79’ Marquinho 6), Adnan 7 - Thereau 5,5, Fernandes 5,5 - Zapata 6. All. Colantuono PALERMO : Sorrentino 7 - Struna 4,5, Gonzalez 6,5, El Kaoutari 6,5 - Rispoli 5 (65’ Goldaniga 6), Rigoni 6,5 (75’ Hiljemark 6), Jajalo 5,5, Lazaar 5 - Vazquez 7 - Trajkovski 6, Quaison 6 (83’ Vitiello 6). All. Iachini ARBITRO : Damato 5,5 RETE : 8’ Rigoni. NOTE : Recupero: 1’ e 4’. Ammoniti: Fernandes, Iturra, Merkel; Sorrentino, Struna, Jajalo. Espulso per doppia ammonizione: Struna. Argomenti palermo calcio udinese serie a Leggi i commenti I commenti dei lettori 
GENOVA – Andrea Mandorlini esce ancora una volta sconfitto dal ‘Ferraris’ con il suo Verona al cospetto del Genoa. Nella prima trasferta stagionale, dopo il positivo 1-1 casalingo contro la Roma, l’Hellas esce sconfitta per 2-0 da Marassi, facendo anche un passo indietro rispetto all’esordio. MANDORLINI: “EPISODI HANNO INCISO, MA POTEVAMO FARE MEGLIO” – “Ogni partita ha una storia a sé. Gli episodi hanno inciso sulla gara – il commento del tecnico dei gialloblù ai microfoni di Radio Rai -. Il Genoa fa di questo campo la sua forza. Potevamo fare meglio: certo, non abbiamo giocato come domenica ma, ripeto, ogni partita ha una sua storia”. Quindi qualcuno domanda se la formazione scaligera sia più forte dell’anno scorso. “E’ difficile dirlo. E’ ancora presto per tracciare dei giudizi. Eravamo venuti qua a Genova convinti di fare bene. L’importante – conclude Mandorlini – è che arriviamo presto al nostro obiettivo”. INFORTUNIO AL TENDINE SINISTRO PER HALLFREDSSON – L’Hellas informa che nei prossimi giorni Emil Hallfredsson sarà sottoposto ad accertamenti diagnostici in seguito all’infortunio rimediato al tendine del ginocchio sinistro, che ha costretto l’islandese ad uscire dopo venti minuti. Argomenti hellas verona serie a andrea mandorlini Leggi i commenti I commenti dei lettori 
PARIGI – Il Paris Saint Germain non si ferma e ritrova Zlatan Ibrahimovic al rientro dopo l’infortunio. Una doppietta di Cavani e un gol di Lavezzi, tutti nella ripresa, permettono ai campioni di Francia di espugnare per 3-0 lo “Stade Louis-II” di Monaco. I parigini, dopo quattro giornate, restano in cima alla classifica a punteggio pieno. Nel pomeriggio il Bordeaux aveva superato il Nantes per 2-0 con due gol nei recuperi: nel primo tempo Khazri (che poco prima aveva sbagliato un rigore), nel secondo Gajic. RISULTATI 4^ GIORNATA - VENERDI’ Guingamp – Marsiglia 2-0 SABATO Caen – Lione 0-4 Angers – Nizza 1-1 Lille – GFC Ajaccio 1-0 Reims – Lorient 4-1 Rennes – Tolosa 3-1 Troyes – Montpellier 0-0 DOMENICA Saint-Etienne – Bastia 2-1 Bordeaux – Nantes 2-0 Monaco – Paris SG 0-3. . Argomenti calcio francese ligue 1 Leggi i commenti I commenti dei lettori 
