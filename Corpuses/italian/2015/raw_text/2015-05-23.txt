None Leggi i commenti I commenti dei lettori 
None Leggi i commenti I commenti dei lettori 
GENOVA – “Non andare in Europa sarebbe un delitto, un’ingiustizia: quello che ha fatto la squadra è eccezionale, non avevamo ambizioni di alta classifica all’inizio”. Gian Piero Gasperini ha quasi gli occhi lucidi per la felicità al fischio finale di Genoa-Inter : ha visto un gruppo straordinario schiantare una squadra che, per lui, rappresenta il momento più difficile della carriera. “L’arrivo in una big in questo momento lo affronterei diversamente, serve un approccio forte, di grande personalità. Forse doveva aiutarmi un po’ anche l’Inter. Poteva tagliarmi le gambe un fallimento del genere, per fortuna ho ritrovato questa piazza e alla fine, evidentemente, era destino così”. [[ge:rep-locali:repubblica:115112234]] IL MOMENTO PIU’ BELLO – La vittoria contro l’Inter, secondo Gasperini, è il momento più bello dei suoi tanti anni alla guida del Genoa. “Abbiamo avuto tanti momenti belli, dalla promozione in A al successo con la Juventus ma questa serata è quella che mi dà più soddisfazione. Questa squadra ha sempre giocato bene, c’era forse meno attenzione su di noi e più su altri. Stiamo segnando tanto e meritiamo la posizione che abbiamo. Anche nelle mie edizioni passate il Genoa giocava bene, la gente mi ha apprezzato per questo”. Il tecnico rende merito al gruppo. “Ringrazio molto i giocatori, all’inizio non pensavamo di stupire perché non c’erano i Milito e i Thiago Motta. Il nucleo ha saputo accogliere bene anche gli stravolgimenti di gennaio. Forse c’è stata una crescita a livello di gioco nel girone di ritorno ma anche a inizio anno abbiamo raccolto ottimi risultati. Siamo riusciti a tirar fuori il meglio da giocatori giovani e vogliosi di migliorare”. Gioiellini che Gasperini non vorrebbe vedere lontano da Genova nell’immediato futuro: “Sono contento per loro se possono approdare in grandi squadre. Fosse per me li farei rimanere tutti, rischiano di bruciarsi”, afferma col sorriso sulle labbra. Un sorriso che difficilmente svanirà prima di qualche ora. Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
BUJUMBURA - Zedi Feruzi, leader del piccolo partito dell'opposizione del Burundi (Unione per la pace e la democrazia - Upd) è stato assassinato con la sua guardia del corpo a Bujumbura. Feruzi stava rientrando a casa sua, nel quartiere di Ngagara, quando è stato avvicinato da alcuni sconosciuti e ucciso. Gli aggressori sono fuggiti in auto. Più di un'ora dopo il delitto, nessun poliziotto era presente sul posto. L'omicidio è avvenuto al termine di una giornata di scioperi e segna una nuova escalation di violenza nella crisi politica che colpisce il Paese da quattro settimane. Da quando cioè il presidente in carica, Pierre Nkurunziza, ha deciso di candidarsi per la terza volta violando così la Costituzione. L'omicidio rischia di far precipitare il Burundi nella guerra civile. Negli ultimi giorni ci sono stati decine di morti negli scontri in strada. [[ge:rep-locali:repubblica:112906898]] Le prossime elezioni parlamentari sono state rinviate dal 26 maggio al 5 giugno per tentare di alleviare la tensione. Le elezioni presidenziali, che hanno scatenato le violenze, rimangono invece fissate per il 26 giugno. Secondo l'agenzia per i rifugiati delle Nazioni Unite più di 105.000 persone sono fuggite nei paesi confinanti il Burundi da quando sono iniziate le proteste. La scorsa settimana, mentre Nkurunziza si trovava in Tanzania per un vertice interafricano, l'ex capo dell'intelligence ed alto generale Godefroy Niyombare aveva messo in atto un colpo di stato, destituendo il presidente e chiudendo l'aeroporto internazionale e le frontiere. Il golpe però è fallito e Nkirunziza è riuscito a rientrare in Burundi. Argomenti burundi pierre nkurunziza 
GENOVA – Tutto e il contrario di tutto. La corrida di Marassi premia il Genoa al penultimo respiro con una zuccata di Kucka, mentre Icardi spreca il pallone del possibile 3-3 con pochi secondi rimasti sul cronometro. L’Inter saluta di fatto ogni speranza d’Europa legata alla classifica, con una piccola fiammella ancora accesa per il solito discorso sulla licenza Uefa, attualmente non concessa, del Grifone. Che oggi festeggia un successo pesante, arrivato all’ultima gara casalinga di una stagione esaltante, iniziata parzialmente all’ombra dell’avvio lanciato della Sampdoria ma cresciuta enormemente alla distanza, non solo grazie al finale sprint: cinque vittorie nelle ultime sei di campionato. UNA GARA ANOMALA – E’ successo di tutto al Ferraris. Cinque gol, due annullati a Icardi nel giro di 10 secondi – ed entrambi abbastanza dubbi – così come nel breve volgere di 5 secondi, nella ripresa, Hernanes e Brozovic hanno fatto tremare i legni della porta difesa, in maniera attenta come al solito, da Perin. Non si può dire altrettanto di Handanovic, che con Ranocchia ha confezionato il disastro del momentaneo 2-2, dando una continuità ben poco gradita ai tifosi nerazzurri dopo la papera clamorosa sul destro sgonfio di Morata sette giorni fa. Almeno due rigori reclamati – mani di Burdisso nel primo tempo, trattenuta galeotta di Juan Jesus su Pavoletti nella ripresa – e 3-4 mischie abbastanza accese, tipiche di quando la sfida conta molto e forse figlie di una gestione, quella di Tagliavento, abbastanza morbida, specialmente in avvio di gara. KUCKA TOGLIE IL TAPPO A MARASSI – Giusto partire dalla fine, dalla punizione scodellata al centro da Edenilson: Hernanes tiene in gioco tutti, Kucka irrompe dalle retrovie e incorna violentemente nell’angolo alla sinistra di Handanovic, stavolta incolpevole. Ma il finale è sullo stesso piano del resto del match, vive di ribaltoni, con Roncaglia che dopo il calcio d’inizio rischia di provocare un penalty rifilando un calcione a Icardi, per sua fortuna mezzo metro fuori area. Ci si aspetta la soluzione di Hernanes, invece prova Icardi: destro deviato in angolo. Handanovic ha qualcosa da farsi perdonare e sale in area, sul corner non ci sono sviluppi. Il recupero si dilata, i 4 minuti concessi diventano 5, sull’ultimo lancio Icardi vola a tu per tu con Perin. Burdisso opta per la scivolata disperata, l’attaccante va a terra, il replay non chiarisce l’eventuale contatto e si va così negli spogliatoi, con il Genoa che festeggia e l’Inter che lascia mestamente Marassi. [[ge:rep-locali:repubblica:115112234]] SUPER PARTENZA - Una sfida da montagne russe, già dall’inizio, con Gasperini che perde Tino Costa nel riscaldamento e lancia Lestienne nel tridente d’attacco: il belga risponde con la miglior prestazione stagionale, mettendo a ferro e fuoco la corsia malamente protetta da D’Ambrosio. E’ lui il primo a scaldare i guanti di Handanovic con un destro tutto sommato centrale. Diversa, e ben più nitida, l’occasione al 9′: Juan Jesus combina un disastro su un cross di Rincon, servendo un assist involontario solo da insaccare. Colpo di testa a colpo sicuro, Handanovic dice no. Sessanta secondi prima, Brozovic aveva sprecato, anche lui di testa, su bel cross di Kovacic. Al quarto d’ora l’Inter chiede il rigore per il mani di Burdisso ma 4′ più tardi passa. Cross da sinistra di Hernanes, rimpallo aereo Icardi-Edenilson, la sfera resta alla portata dell’argentino che batte Perin in uscita. Ma il Genoa, in questo momento, ha in rosa un centravanti capace di trasformare in oro tutto ciò che tocca. PAVOLETTI SHOW – Bertolacci prova la verticalizzazione rapida per Pavoletti, Medel legge il pericolo e tenta la spaccata, deviando soltanto la sfera. L’ex Sassuolo riceve ai 18 metri ma è spalle alla porta. Il problema è minimo: girata pazzesca, Handanovic non può arrivarci, è 1-1 al 24′. Il Genoa è arrembante, Medel salva su un cross di Iago Falque anticipando proprio Pavoletti. L’Inter sbanda ma, a sorpresa, torna avanti. Kovacic su Icardi, Burdisso e Roncaglia sono in libera uscita, Palacio veste i panni dell’ex goleador e fredda Perin. Pavoletti, ancora lui, non ci sta. Raccoglie palla in area di rigore, stop e tiro nel giro di un battito di ciglia, traversa piena. Non c’è tregua, un break di Kucka sembra svanire sul tocco dentro dello slovacco, palesemente fuori misura. Handanovic potrebbe attendere il pallone all’interno dell’area ma decide di spazzare, mancando clamorosamente la sfera. Ranocchia, che corre al suo fianco, opta per un’inspiegabile scivolata. La frittata è fatta, a Lestienne non resta che toglierla dalla padella e insaccare a porta vuota. All’intervallo è 2-2 ma poco prima del pari l’Inter aveva visto Icardi andare a segno due volte, prima su assist di Palacio, poi di Brozovic. Doppio annullamento per offside, i replay lasciano moltissimi dubbi a riguardo. GLI ERRORI PRIMA DI KUCKA – Si riparte con gli stessi 22, Lestienne mette in mezzo da sinistra all’8′, il contatto Juan Jesus-Pavoletti è alquanto sospetto, Tagliavento lascia correre. I ritmi sono altissimi, le sbavature diventano inevitabili. Palacio vola verso la porta di Perin sfruttando un lancio lungo, sterza per evitare la scivolata di Burdisso ma scivola sul più bello. Il difensore argentino prova a trasformarsi in goleador, stacco imperioso su Hernanes sugli sviluppi del corner e sfera a lato di un soffio. La partita del “Profeta” non è delle migliori ma gli basta una frazione di secondo per accendersi. Finta e allungo su Roncaglia, mancino secco sul primo palo, il legno salva Perin sia sul diagonale del brasiliano che sul tap-in di Brozovic, che si schianta contro la traversa. Mancini va all’assalto con Shaqiri, Bonazzoli e Puscas, Gasperini ridisegna i suoi con gli ingressi di Laxalt e Izzo. Il difensore, solitamente utilizzato come centrale, si posiziona largo sulla destra, con Edenilson nel terzetto offensivo. Quelli che sembrano cambi conservativi pagano improvvisi dividendi nel momento migliore dell’Inter, vicinissima al colpo grosso con Hernanes prima – sontuosa la risposta di Perin – e Icardi poi, leggermente impreciso di testa su invito di Shaqiri. Finisce 3-2, con il Genoa che festeggia un’Europa vicina per classifica ma lontana per questioni di licenza – il club ha presentato ricorso al Coni – e un’Inter che chiude la stagione dal neanche troppo vago retrogusto di occasione sprecata. GENOA-INTER 3-2 (2-2) Genoa (3-4-3): Perin 6.5; Roncaglia 5.5, Burdisso 5.5, De Maio 6; Rincon 6, Bertolacci 6.5, Kucka 7, Edenilson 7 (48′ st Tambè sv); Iago Falque 6 (38′ st Izzo sv), Pavoletti 7.5, Lestienne 7.5 (32′ st Laxalt sv). (Lamanna, Sommariva, Soprano, Mandragora, Perotti, Panico). All.: Gasperini Inter (4-3-1-2): Handanovic 5; D’Ambrosio 5 (42′ st Puscas sv), Ranocchia 4.5, Juan Jesus 5, Nagatomo 5.5; Brozovic 6 (31′ st Shaqiri sv), Medel 6, Kovacic 6; Hernanes 5.5: Icardi 6.5, Palacio 6.5 (32′ st Bonazzoli sv). (Carrizo, Andreolli, Campagnaro, Donkor, Felipe, Santon, Gnoukouri, Kuzmanovic, Obi). All.: Mancini Arbitro : Tagliavento 5 Reti : 19′ pt Icardi, 24′ pt Pavoletti, 30′ pt Palacio, 41′ pt Lestienne, 44′ st Kucka Ammoniti : De Maio, D’Ambrosio, Roncaglia, Kucka, Juan Jesus, Brozovic, Hernanes Recupero : 0 e 5′ Argomenti genoa inter serie a Leggi i commenti I commenti dei lettori 
GENOVA – L’ennesima occasione persa. Roberto Mancini lascia Marassi con l’amaro in bocca , la sua Inter dice praticamente addio all’Europa dopo la notte di Marassi. “Ci abbiamo provato fino ad oggi perché per quello che abbiamo fatto nelle ultime 14-15 giornate potevamo andare in Europa. Facciamo partite con mentalità straordinaria e poi commettiamo errori pazzeschi, quando fai questi errori è difficile vincere. Ma se devo perdere, voglio perdere così, senza stare sempre dietro ma giocarla a viso aperto. Quella di stasera è stata una gara spettacolare, abbiamo avuto tre palle gol clamorose ma loro hanno cercato di vincere per cercare di andare in Europa e noi non ci siamo riusciti”. [[ge:rep-locali:repubblica:115112234]] Gli errori dei singoli non vanno giù a Mancini. “Dobbiamo lavorare, siamo migliorati come mentalità e impatto sulle partite, ma dobbiamo migliorare la difesa. Sono ottimista, perché purtroppo i risultati non sono dalla nostra parte e ci penalizzano più di quanto la squadra, da Sassuolo in poi, ha fatto. Questa è un’ottima base di partenza per il prossimo anno. Peccato per il presidente e i tifosi che ci tenevano. I ragazzi hanno lavorato benissimo e hanno migliorato il loro modo di pensare. Certo, se giochi con Maradona puoi migliorare molto e noi vogliamo fare questo: prendere giocatori buoni che possano aiutare a crescere gli altri giovani”. Argomenti inter serie a roberto mancini Leggi i commenti I commenti dei lettori 
ROMA - Solo Milano stacca il pass per la semifinale dopo tre partite. Domina infatti il fattore campo nelle sfide di sabato sera, con le affermazioni di Cantù e Brindisi, e dunque restano aperte le altre serie dei quarti dei playoff scudetto di pallacanestro. CANTU’ SI TRASFORMA AL ‘PIANELLA’ – Nella partita del “dentro o fuori” Cantù si mantiene in vita e riesce a guadagnarsi meritatamente gara 4, lunedì ancora nella bolgia del Pianella. La squadra lombarda è sempre stata davanti ed è riuscita per la prima volta nella serie ad evitare quei blackout che avevano condizionato la prime due gare a Venezia. Cantù ha fornito un’ottima prova di squadra, con sei giocatori in doppia cifra. E i migliori sono risultati quelli che avevano marcato visita in gara due: Buva e Jones, tenuti fuori dal quintetto iniziale, e Shermadini (13 punti e 30 di valutazione), protagonista del break iniziale che ha condizionato l’incontro. Bene anche Metta World Peace, miglior marcatore dei suoi con 16 punti, non lucidissimo sotto canestro ma decisivo con una stoppata su Goss (non precisissimo: 17 di bottino personale) in un momento cruciale. [[ge:rep-locali:repubblica:115136015]] PAGANO LE SCELTE DI SACRIPANTI, VENEZIA DEVE INSEGUIRE – Cantù è partita a mille all’ora trascinata dal tifo del Pianella e da un efficacissimo Shermadini e così Venezia, subito a zona e con Peric presto al secondo fallo, non ha retto l’impatto. Sacripanti ha tolto dallo starting five Buva e Jones, nulli in gara due, e ha messo subito in quintetto Metta World Peace e Abass. La scelta ha pagato e la squadra di casa è volata sul 30-11. Non poteva durare e nel secondo quarto Venezia è venuta fuori di collettivo, difendendo meglio sugli esterni avversari e affidandosi al tiro da tre (6 su 10 nel quarto): con un parziale di 9-0 a cavallo dei primi due quarti la Reyer si è avvicinata ed è al andata al riposo sul -7. Molto equilibrata la terza frazione di gioco, in cui Cantù è riuscita a mantenere il vantaggio grazie a una tripla sulla sirena di Buva. Nell’ultima frazione Venezia è arrivata a -1, ma è mancata nel momento decisivo. TANTI ERRORI E PUNTEGGIO BASSO AL PALAPENTASSUGLIA – In un PalaPentassuglia tutto colorato di azzurro, e i 3.500 del pubblico con indosso la maglia celebrativa che incita i giocatori a essere eroi (Beheroes), Brindisi vince anche gara 3 e si porta in vantaggio nella serie dei quarti con Reggio Emilia. Come in gara 2, anche stasera è l’ultimo quarto (20-13 il parziale) a premiare la formazione di Piero Bucchi, che lunedì sera avrà l’occasione più ghiotta per centrare le semifinali: gara 4, infatti, si giocherà sempre al PalaPentasuglia, i pugliesi avranno il match point a loro disposizione. Grissin Bon parte in leggero vantaggio, in un clima generale di evidente tensione per la posta in palio. La prima frazione di gioco scivola via in grande equilibrio con azioni giocate punto a punto e si chiude sul 21-20 per gli ospiti. Si riparte con Reggio Emilia ancora in leggero vantaggio, subito annullato da una tripla di Denmon che riporta il punteggio in parità sul 23-23. La difesa dei biancorossi diventa più aggressiva, spesso al limite del fallo, e si segna poco, mentre il ritmo cala moltissimo. In campo biancazzurro scende la percentuale al tiro e gli emiliani non perdonano, infliggendo un parziale di 13-5. Dopo un buon recupero dei padroni di casa, si torna negli spogliatoi sul punteggio di 30-36. REGGIO SI PERDE NEL FINALE E BRINDISI RIMONTA – Si torna in campo in un’atmosfera ancora più tesa e le percentuali al tiro di entrambe le squadre precipitano. Nei primi 3 minuti e mezzo si segnano solo 2 punti e sono quelli dell’Enel. Reggio Emilia chiude i primi 5 minuti di gioco con due soli tiri liberi messi a segno. Brindisi soffre ma riesce a ridurre il divario. Il terzo quarto si chiude sul 42-45. Ed è ancora un parziale di 5-0 di Reggio Emilia ad aprire anche l’ultima frazione. Il pubblico si fa sentire e a 5′ dalla fine il divario si riduce a 3 punti in favore degli ospiti. La squadra di Menetti va in confusione e consente ai locali di rifarsi sotto. A poco meno di 4′ dalla fine Brindisi torna in vantaggio e il tabellone segna 54-52. Due punti di vantaggio che l’Enel mantiene fino al finale al cardiopalma, con il pubblico tutto in piedi. [[ge:rep-locali:repubblica:115136014]] CANTU’ – VENEZIA 90-80 (30-15, 48-41, 67-63) Acqua Vitasnella Cantù: Johnson, Odom 13, Feldeine 15, Awudu Abass 3, Bloisene, Jones 12, Zugnone, Masperone, Shermadini 13, Buva 14, Gentile 4, Williams, World Peace 16. All.: Sacripanti. Umana Venezia: Stone 4, Peric 5, Goss 17 Jackson 6, Ruzzierne, Ress 11, Ortner 6, Nelson 2, Aradori 6, Viggiano 17, Ceronne, Dulkys 6. All.: Recalcati. Arbitri: Martolini, Rossi, Paglialunga. Note - Tiri liberi Cantù 21/24 Venezia 14/17. Tiri da tre Cantù 9/25, Venezia 12/34. Rimbalzi Cantù 44, Venezia 44. Usciti per 5 falli: nessuno. Spettatori: 4.000. BRINDISI – REGGIO EMILIA 62-58 (20-21, 30-36, 42-45) Enel Brindisi: Pullen 10, Harper, James 6, Bulleri, Cournooh, Pacifico ne, Denmon 21, Morciano ne, Zerini, Turner 11, Mays 12, Eric 2. All.: Bucchi. Grissin Bon Reggio Emilia : Mussini, Chikoko 2, Polonara 3, Lavrinovic 15, Della Valle 8, Pini ne, Kaukenas 5, Cervi 4, Silins, Diener 15, Cinciarini 6 All.: Menetti. Arbitri: Mazzoni, Baldini, Filippini. Note - Tiri liberi: Brindisi 11/17, Reggio Emilia 11/15. Usciti per cinque falli: nessuno. Argomenti basket basket serie a cantù basket brindisi basket venezia basket reggio emilia basket basket play off 2015 Leggi i commenti I commenti dei lettori 
