None Leggi i commenti I commenti dei lettori 
TORINO – Orgoglioso della sua squadra nonostante l ’eliminazione ad opera dello Zenit San Pietroburgo ? . Giampiero Ventura lo sottolinea negli spogliatoi dell’Olimpico, al termine della gara che ha visto il suo Torino salutare l’Europa League. VENTURA: “ALL’ALTEZZA DELLO ZENIT, DECISIVA ESPULSIONE ALL’ANDATA” – “Abbiamo fatto la partita per 90 minuti, creato molto, segnato un gol e costruito tantissime occasioni, con tanto di salvataggi sulla linea e gol annullati – afferma il tecnico dei granata ai microfoni di Mediaset Premium. Il vantaggio è arrivato tardi, e nei minuti di recupero abbiamo avuto due palle goal clamorose. Se avessimo pareggiato il 2-0 dell’andata non avremmo rubato nulla. Tutto questo conferma che l’espulsione dell’andata ha cambiato la storia delle due gare e che il passaggio del turno era alla portata di questo gruppo, che negli ultimi tre anni è cresciuto in maniera esponenziale. Ci siamo fatti trovare pronti per l’ennesima volta”. [[ge:rep-locali:repubblica:110008347]] “SPIACE PER RAGAZZI E TIFOSI, MANCATA SOLO LA CILIEGINA SULLA TORTA” – Il navigato allenatore genovese, alla sua prima esperienza in campo continentale, rivolge poi un pensiero proprio ai suoi uomini e ai tifosi, che con calore hanno incitato il Toro. Sono dispiaciuto per i giocatori e per il pubblico che ha riempito l’Olimpico, avrebbero meritato il passaggio del turno. E’ mancata solo la ciliegina del secondo gol, che avremmo meritato in assoluto”. Forse si poteva rischiare prima Martinez… “Siamo rimasti con due soli centrocampisti visto l’infortunio di Farnerud. Ho rischiato Martinez e Amauri solo nel finale perché non avevo cambi a centrocampo”. GLIK: “ORGOGLIOSI NONOSTANTE L’ELIMINAZIONE” – Non è bastata una sua rete al 90′ per dare al Torino la gioia della qualificazione ai quarti di finale di Europa League. Capitan Camil Glik ai microfoni di Mediaset Premium non nasconde la sua amarezza, mista però all’orgoglio di aver fatto tutto il possibile. “Peccato perché oggi il loro portiere ha fatto cose incredibili – il commento a caldo del difensore polacco -. Già nel primo tempo potevamo vincere 2-0 e poi abbiamo continuato ad attaccare per tutta la ripresa. Siamo comunque orgogliosi di quello che abbiamo fatto davanti al nostro pubblico che anche oggi è stato fantastico. Speriamo di ripetere queste soddisfazioni anche il prossimo anno. Loro hanno qualità, giocatori importanti e non facciamo paragoni sul livello economico, ma noi siamo soddisfatti di quello che abbiamo fatto”. Argomenti torino fc europa league gian piero ventura Leggi i commenti I commenti dei lettori 
ANKARA - Le autorità turche hanno fermato ed espulso 1500 cittadini di Paesi dell'Unione Uuropea che avevano intenzione di unirsi al gruppo jihadista dello Stato islamico in Siria. Lo ha riferito il ministro turco degli Affari europei, Volkan Bozkir. "Abbiamo fermato 1500 cittadini di Paesi dell'Unione europea che sono venuti in Turchia per andare a unirsi allo Stato islamico (in Siria)", ha spiegato Bozkir in una conferenza stampa ad Ankara, prima di partire per Bruxelles. Questi cittadini sono stati fermati grazie al fatto che i servizi segreti dei Paesi europei hanno condiviso i loro dati con i turchi, ha spiegato. "Per differenziare chi è terrorista e chi è un turista normale, tra i 39 milioni di turisti che (ogni anno) arrivano in Turchia serve condividere le informazioni dei servizi segreti. Negli ultimi mesi, la nostra richiesta ha avuto ascolto e ci hanno avvisato di 12.500 nomi di persone alle quali abbiamo vietato di entrare in Turchia", ha spiegato il miistro. I 1500 espulsi facevano parte di questa lista di sospetti, ha aggiunto. "La Turchia considera lo Stato islamico un'organizzazione terrorista e non collabora in alcun modo con questo gruppo", ha aggiunto. Argomenti isis - stato islamico strage tunisi turchia unione europea 
None Leggi i commenti I commenti dei lettori 
MILANO – Non può che essere deluso Roberto Mancini al termine della sconfitta 1-2 contro il Wolfsburg ? e dall’eliminazione dall’Europa League: ” Era una partita difficile, ma non riusciamo mai a finire una partita senza subire un gol, se non subisci le partite cambiano, ma quando loro sono passati in vantaggio una partita già difficile lo è diventata ancora di più”. ”I FISCHI SONO GIUSTI” – Mancini capisce anche la delusione dei tifosi: ”Siamo delusi come il pubblico, i fischi credo siano giusti. Purtroppo abbiamo avuto le palle per far gol ma abbiamo concesso e loro quando hanno avuto l’occasione di fare gol l’hanno fatto”. L’ex tecnico del City fa mea culpa e ammette la superiorità degli avversari: ”Quando si concedono dei gol si fanno degli errori, noi ne commettiamo ed è andata così – sottolinea il tecnico nerazzurro -. Anche se il Wolfsburg in questo momento ci è superiore, nelle due partite abbiamo concesso troppo. Non sono stato capace di insegnare al 100%, perche’ i ragazzi stanno lavorando bene, ce la mettono tutta, probabilmente è questo”. [[ge:rep-locali:repubblica:110008303]] HERNANES: ”I TIFOSI HANNO RAGIONE” – Anche Hernanes è d’accordo sulla contestazione dei tifosi: ”Hanno ragione, siamo stati eliminati oggi – dice il centrocampista brasiliano ai microfoni di Canale 5 -. Pazienza, abbiamo dato il nostro meglio, abbiamo fatto quello che potevamo, però non è bastato. Dispiace, adesso dobbiamo alzare la testa perché domenica c’è una partita importante e non dobbiamo mollare e continuare a lavorare”. Sarà dura però salvare una stagione fin qui decisamente deludente. Argomenti inter europa league roberto mancini Leggi i commenti I commenti dei lettori 
L’Associazione Club Genoani continua il suo programma di collaborazione con le scuole dell’Infanzia e quelle Primarie. “Ci addolora vedere tanti bambini genovesi fare il tifo per la Juventus, il Milan o l’Inter. Contiamo di instradare le nuove generazioni a fare il tifo per la squadra della loro città. E sarebbe un grande successo se almeno il 50 per cento dei 1200 alunni coinvolti in questa iniziativa scegliesse il Genoa come squadra del cuore”, dice Davide Traverso, il presidente dell’associazione che raccogli tutti i club genoani. “Lavoriamo per far in modo che questi bambini crescano come perfetti genoani”, incalza Patrizia Calabrese, insegnante e storico membro dell’Acg. Il progetto è stato chiamato “Piccoli grifoni tifano”. Le 12 scuole coinvolte dovranno partecipare alla realizzazione di coreografie che verranno proposte allo Stadio Luigi Ferraris, nel settore Distinti riservato al Genoa Academy. I ragazzi e i loro insegnanti dovranno ideare e realizzare la coreografia che verrà presentata durante le partite casalinghe e coinvolgerà almeno 400 tifosi. Le coreografie e gli slogan realizzati dovranno avere una valenza socio-educativa-didattica e trattare temi legati al razzismo e alla violenza in generale, utilizzando come presupposto la passione per i colori rossoblù. L’Associazione club genoani fornisce tutto il materiale per la realizzazione e i tifosi possono votare le coreografie più belle attraverso il sito ufficiale del Genoa o Facebook. La premiazione avverrà a fine campionato al Pio XII di Pegli, dove tutti i 1200 bambini che avranno partecipato a “Piccoli grifoni tifano” saranno invitati per una grande festa assieme a giocatori rossoblù Argomenti genoa genova 
TORINO – E’ grande il cuore Toro, ma stavolta non basta per una ‘notte magica’ e per riacciuffare una qualificazione compromessa sette giorni fa a San Pietroburgo, in un match giocato per oltre un’ora con un uomo in meno. I granata superano 1-0 lo Zenit, club che sta dominando il campionato russo, ma il loro cammino in Europa League (iniziato in estate dai preliminari) si ferma negli ottavi, complice il 2-0 incassato all’andata. TORO SPINGE, QUAGLIARELLA E MAXI LOPEZ NON TROVANO LA PORTA - Ci hanno provato in tutti i modi e fino all’ultimo, comunque, gli uomini di Giampiero Ventura, mettendo in difficoltà un avversario quotato come la formazione di Villas Boas e trovando la rete di capita con Glik allo scadere, dopo aver in precedenza fallito qualche altra nitida opportunità per passare in vantaggio e a quel punto creare più apprensioni negli avversari, preoccupati più a contenere e a spezzare il ritmo che a costruire gioco e azioni. La prima occasione capita sui piedi di Farnerud al quarto d’ora, con una punizione dal limite e palla fuori di un soffio. Un minuto più tardi è invece Maxi Lopez a sbucciare la deviazione decisiva sotto misura. Il Torino è pericoloso soprattutto su calci piazzati e al 35′ la conclusione di Quagliarella viene deviata in angolo a Lodygin battuto. Sul corner si accende una mischia in area, ma Maxi Lopez a porta vuota svirgola il pallone del possibile 1-0. [[ge:rep-locali:repubblica:110008347]] GOL ANNULLATO A GLIK, CHE SEGNA POI ALLO SCADERE – Nell’intervallo, con il risultato inchiodato sul nulla di fatto, Ventura medita una squadra più aggressiva per la ripresa. E in effetti in avvio di secondo tempo i granata la buttano dentro, ma il colpo di testa vincente di Glik è viziato da fuorigioco e l’arbitro giustamente annulla. Il tecnico genovese attinge alla panchina (Bovo rileva l’acciaccato Farnerud e Martinez entra per uno spento El Kaddouri) e proprio il nuovo entrato con un colpo di testa spaventa Lodygin, che sulla ribattuta si ripete salvando i suoi sull’inzuccata di Gazzi. Per l’assalto finale dentro anche Amauri e Toro a trazione integrale. Gli sforzi dei granata vengono premiati, ma solo al 90′, quando Glik insacca con un preciso colpo di testa. I sei minuti di recupero sono palpitanti, con salvataggio sulla linea di Lombaerts sul tocco di Maxi Lopez  che poteva valere i supplementari. Il Toro saluta l’Europa League, ma esce a testa alta e raccoglie gli applausi dei suoi tifosi, i 25mila che hanno gremito l’Olimpico credendo in un’altra impresa dopo quella di Bilbao. TORINO – ZENIT SAN PIETROBURGO 1-0 (0-0) TORINO (3-5-2): Padelli 6; Maksimovic 5.5, Glik 6.5, Moretti 6; Darmian 6, Farnerud 6.5 (19’ st Bovo 6), Gazzi 6.5, El Kaddouri 5.5 (31’ st Martinez 6), Molinaro 5.5 (37’ st Amauri sv); Quagliarella 6, Maxi Lopez 6.5. (Castellazzi, Jansson, Silva). All.: Ventura 6.5. ZENIT SAN PIETROBURGO (4-2-3-1): Lodygin 7; Smolnikov 6, Neto 6, Garay 6.5, Criscito 6; Tymoshchuk 5, Witsel 6.5; Shatov 6, Danny 6.5 (42’ st Ryazantsev sv), Hulk 6.5; Rondon 5. (71 Baburin, 6 Lombaerts, 58 Zeuv, 8 Mogilevets, 90 Sheydaev)). All.: Villas Boas 6. ARBITRO: Jug (Slovenia) 5. RETI: nel st 45’ Glik (T). AMMONITI : Molinaro (T), Tymoshchuk (Z), Criscito (Z), Gazzi (T), Smolnikov (Z) e Hulk (Z) per gioco falloso, Danny (Z) e Quagliarella (T) per reciproche scorrettezze, Lodygin (Z) per condotta antiregolamentare. ANGOLI : 8-1 per il Torino. RECUPERO: pt 1’, st 6’. SPETTATORI : 25 mila (400 tifosi russi), stadio tutto esaurito. NOTE : osservato un minuto di silenzio in memoria delle vittime piemontesi dell’attentato di Tunisi. Argomenti torino fc zenit san pietroburgo europa league Leggi i commenti I commenti dei lettori 
MILANO – Doveva essere una serata speciale per l’Inter nel difficile tentativo di rimonta contro il Wolfsburg. E invece è andato tutto storto: i soliti errori difensivi hanno tradito la squadra di Mancini, sconfitta 1-2 a San Siro dai tedeschi di Hecking ed eliminati così dall’Europa League. Rete di Caligiuri che ha approfittato degli enormi spazi concessi, pareggio a metà ripresa di Palacio per le speranze nerazzurre che sono durate ben poco: nel finale, infatti, è arrivato il gol vittoria di Bendtner. LA CRONACA, MANCINI CAMBIA MODULO – Mancini schiera Hernanes dall’inizio e in porta gioca ancora Carrizo. L’inizio è promettente per i nerazzurri, che però trovano davanti a se un super Benaglio: il portiere del Wolfsburg para prima un tiro dal limite dell’area di Hernanes, poi si supera su Icardi dopo un rimpallo su una conclusione di Guarin. Dall’altra parte sono brividi, i tedeschi attaccano senza trovare troppa resistenza e Carrizo salva il risultato su Dost, poco freddo a tu per tu contro il portiere argentino. CALIGIURI SEGNA, DIFESA DA HORROR – Ti puoi salvare un paio di volta, ma alla terzo no. E così il Wolfsburg passa in vantaggio con Caligiuri, ben servito dalla destra da De Bruyne, bravo a battere Carrizo, la cui respinta con la coscia non è sufficiente. Incredibili gli spazi concessi ai tedeschi. L’Inter accusa il colpo e l’unica reazione è un colpo di testa di Icardi su cross di Palacio, ben paratto da Benaglio. Nel minuto di recupero, Guarin trova un rimpallo favorevole in area, ma Benaglio è ancora super. La porta è stregata. RIPRESA, SI SALVA SOLO PALACIO – Nel secondo tempo l’Inter dovrebbe partite con il turbo, ma il Wolfsburg si difende bene (ottime le prestazioni di Knoche e Klose) senza correre particolari rischi. Entra Kuzmanovic per Kovacic e Palacio si carica la squadra sulle spalle con cuore e cervello: ci pensa ancora Benaglio però a negare il gol al Trenza dopo un’azione personale travolgente. Anche Hernanes va a caccia dell’1-1, ma il sinistro è appena largo. Dai e dai, almeno il pari arriva a una ventina di minuti dalla fine: bella la combinazione Palacio-Hernanes-Palacio, stavolta l’argentino riesce, con un tocco sporco, a battere il portiere ospite. [[ge:rep-locali:repubblica:110011433]] BENDTNER SPEGNE LE SPERANZE, E PARTONO I FISCHI – Mancano 20 minuti ma non ci sono particolari occasioni per l’Inter. Anzi, dopo uno degli ultimi tentativi dei nerazzurri, arriva il contropiede del Wolfsburg avviato da De Bruyne, Bendtner batte ancora Carrizo e fa esplodere la delusione dello stadio. L’Inter saluta così l’Europa League, diventato obiettivo primario dopo la posizione difficile in campionato. TEMPO DI RIFLESSIONI – Era l’ultima ancora per salvare una stagione, che adesso si può definire quantomeno deludente. Eliminati in Coppa Italia e distantissimi in campionato dalle posizioni per l’Europa, l’Inter saluta così anche l’Europa League. Per il futuro, c’è da migliorare assolutamente la fase difensiva: oltre alla carenze tecniche, non è possibile subire un’infinità di occasioni ogni partita. Anche Mancini può avere qualche colpa, non solo per aver schierato Carrizo nel fondamentale match d’andata lasciando in panchina Handanovic, ma per aver scelto inizialmente un 4-4-2 con Hernanes e Kovacic fuori ruolo come esterni di centrocampo. Male anche Guarin e lo stesso centrocampista croato. Il sorteggio non è stato fortunato, ma c’è molto da lavorare in casa nerazzurra. ?INTER-WOLFSBURG 1-2 (0-1) INTER (4-4-2): Carrizo 6; Campagnaro 4,5 (23’st D’Ambrosio 6), Ranocchia 5,5, Juan Jesus 4.5, Santon 6; Hernanes 5,5, Guarin 4.5, Medel 5.5, Kovacic 4,5 (10’st Kuzmanovic 6); Palacio 6,5, Icardi. 5 In panchina: Handanovic, Vidic, Obi, Shaqiri, Puscas. Allenatore: Mancini. WOLFSBURG (4-2-3-1): Benaglio 7; Trasch 6,5, Klose 6.5, Knoche 6.5, Rodriguez 6; Guilavogui 6,5, Luiz Gustavo 7; Vieirinha 6 (40’st Arnold sv), De Bruyne 6,5, Caligiuri 7 (28’st Perisic 6); Dost 6 (19’st Bendtner 6.5) In panchina: Grun, Schafer, Schuerrle, Jung. Allenatore: Hecking. ARBITRO: Clattenburg (Inghilterra) RETI: Caligiuri al 24′; Palacio al 71′ e Bendtner all’88’ AMMONITI: De Bruyne, Arnold, Medel. ANGOLI: 6-5 per l’Inter RECUPERO: 1′ e 2′ Argomenti inter wolfsburg europa league Leggi i commenti I commenti dei lettori 
Orgoglio e rammarico, fierezza e rimpianti: sono gi stati d’animo di Giampiero Ventura nel dopo-partita di Toro-Zenit. “Il Toro ha fatto la partita che doveva, giocando con grande lucidità e maturità, e avremmo meritato i supplementari, perché abbiamo avuto tante occasioni mentre loro non hanno fatto alcun tiro in porta. Il match di San Pietroburgo mi aveva detto che potevamo fare la partita, e alla fine è stato proprio il dieci contro undici dell’andata che ci ha penalizzato. C’è rammarico ma anche la consapevolezza che, pur non centrando la qualificazione, abbiamo esportato l’immagine di una squadra che non teme l’avversario e che sa essere protagonista”. Ventura poi guarda al futuro: “Quando esci così o abbassi la testa per il rammarico oppure aumenti la tua autostima; ecco perché questo per noi deve essere un punto di partenza. Cosa mi resta come flash di questa cavalcata europea? Direi l’emozione dell’ingresso in campo, lo stadio pieno, e la musica dell’Europa League. Ma mi è tornata in mente anche la presentazione del primo anno a Sappada: quindici persone perplesse sotto la pioggia. Ecco perché è un orgoglio aver fatto quello che abbiamo fatto”. Dopo le lacrime, Kamil Glik si dedica a microfoni e taccuini: “Peccato, il portiere russo ha fatto cose incredibili. Non so se il mio primo gol era valido, secondo me ero in linea ma ormai la partita è andata e siamo comunque orgogliosi di quello che abbiamo fatto – dice il capitano granata -. Grazie al pubblico che è stato magnifico, speriamo di calcare questi palcoscenici anche il prossimo anno. Se mettiamo i due club a confronto dal punto di vista economico non c’è neanche il paragone e avere messo in difficoltà una squadra come lo Zenit rappresenta per noi un grande motivo d’orgoglio”. In sala stampa Villas-Boas appare piuttosto provato: “Abbiamo giocato una buona partita in difesa non altrettanto con la palla fra i piedi, e così abbiamo finito per soffrire più di quello che mi aspettavo, soprattutto nei sei minuti di recupero. Il risultato più giusto sarebbe stato 0-0 – aggiunge il tecnico dello Zenit - ma noi speravamo di fare il gol che avrebbe significato tranquillità assoluta, invece dopo la rete del Toro abbiamo sofferto soprattutto per la pressione dello stadio. Ma il passaggio ai quarti è meritato, aspettiamo il sorteggio anche se avremo quattro squalifiche pesanti, come Criscito, Smolnikov, Danny e Hulk. Il convulso finale con tanta tensione fra le panchine? Ho perso la testa e dunque chiedo scusa al Toro e ai tifosi”. 
