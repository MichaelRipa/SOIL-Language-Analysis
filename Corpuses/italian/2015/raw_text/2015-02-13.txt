None Leggi i commenti I commenti dei lettori 
None Leggi i commenti I commenti dei lettori 
BEAVER CREEK - Ted Ligety ha vinto la medaglia d'oro nello slalom gigante dei Mondiali di sci alpino di Vail/Beaver Creek. Il beniamimo di casa, in ritardo di 24 centesimi al termine della prima manche che lo vedeva quinto, ha sciato in maniera perfetta nella seconda e decisiva, superando tutti quelli che gli stavano davanti, compreso l'austriaco Marcel Hirscher, al comando dopo la prima prova, che ha provato a ripetersi senza riuscirci, cedendo allo statunitense per 45 centesimi. Terzo al termine della prima manche, il francese Alexis Pinturault ha mantenuto la posizione anche a fine gara, mettendosi al collo la medaglia di bronzo, con un ritardo di 88 centesimi. Roberto Nani, secondo dopo la prima manche, non è riuscito a sciare nella stessa maniera nella seconda discesa, pagando alla fine 1"41 a Ligety, chiudendo in sesta posizione, vedendo sfumare quel podio che sembrava poter essere alla sua portata. Davanti all'azzurro si sono piazzati anche il tedesco Felix Neureuther, quarto a 1"10 e lo svedese Matts Olsson, quinto a 1"23. La delusione per il sesto posto di Nani è mitigata dall'ottavo posto di Florian Eisath, autore di una grande seconda manche che dalla diciottesima piazza della prima prova, l'ha portato a chiudere nella "top ten" con 1"77 di ritardo dallo stratosferico Ted Ligety. Dodicesimo al termine della prima manche, perde cinque piazze Davide Simoncelli, chiudendo con un ritardo di 2"89. Giovanni Borsotti, infine, si è piazzato a 4"19 dal vincitore. Argomenti mondiali sci vail 2015 ted ligety Leggi i commenti I commenti dei lettori 
None Leggi i commenti I commenti dei lettori 
MILANO - Dopo alcune giornate dominate dall'alta pressione, il tempo è in peggioramento. Avremo un fine settimana con due perturbazioni atlantiche in rapida sequenza, ad iniziare dal Nord, dai versanti tirrenici e dalle Isole. Le temperature non subiranno un calo al Centrosud nonostante il peggioramento, e questo per effetto dei venti meridionali. Massime in calo invece sulle Alpi e al Nordovest. La seconda perturbazione insisterà anche all'inizio della prossima settimana causando con una fase piuttosto instabile lunedì sul medio e basso Tirreno e in Sicilia, martedì nelle regioni ioniche. Nella giornata di sabato, spiegano al Centro Epson Meteo interpellato dall'Ansa, nevicate si registreranno a quote comprese tra 400-700 metri per le zone alpine e prealpine, a quote più alte sull'Appennino settentrionale. Localmente la neve cadrà a quote inferiori tra alto Piemonte e alta Lombardia. Piogge sono previste anche in Toscana, specialmente sul nord-ovest della regione; nella prima parte della giornata piogge sparse nel sud della Sicilia, in attenuazione in serata. Occasionali rovesci si avranno in Sardegna, Lazio e Campania. Le temperature massime saranno in diminuzione al Nordovest, sulle aree alpine. IL METEO DI REPUBBLICA.IT Domenica al mattino, continuano al Centro Epson Meteo, sono previste ancora precipitazioni tra alta Lombardia e Triveneto con neve nel settore alpino. Qualche schiarita significativa si avrà solo sul medio Adriatico, mentre piogge isolate su Salento, settore tirrenico e ponente ligure saranno la prima avvisaglia di un nuovo graduale peggioramento entro sera al Nordovest e in Toscana. Si avranno piogge localmente anche moderate in Liguria, Piemonte e Lombardia occidentale e nevicate su Alpi, Appennino fino a 400-600 metri su alto Piemonte, alta Lombardia, anche a quote più basse su torinese e cuneese dove verso la notte si potranno raggiungere anche i 200-300 metri. Nella seconda parte di domenica, precisano i meteorologi, l'arrivo della seconda perturbazione determinerà piogge sparse che entro la notte coinvolgeranno molte aree del Nord e il settore tirrenico fino alla Campania e parte delle Isole. Le temperature non subiranno un calo al Centrosud nonostante il peggioramento e questo per effetto dei venti meridionali. Le massime saranno invece in sensibile calo al Nordovest. Questa seconda perturbazione continuerà anche all'inizio della prossima settimana causando tra lunedì e martedì piogge e rovesci localmente anche forti sul medio e basso Tirreno, Sicilia e regioni ioniche; fenomeni più deboli potranno insistere anche sul medio Adriatico, in Emilia Romagna e al Nordovest con fasi di neve a quote anche collinari su Piemonte occidentale. La tendenza successiva è verso un miglioramento tra mercoledì e venerdì a iniziare dal Nord. La pioggia prevista al Nord avrà però il merito di abbattere il livello degli inquinanti atmosferici, attualmente molto alto in Valpadana (in molte città la concentrazione del PM10 supera i 100 microgrammi al metro cubo contro un livello limite di 50). 


None Leggi i commenti I commenti dei lettori 
