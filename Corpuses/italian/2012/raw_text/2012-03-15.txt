Raramente il pur banale luogo comune: “genio e sregolatezza” ha trovato una corrispondenza più congeniale nel genio e nella sregolatezza di Carmelo Bene. L’uno e l’altra straordinariamente intrecciate nell’intera vicenda personale e artistica di uno dei più importanti e controversi protagonisti della cultura europea del Novecento e oltre. Decine e decine di libri, studi, saggi - in Italia e fuori, soprattutto in Francia - hanno tentato di scandagliare in profondità, talora riuscendoci, le mille sfaccettature dell’attore, regista, drammaturgo, poeta, scrittore, polemista, “cinematografaro” (ma non troppo) che fu Carmelo Bene. La cui intensa, talora convulsa attività teatrale, televisiva, cinematografica, concertistica, letteraria, teorica viene documentata visivamente dalla gran mole di immagini che il Bif&st è riuscito a raccogliere e mettere insieme in un percorso, accidentato e felice allo stesso tempo, quale può essere una retrospettiva come quella che presentiamo a Bari e a Otranto a dieci anni esatti dalla scomparsa prematura di Bene, avvenuta il 16 marzo 2002 dopo una devastante malattia. La sua opera completa, fatta di molti più titoli di quelli che siamo riusciti a inserire in questa retrospettiva, è in effetti non documentabile per immagini, tante sono state le attività e le performance cui Bene ha dato vita in Italia ma anche in Francia o in Russia. E tuttavia quel che presentiamo  -  grazie alla determinante collaborazione delle Teche Rai, dirette da Barbara Scaramucci, e della Cineteca nazionale, diretta da Enrico Magrelli  -  offre un panorama vastissimo della genialità e dell'irrequietezza culturale di questo formidabile intellettuale capace di attingere creativamente, ora stravolgendole ora reinventandole, alle suggestioni talora ossessive che gli vengono fornite dalle sue frequentazioni più amate, a cominciare principalmente dall'Ulisse di James Joyce, per allargarsi man mano a Franz Kafka, Dante Alighieri, William Shakespeare, Christopher Marlowe, John Donne, Jules Laforgue, Friedrich Nietzsche, Giacomo Leopardi, Pier Paolo Pasolini, Maria Callas, Giuseppe Verdi, Gioachino Rossini, Samuel Beckett, Edgar Allan Poe, Eduardo De Filippo, Dino Campana, Tommaso Landolfi, Ettore Petrolini, Buster Keaton, Elsa Morante, Giorgio De Chirico, Carlo Collodi, Sigmund Freud, Oscar Wilde, Emil Cioran, Thomas Eliot, Vladimir Majakovskij, Charles Baudelaire, De Sade, Antonin Artaud, Gilles Deleuze, Jacques Lacan, Michel Foucault, Pierre Klossowski, Francis Bacon, fra gli altri. Tre anni fa su queste colonne, chi scrive pubblicò un articolo che sollecitava la Puglia a ricordare, attraverso una grande doverosa iniziativa, questo formidabile e contradditorio personaggio della cultura di questa terra. Siamo oggi in grado di ricostruire il percorso artistico di un genio del teatro europeo attraverso le immagini preziose che un giacimento culturale come quello delle Teche Rai felicemente conservano. La grandezza di questo personaggio, grande creatore di linguaggi nuovi del teatro, del cinema, della televisione, ma anche grande "cialtrone" scatenato nell'utilizzare la tv come medium a proprio vantaggio e allo stesso tempo svantaggio, rendono preziose le immagini che il Bif&st restituirà a chi lo ha già conosciuto per averlo visto, ammirato o odiato, o a chi non avendolo mai né visto né conosciuto, se ne farà una ragione: la ragione della conoscenza, dell'intelligenza, della sorprendente capacità di sorprendere. Provate ad ascoltare la voce e i versi detti da Carmelo Bene quando recita (recita? Sarebbe più giusto dire reinterpreta) i versi di Dante, Leopardi o Campana, e vi renderete conto che dieci anni fa non abbiamo perduto soltanto uno straordinario dicitore ma soprattutto uno strepitoso psicoanalista delle intenzioni più remote di un "pazzo", capace di reinterpretare con il suo genio, il genio di altri giganteschi poeti non inferiori al suo. 
FRANCOFORTE - "Sogno di fare come Totti ai Mondiali 2006". Sulla via del recupero dopo l'infortunio al ginocchio patito 4 mesi e mezzo fa, Giuseppe Rossi prende un termine di paragone importante per far capire chiaramente che punta tutto sugli Europei per dare un senso a una stagione sfortunata. " Sto lavorando tanto per tornare il più presto possibile", dice. " Dovrei tornare in campo ad aprile. Spero di poter giocare qualche partita con continuità prima di mettermi a disposizione di Prandelli", rivela. SPERO DI IMITARE TOTTI - Rossi non prende Totti come esempio a caso: " Sogno che gli Europei possano finire per me alla stessa maniera con cui lui terminò Germania 2006. Prandelli, d' altronde, sa cosa posso dare alla squadra e cosa posso dare in campo. Spero di andare e dare il mio contributo per fare bene in questa competizione". EUROPEI DIFFICILI PURE PER LA SPAGNA - L'Italia dovrà vedersela con la Spagna, sicuramente la favorita n. 1 nella manifestazione. Rossi non ne è così certo: " Non è facile vincere un torneo così lungo come Europei o Mondiali: Sono manifestazioni difficili anche per squadre molto preparate. Prandelli non mi ha ancora chiesto nulla sulla Spagna, manca ancora molto tempo, due mesi, aspettiamo le prossime partite per parlarne". NON PENSO AL FUTURO - Sul futuro, infine, Rossi non si sbilancia. "Siamo solo a marzo c'è tempo per pensare al futuro. Il presente è il mio ginocchio, poi penso a giocare all'Europeo. Di mercato non ho voglia di parlare, non mi interessa". L'attaccante rivela, però, di stare molto bene a Villarreal. "Fuori dal campo vivere a Villarreal è il massimo, andare in giro senza che nessuno dica nulla anche in un momento difficile per la classifica. Siamo in una società giovane non tanto abituata a vincere. A livello calcistico il momento è molto difficile ma cercheremo di salvarci". Leggi i commenti I commenti dei lettori 

Sono molti quelli che in questi ultimi anni mi hanno chiesto: "Che fine ha fatto Città Plurale"? E io, dopo aver risposto che non c'era più, passavo poi ad enumerare le ragioni che avevano portato all'esaurimento di quell'esperienza. E il discorso, non il mio, ma quello altrui, si concludeva sempre nello stesso modo: "Oggi di un'associazione come Città Plurale ci sarebbe un gran bisogno". Devo confessare che talvolta mi è capitato malignamente di pensare che se tale simpatia nei riguardi dell'associazione fosse stata più forte e continua, e non manifestata solo post mortem, Città Plurale probabilmente non avrebbe esaurito la sua esperienza. I fatti recenti, dalla vicenda del Petruzzelli all'ultima inchiesta giudiziaria, non solo hanno provocato in me una grande amarezza, ma mi hanno anche spinto ad andare a recuperare il documento costitutivo di quell'associazione, che venne scritto negli ultimi due mesi del duemila. La rilettura del documento produce un effetto sconcertante, se si confrontano quelle righe con il panorama che emerge dall'inchiesta giudiziaria. IL PROGRAMMA DI CITTA' PLURALE "LA POLITICA NON E' UN TAXI" Esse sono di un’attualità agghiacciante e permettono di vedere il processo involutivo che ha colpito in parte la cosiddetta primavera pugliese: la politica schiacciata e sequestrata dai grandi interessi e dai conclavi di partito, ecc. Credo quindi che non sia inutile riproporre oggi quel manifesto all’attenzione dei lettori di “Repubblica”, sollecitati ad una riflessione e ad una reazione dall’accorato appello di Giovanni Valentini . In altra occasione ho provato ad illustrare la crisi che ha investito la primavera pugliese e segnatamente l’esperienza politica di Emiliano. Ma lo scopo di queste righe è diverso e molto semplice: consegnare quel testo a chi oggi vuole riprendere quel cammino, augurandosi che in esso si possano riconoscere molti giovani, magari cambiandolo laddove esso lo richiede, ma riprendendone lo spirito. Usando una metafora sportiva potrei dire che il sottoscritto, dopo aver corso la sua lunga frazione della staffetta, aspetta di trovare delle buone mani nelle quali consegnare il testimone, perché, come dimostra la cronaca di questi giorni, c’è ancora bisogno di correre e occorrono energie fresche. Se si troveranno altri disposti a raccogliere quel testimone, la speranza tornerà ad abitare le nostre giornate. Partecipate al dibattito. Lasciate le vostre osservazioni nello spazio dei commenti o scrivete a bri@repubblica.it 
ROMA - Otto gol nelle ultime nove partite della Roma, sei nelle ultime sei, con annessa doppietta all'Inter. La vita di Fabio Borini, nell'ultimo mese, è cambiata radicalmente: soltanto sei mesi fa sbarcava a Roma nell'anonimato o quasi dopo una rapidissima parentesi al Parma, ponte tra la capitale e l'Inghilterra in cui è cresciuto con Chelsea prima e Swansea poi. Oggi, di quella Roma è diventato il trascinatore, decisivo a Palermo dopo la sorpresa del debutto in nazionale. Il segreto di un'esplosione così? L'attaccante non ha dubbi: "L'ambizione, senza dubbio. Voglio sempre raggiungere qualcosa d'importante e ogni giorno mi pongo un nuovo obiettivo". AMBIZIONE, GOL E NAZIONALE - Eppure, la strada di Fabio a Roma non è stata sempre in discesa. Un infortunio, subito dopo il primo gol al Genoa, lo ha lasciato fuori due mesi. Oggi può sorriderne: "Senza l'infortunio starei già a 15 gol? Non lo so, ma a 15 ci posso ancora arrivare", racconta in un'intervista a Roma Channel con il sorriso di chi è sicuro di sé stesso. "Io l'uomo del momento? Non è così, faccio gol per la costruzione di gioco che c'è dietro e mio compito è finalizzare quel che costruiamo a partire dal portiere. Sinceramente non pensavo di  adattarmi così velocemente qui". E invece, si adatto al punto da meritarsi il debutto in nazionale: "Mi faceva strano stare con grandi nomi come Buffon e tutti gli altri. È stato un passo importante per me perché è un obiettivo fondamentale e può farmi crescere parecchio". Un obiettivo che, adesso, ne ha partorito un altro, certamente più ambizioso: "Andare all'Europeo sarebbe fantastico: diciamo che ci penso abbastanza da provarci...", il suo sorriso a denti stretti. Proprio come la sua esultanza, con la mano a mimare il coltello tra i denti, mostrata già 10 volte in questa stagione: "Heinze mi ha detto che ha punito il figlio perché ha imitato il mio gesto", racconta divertito. "LUIS ENRIQUE BRAVISSIMO, FAREMO GRANDI COSE" - Ma la crescita di Borini è strettamente legata all'incontro con Luis Enrique: "È giovane rispetto ai colleghi ed ha sicuramente idee nuove. Ha giocato a grandi livelli fino a poco tempo fa e ha ancora nel sangue il ritmo del calcio: sa cosa pensano i giocatori e cosa vogliono perché era nella stessa posizione. È bravissimo e molto disponibile". Zucchero allo stato puro, come quando si parla della concorrenza con i compagni un attacco affollatissimo: "Siamo tanti, ma diversi. Io attacco lo spazio, Erik Lamela vuole palla sui piedi, Osvaldo è tecnicamente fortissimo e Bojan rapidissimo. Insieme possiamo fare grandi cose". Senza dimenticare Totti, che ha già iniziato a sfidare sui calci di punizione: "C'è bisogno di molto allenamento e anche qui quando riesco ci provo. Qui il problema è che ci sono grandi tiratori. Totti segna molto, Pjanic idem. Ci proviamo a chiedere di tirarle, ma decide Totti ed è giusto così". "IL PROGETTO ROMA È VALIDO, ANCELOTTI MI HA AIUTATO" - Resterà sorpreso chi aveva dipinto un Borini in versione "primo della classe", magari anche antipatico: "Forse chi lo dice ancora non mi conosce. Io sono tranquillissimo, mi piacciono le cose comuni. Appena posso torno dalle mie parti. E faccio decidere ai miei amici cosa fare". E alla fama ancora non si abituato: "Mi impressiona ancora venire fermato per strada, vado in imbarazzo, ancora non mi aspetto di essere visto come una persona importante". Importante vorrebbe esserlo invece il progetto della proprietà americana della Roma: "Il progetto e le idee sono sicuramente valide. Ho vissuto un'esperienza simile al Chelsea, dove c'erano le stesse idee di innovazione, che sono di grande auspiscio per il futuro". Lì ha conosciuto Ancelotti: "Mi ha sempre stimato e aiutato molto. Sentivo di piacergli, probabilmente gli ricordavo Inzaghi come giocatore e come caratteristiche". E anche i suoi numeri, adesso, iniziano a essere quelli di un grande bomber: "ma quelli non cambiano le persone, cambiano solo le statistiche". Leggi i commenti I commenti dei lettori 
C'è voluto il commissariamento della Fondazione lirico sinfonica perché il teatro Petruzzelli destasse attenzione nelle più alte stanze del ministero per i Beni culturali. E verrebbe da dire da dire finalmente. Snobbato prima da Sandro Bondi e da Alessandro Galan, il Politeama è adesso invece una priorità nell'agenda del ministro Lorenzo Ornaghi che, dai suoi uffici, non stacca gli occhi dalle vicende del Petruzzelli. Non per caso, allora, ieri il ministro ha voluto incontrare il commissario Carlo Fuortes, appena rientrato a Roma da Bari. Il commissario dell'ente lirico ha informato Ornaghi sullo stato delle cose nella Fondazione e lo ha informato delle azioni già intraprese, oltre che delle iniziative necessariamente da intraprendere nelle prossime settimane. Fuortes ha così incassato un ennesimo via libera dal ministro con un incoraggiamento, è scritto nella nota ufficiale di Ornaghi, "a continuare a operare nella linea della trasparenza e del rigore fin qui adottati, condizioni indispensabili per l'atteso, forte rilancio culturale della Fondazione in campo nazionale ed internazionale". La prossima verifica in agenda avverrà sul posto il 31 marzo, quando Ornaghi sarà al Petruzzelli, ospite del Bif&st e soprattutto il primo ministro per i Beni culturali a metterci piede dopo la ricostruzione. In quella data, insomma, Ornarghi farà nuovamente il punto con Fuortes, all'opera intanto per la redazione del bilancio previsionale 2012 e, dulcis in fundo, del piano industriale per il rilancio della Fondazione. Cinquecento chilometri più a Sud, poi, ancora ieri mattina, al teatro Petruzzelli si è cominciato a respirare un clima di normalità, per quanto possibile, dopo quattordici giorni e notti di assemblea permanente. Sgombrati striscioni e cartelli di protesta, vi hanno fatto ritorno i musicisti precari dell'orchestra che, al solito, come pure avevano fatto durante l'occupazione di fatto, hanno continuato a suonare. Certo le prove, e dunque i loro contratti, riprenderanno dal 1° aprile - data d'inizio per la preparazione del Barbiere di Siviglia che, sul podio, vedrà tornare Lorin Maazel - ma la voglia di suonare e fare musica al meglio, spiegano, non può restare ostaggio della precarietà dei contratti a chiamata. E se le prove di regia per il Barbiere prenderanno avvio il 24 marzo, se non qualche giorno prima, gli uffici della Fondazione si sono rimessi in moto per predisporre le condizioni tecniche necessarie perché vada in scena il prossimo appuntamento in cartellone, dal 20 al 23 marzo, ovvero lo spettacolo Cercando Picasso, per la regia di Antonio Calenda e sul palcoscenico Giorgio Albertazzi e il corpo di ballo della Marta Graham Dance Company. Quanto alle scene del Barbiere, piuttosto, sembra stia prendendo corpo l'ipotesi concreta, motivata dal contenimento dei costi e dalla stessa tempistica a disposizione, di adattare un allestimento già realizzato altrove. Fatto sta che non si placano i veleni e, rispetto alla foto pubblicata da Repubblica di uno striscione elettorale del consigliere comunale del Pd, Luigi Fuiano, fotografato nel laboratorio del teatro, il senatore Luigi D'Ambrosio Lettieri, segretario cittadino del Pdl, invoca nuovamente le dimissioni del sindaco Emiliano e promette: "Di questo uso e abuso chiederemo conto in tutte le sedi". Nel frattempo fra analisi dei costi e verifiche dei bilanci, il commissario Fuortes è al lavoro per una stagione sinfonica che, contrappuntata anche da ospitalità, prenderà avvio a giugno mentre il ritorno alla normalità del Petruzzelli significherà, Bif&st a parte, pure l'esibizione, domenica per la Camerata, del grande ensemble dei Musici. 
UDINE - E' la rete di Falkenburg, nonostante davanti ci fosse ancora un'ora da giocare in superiorità numerica, la chiave dell'eliminazione dell'Udinese ad opera dell'Az. E' questo il parere di Francesco Guidolin, che commenta con rammarico ai microfini Mediaset: "Abbiamo preso un gol che ci ha innervosito e questa generosità, questo mettere alle corde l'avversario non è bastato per fare il 3-1. Quel gol contro è stato troppo pesante". Nulla da rimproverare alla squadra:  "Ha fatto tutto quello che poteva, c'era qualcosa da sistemare a livello tattico quando sono rimasti in 10 ma abbiamo subito poi quel gol. Dovevamo invece chiudere il primo tempo sul 2-0 e mettere a posto qualcosa, ma non ce l'abbiamo fatta. La lucidità poi è venuta meno, è arrivata l'ansia, la fretta, anche se dal punto di vista dello sviluppo dell'azione abbiamo fatto pesare la nostra superiorità numerica. Purtroppo non è andata". Guidolin nega che la squadra fosse appagata dopo il doppio vantaggio:  "Nessuno ha pensato che fosse fatta, dovevamo stare un pò più attenti e organizzati, non siamo mancati dal punto di vista fisico. Purtroppo abbiamo troppi infortunati, l'unico rimpianto è essere arrivati a un momento cruciale della stagione con troppe defezioni". L'Udinese ora deve riguadagnarsi un posto per l'Europa della prossima stagione, cosa non facile vista la concorrenza. "Ci sono squadre che hanno altri tipi di ambizioni, noi non abbiamo l'imperativo di dovercela fare a tutti i costi, per noi sarebbe importante anche mantenere l'Europa più piccola, noi siamo l'Udinese", ricorda Guidolin, ora proiettato alla sfida di domenica contro il Napoli. "Sarebbe stato meglio giocarla fra 4-5 giorni ma non è possibile - ammette - Abbiamo un giorno in meno di riposo ma loro hanno i supplementari di ieri, speriamo comunque di avere sempre questa gamba. La condizione c'è, la squadra aveva vitalità, ha cominciato alla grande". E il pubblico ha provato a fare la sua parte. "La gente ha riconosciuto la voglia di esserci, di provarci fino alla fine", Leggi i commenti I commenti dei lettori 
La Ics vuol dire che l'obiettivo è buono, il triangolo che in quella casa abita una donna sola, mentre la D che la domenica è il momento più propizio per entrare in azione. È il codice utilizzato dalle ladre rom per derubare gli appartamenti. Prima dei raid le nomadi incidono sulle porte e i citofoni alcuni simboli fatti di cerchi, linee e lettere. E da qualche giorno utilizzano anche il mercurocromo per rendere indelebile il loro passaggio. GUARDA / La tabella con i simboli È allarme in città per i furti in appartamenti da parte delle zingare nel salotto della città, tra le traverse di viale Libertà e la zona di piazza Verdi. Così su internet c'è chi si aiuta come può. Da alcuni giorni è stato diffuso uno schema che riporta 23 simboli e che è già nelle mani di polizia e carabinieri. I militari, proprio due giorni fa, hanno arrestato due croate di 22 e 24 anni. Stavano tentando di aprire la porta di casa di un anziano in via Emerico Amari. Ma perché in azione entrano sempre più spesso le nomadi, soprattutto incinte? È una scelta tattica. In carcere restano appena 24 ore per le loro condizioni di donne gravide e destano meno sospetti degli uomini, anche perché si portano dietro i bambini. Un investigatore che da un trentennio gira per le strade della città descrive così le ladre: "Hanno gonne lunghissime sotto le quali nascondono di tutto: dai bottini agli arnesi per entrare nelle case, fino ai loro bambini che mandano all'assalto per poi proteggerli durante la fuga. Sono abilissime e veloci. E soprattutto non si perdono d'animo. Riescono a restare per ore davanti a un palazzo per riuscire a carpire quanto più possono sugli inquilini". Anche le porte blindate sembrano non avere segreti per le nomadi. I poliziotti del commissariato hanno scoperto come le neutralizzano. Utilizzano le bottiglie di plastica, ad esempio quelle degli shampoo: le tagliano a metà, le appiattiscono e le inseriscono a mo' di scheda tra l'alloggio del chiavistello e lo stipite della porta. L'allarme per gli assalti, però, si allarga fino alle zone residenziali lontane dal centro. Sandra abita in via Nina Siciliana, traversa di via Perpignano. Racconta quanto è successo nel suo palazzo appena due giorni fa: "I miei vicini di casa hanno visto due zingare che segnavano la mia porta di casa mentre io ero dentro da sola e la mia famiglia era fuori. Hanno segnato anche altre due portee qualche citofono. Abbiamo avvisato i carabinieri che ci hanno detto di stare attentissimi perché lo fanno quando hanno intenzione di entrare in casa". Le rom non temerebbero nemmeno i cani, che vengono narcotizzati durante i colpi. È successo una settimana fa in casa di un anziano della zona San Lorenzo: aveva due cani da guardia che sono stati neutralizzati. Off-limits sono invece gli appartamenti abitati dalle forze dell'ordine e dai pubblici ufficiali. "Assicurate bene - raccomandano i carabinieri - gli infissi e le serrature, anche quando siete in casa. E se c'è in vista un viaggio, incaricate un parente o un amico di svuotare regolarmente la cassetta della posta". 
Musica FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, incontro con Eugenio Finardi. Per celebrare i suoi 60 anni e il compimento di 40 anni di carriera, il cantautore pubblica "Sessanta", una raccolta in 3 cd con i suoi pezzi più celebri e l'aggiunta di alcuni inediti, tra cui "E tu lo chiami Dio", con cui ha partecipato al Festival di Sanremo. Interviene Gianni Valentino Info 081 240 5411. CASA DELLA MUSICA Gianluca Grignani in concerto dalle 21 alla Casa della musica. Ingresso 13 euro. TRIANON I Virtuosi di San Martino nello spettacolo "La repubblica di salotto" dalle 21 al Trianon, piazza Calenda a Forcella. Biglietti 10 e 15 euro. FOYER BELLINI Dalle 23 nel foyer del teatro Bellini, via Conte di Ruvo 4, per "Foyer on ire", di scena Dario Sansone frontman dei Foja, Claudio Domestico, mente e mano degli Gnut, i Radical Kitsch che ci anticiperanno in un promo la presentazione live prevista il 30 marzo di "Limo", loro primo disco, e infine "Viaggio in Duo" progetto strumentale di Carmine Marigliano (flauto traverso) e Mariano Bellopede (piano). Ingresso 5 euro. Info 081 549 9688. DUEL BEAT Dalle 22.30 al Duel Beat di Agnano, via Antiniana 2/a, per la rassegna "Live ó Cinemà", Bradipos IV con la presentazione dell'album "Live @ Radio Kfcj!". Info 333 429 2254. AROUND MIDNIGHT Dalle 22 all'Around Midnight del Vomero, via Bonito 32/a, jazz con Marco Zurzolo al sax, Vincenzo Danise al piano, Guido Russo al basso, Gianluca Brugnano alla batteria. Info 335 816 6438. MONDADORI Dalle 18.30 nella libreria Mondadori di piazza Trieste e Trento 52 (angolo via Nardones), presentazione e showcase del nuovo disco dei Rescatto, "Senza veleni", un progetto musicale con  Francesco Amato (voce), Giuseppe la Capruccia (chitarra), Marco Esposito (piano). Info 081 404 503. ICHOS Dalle 21 nella sala teatro Ichos di San Giovanni a Teduccio, via Principe di Sannicandro 32/a, concerto dei Mundu Rua, con Dario Perroni (voce, bouzouki, mandolino irlandese, fiati), Mario Di Bonito (batteria, percussioni, synth), Giandomenico Caniello (basso), Ornella Iuorio (corpo e movimento). Info 081 275 945. POZZUOLI Dalle 22 Lino Cannavacciuolo Quintet di scena al Barcode Artlive, complesso Havana club di Pozzuoli, via Campana. Un concerto elettrico-acustico con Lino Cannavacciulo al violino, Tommy de Paola (tastiere), Roberto D'Aquino (basso); Daniele Chiantese (batteria) e Arcangelo M. Caso (violoncello). Info 340 255 0322. MARCIANISE Dalle 21.30 al centro commerciale Campania di Marcianise, per la rassegna "Non luoghi musicali", il cantautore Dente nel concerto "Io tra noi". Giuseppe Peveri alias Dente, si destreggia in equilibrio tra indie-pop,  percussioni varie, elementi elettronici e chitarra acustica. Classica PORTICI Dalle 20.45 nel Palazzo Reale di Portici, per la  rassegna "Mozart Box", concerto di Domenico Nordio e Francesca Dego. Ingresso 8  euro. Info 081 480 384. Teatro NUOVO Dalle 21 al teatro Nuovo, via Montecalvario 16, la voce, il corpo e l' eloquenza espressiva di Alessandro Haber daranno vita a una messa in cui l' attore bolognese torna a cimentarsi con le parole ironiche e sprezzanti di Charles Bukowski, i versi di Pablo Neruda e di Jacques Prevert, accompagnato dalla musica jazz e blues di Luca Velotti e Marco di Gennaro. Info 081 406 062. SANCARLUCCIO Dalle 21.15 al teatro Sancarluccio, via San Pasquale a Chiaia 49, "Riccardo III", dalla tragedia di Shakespeare, di e con Oscar De Summa.  Info 081 405 000. IL POZZO E IL PENDOLO Dalle 21 a "Il Pozzo e il Pendolo", piazza San Domenico Maggiore 3, "La camera azzurra", da un romanzo di George Simenon, scritto nel 1963. Con Antonello Cossia, Paolo Cresta, Rosalba Di Girolamo. Info 081 542 2088. ELICANTROPO Dalle 21 al teatro Elicantropo, vico Gerolomini 3, le attrici Fabiana Fazio, Valeria Frallicciardi, Alessandra Mirra nello spettacolo "Mamma - Piccole tragedie minimali", di Annibale Ruccello. Regia di Giusy Crescenzo. Info 081 296 640. LE NUVOLE Dalle 20.30, al teatro Le Nuvole di Fuorigrotta, viale Kennedy 76, lo spettacolo in lingua inglese "Sherlock Holmes: The Perfect Crime". Info 081 239 5653. TAM Dalle 22.30 al Tam, via Gradini Nobile 1, di scena Sergio Sgrilli, recentemente ospite della centesima puntata di Zelig dedicata ai personaggi che hanno fatto la storia di una delle trasmissioni più amate d'Italia. In programma "Dieci eventi d'amore". Info 081 682 814. DELLE PALME Dalle 21 al teatro Delle Palme, via Vetriera 12, "Gomorra", tratto dall' omonimo libero di Roberto Saviano. Lo spettacolo teatrale è nato da un'idea di Mario Gelardi e Ivan Castiglione prima ancora che il libro arrivasse alle stampe ed è stato scritto dallo stesso Saviano e da Mario Gelardi. Info 081 658 1925. BELLINI Dalle 21 al teatro Bellini, via Conte di Ruvo 14, lo spettacolo "Cercando Picasso" con Giorgio Albertazzi e la Martha Graham Dance Company, per la regia di Antonio Calenda. Biglietti da 15 a 30 euro. Info 081 549 9688. GALLERIA TOLEDO Dalle 21 alla Galleria Toledo, via Concezione a Montecalvario 34, "L'amante", da Harold Pinter, traduzione Alessandra Serra, regia Elena Bucci e Marco Sgrosso. Info 081 425 037. SAN FERDINANDO Dalle 21 al teatro San Ferdinando, piazza Eduardo De Filippo 20, "Ritornanti - Parole da un non luogo" di Enzo Moscato con Cristina Donadio, Carlo Guitto, Giuseppe Affinito, Enzo Moscato. Info 081 551 3396. TOTO' Dalle 21 al teatro Totò, via Frediano Cavara 12/e, Diego Sanchez, Angela Melillo e Lucio Caizi in "Miracolo a teatro". Una commedia divertente giocata sul filo del surreale, con corpo di ballo e musiche. Regia Gaetano Liguori. Info 081 564 7525. DIANA Dalle 21 al teatro Diana, via Luca Giordano 64, Carlo Buccirosso e Valentina Stella in "Napoletani a Broadway" (nuova edizione), con Gianni Parisi, Graziella Marina. Info 081 556 7527. POMPEI Dalle 20.30 al teatro Di Costanzo Mattiello di Pompei, "Lo scarfalietto" di Eduardo Scarpetta con Geppy Gleijeses, Lello Arena, Marianella Bargilli. Info 081 857 7725. PIANO DI SORRENTO Dalle 20.45 al teatro Delle Rose di Piano di Sorrento, la Compagnia Gli Ipocriti presenta lo spettacolo "Compagnia Totò". Testo e regia di Giancarlo Sepe. Un omaggio al "principe della risata" con Francesco Paolantoni e Giovanni Esposito. Info 081 878 6165. Cinema MAIORI Dalle 10.30 all'Auditorium "L'incontro" delle Scuole medie di Maiori, per il premio Roberto Rossellini, "La volpe a tre zampe", di Sandro Dionisio. Sarà lo stesso regista a raccontare il suo film su Napoli. Dalle 18 al Palatenda Porto, il film "I primi della lista", di Roan Johnson. Info 089 877 452. Agenda FERRIGNI 35 Dalle 19 al Ferrigni 35, via Giuseppe Ferrigni 35, Chiaia, inaugurazione di "New Collage", personale del napoletano Fabio Monizio, giovane artista contemporaneo napoletano. EIDOSTUDIO Dalle 19 alle 21 negli spazi dell'Eidostudio 20, via Ferrigni, per l' appuntamento con "L'Arteritivo", vernissage di apertura della mostra "Tribù", di Fabio Perricone. Info 081 764 1370. FNAC Dalle 18 alla Fnac del Vomero, via Luca Giordano 59, si presenta l'esordio letterario di Stefano Musco, "Babele km1000" (Pironti editore). Intervengono Luigi Ermetto e Marco Marsullo. Letture di Lucio Allocca. Info 081 220 1000. STUDI FILOSOFICI Dalle 16 all'Istituto italiano per gli studi filosofici, via Monte di Dio 14, nell'ambito del ciclo di lezioni sul tema "Dalla Cina all'Europa: cose, conoscenze, idee attraverso la storia", Adolfo Tamburello, dell'Orientale, terrà un seminario sul tema "Cinquecento e Seicento". Info 081 764 2652. BIBLIOTECA NAZIONALE Dalle 9.15 alla Biblioteca Nazionale, piazza Plebiscito 1 - Palazzo Reale, il seminario "Il Sistema di monitoraggio e valutazione dei servizi al pubblico nei luoghi della cultura statali". Dalle 14.30 tavola rotonda. Info 081 781 9381. 
