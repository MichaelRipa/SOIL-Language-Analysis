"Campeones, campeones, campeones" urlano in fondo alla scalinata di piazza di Spagna i tifosi spagnoli che sono già in cinquecento. Un capannello di bandiere a strisce giallo rosse ha conquistato la celebre piazza romana dove ha sede l'ambasciata presso la Santa Sede. I tifosi azzurri passano a debita distanza per sfogarsi poi nel tunnel della metropolitana. I tifosi iberici in piazza di Spagna / Video / Turisti a Fontana di Trevi, la polizia chiude l'area Le magliette più gettonate sono quelle di Iniesta e Fabregas. Altri tifosi spagnoli hanno raggiunto Campo de' Fiori e piazza Navona. Le forze dell'ordine stanno controllando la situazione. Davanti alla Fontana di Trevi agenti e vigili urbani hanno formato una specie di cordone di sicurezza allotanando i turisti dal bordo della celebre fontana anche per evitare tuffi nell'acqua o danneggiamenti. 
KIEV - Nonostante la sconfitta con la Spagna, il presidente federale Giancarlo Abete è molto soddisfatto della spedizione italiana agli Europei: "Voto al nostro europeo è 8 e mezzo. Sarebbe stato dieci se avessimo vinto, ma ci deve essere grande rispetto per il risultato, dobbiamo ringraziare il mister e i ragazzi", ha dichiarato ai microfoni di Rai Sport. Prandelli comunque resta in sella alla guida della Nazionale: "Non ho temuto che Prandelli andasse via, perchè ha un rapporto solido con la Federazione. Cercheremo di metterlo nelle migliori condizioni, perchè ha fatto un lavoro importante. Non bisogna dimenticare come siamo partiti e dove siamo arrivati. Il calcio italiano è arrivato nella  posizione che merita". La questione dei calendari internazionali a proposito della vicinanza di eventi importanti. "Il problema riguarda tutte le federazioni. Noi dobbiamo continuare con il progetto tecnico, dobbiamo continuare a crederci e a lavorare in continuità. Dobbiamo anche lavorare sulle rappresentative giovanili. Prandelli deve continuare a lavorare a 360 gradi, perchè lavorando in nazionale ama lavorare tutti i giorni. La data di finale di Coppa Italia è all'interno dell calendario internazionale e noi abbiamo usufruito di tutti i giorni disponibili. Se facciamo un raffronto con la Spagna - ha continuato Abete - loro hanno giocato la finale dopo di noi. Per quanto riguarda la Super Coppa (11 agosto, a ridosso del test con l'Inghilterra, ndr) andremo a verificare e naturalmente seguiremo questa situazione per consentire alla nostra Nazionale di esprimersi al meglio". 
KIEV - Con la consueta serenità ma anche con grande ed evidente gioia, Vicente Del Bosque ha commentato il nuovo trionfo spagnolo: "L'Italia ha prodotto un grande sforzo all'inizio ma il primo gol ha tagliato le gambe alla squadra di Prandelli. Il secondo è stato decisivo per la vittoria". Il ct delle Furie Rosse, che finora ha sempre evitato di presentare il possibile successo come un riscatto per il difficile momento del paese, ha aggiunto: "Comprendiamo la felicilità della gente e siamo contenti anche noi per la gioia che abbiamo dato a tutta la Spagna in questo periodo difficile". In campo, a festeggiare con i giocatori, c'erano anche Puyol e Villa, assenti all'Europeo per infortunio: "Era logico e normale che fosse così. Sono venuti fin qui per stare con i loro compagni". Da Del Bosque complimenti anche agli sconfitti: "L'Italia ha fatto un grande torneo. I nostri giocatori hanno controllato la partita. Sono molto contento, è un successo storico per il calcio spagnolo. Ma adesso dobbiamo guardare alle qualificazioni per i Mondiali 2014, abbiamo una grande generazione di calciatori". Il ct iberico commenta anche lo scarto di quattro reti, evento rarissimo per una finale: "L'Italia ha perso ogni chance dopo l'infortunio di Thiago Motta e tutto è girato a nostro favore". Iker Casillas rende omaggio all'Italia: "Abbiamo reso facile ciò che era difficile - ha detto il capitano della Roja - Alcuni possono pensare che il 4-0 contro l'Italia è stato facile, ma siamo davvero cresciuti dall'inizio del torneo. Abbiamo giocato con i nostri giocatori e le loro qualità, l'Italia era stanca". Casillas individua anche il momento in cui si è deciso il match: "Il secondo gol, quello di Jordi Alba, ha fatto male agli azzurri. Dopo l'intervallo hanno cercato di ritornare in partita ma noi siamo stati in grado di controllarli". Del trionfo ha parlato anche uno dei volti nuovi di questa Spagna sempre vincente: "E' stato un Europeo per me indimenticabile - ha detto il giocatore del Barcellona - Un sogno diventato realtà. Era il mio primo Europeo, i miei compagni hanno fatto la storia prima, ma adesso io continuo a farla insieme a loro. Non ci credo ancora". Molto soddisfatto anche Xavi: "Abbiamo giocato la miglior partita di questi Europei. Personalmente sono soddisfatto. Finalmente sono stato determinante e sono riuscito a fare passaggi in profondità, come non avevo fatto finora. Noi sappiamo che la gente da noi si aspetta sempre di più, esigono la vittoria. E' difficile, ma è una sfida eccitante". 
Dalle Ogr al Basic Village… ballando Cambio di programma alle Ogr, per la cancellazione, dovuta a ragioni  tecniche, degli eventi previsti, che si terranno invece al Basic Village  di corso Regio Parco 39, in una sala con l'aria condizionata. Dalle 20 a  mezzanotte il pubblico potrà partecipare alla serata finale del “1er  Encuentro de Intercambio Artistico Torino – Buenos Aires” a cura  dell’Associazione Culturale Laboratorio Baires: si parte con la cena  autogestita (su prenotazione, ognuno porta qualcosa) e con la  presentazione da parte delle cinque coppie di ballerini della Compagnia  di Leonardo Cuello del lavoro sviluppato nel <Laboratorio  Coreografico>. Dalle 22 alle 23.30 pratica di ballo a fronte del  contributo 10 euro (solo per chi non partecipa alla cena). Info www.laboratoriobaires.it e 348/1431522. LIBRI SU CAROL RAMA Alle 18 alla Fondazione dell’Avvocatura Torinese Fulvio Croce a Palazzo  Capris di Cigliè in via Santa Maria 1 si presenta il volume di Gianna  Besson “Carol Rama, casta, sfrontata stella” (Prinp). Saranno proiettati  video e fotografie sulla vita e le opere dell’artista, con interventi,  tra gli altri, di Guido Accornero, Danilo Eccher, Corrado Levi, Patrizia  Sandretto Re Rebaudengo. Info 011/5176007. NON SOLO UN TRENO Alle 17.30 al cinema Fratelli Marx in corso Belgio 53, si tiene la  presentazione del libro “Non solo un treno... La democrazia alla prova  della Val Susa” di Livio Pepino e Marco Revelli; è prevista la  partecipazione Sabina Guzzanti. Info 011/8121410. LA SEPOLTA VIVA Alle 18 alla Feltrinelli in piazza Cln 251, Renzo Rossotti interviene  con l’autore Mario Gontier alla presentazione del libro “La sepolta viva  di San Maurizio” (Alzani Editore). Info 011/5620830. MUSICA PUCCINI E LE DONNE Per le “Aurore musicali in Crocetta”, alle 20.45 all’Educatorio della  Provvidenza in corso Govone 16/a va in scena il concerto “Puccini e le  sue donne: La Bohème, Tosca e Madama Butterfly. Chi vuole esser lieto  sia di doman non v’è certezza” con Beatrice Bonino, ideatrice e attrice;  Gianna Queni, soprano; Francesco Cavaliere, pianoforte. Ingresso 5  euro; info 011/595292. GIORGIO SIGNORILE Per la rassegna chitarristica internazionale “Six Ways”, alle 21.15 al  Teatro Le Serre di Grugliasco (e domani alla Basilica di Superga), è di  scena il chitarrista Giorgio Singorile. Nel concerto “Riflessi” eseguirà  sue composizioni tratte da: “Racconti di Primavera”, “Appunti di  viaggio”, “Tre impressioni parigine” e “Terra e cielo”. Info www.sixways.it ALBA FILM FEST Comincia oggi e dura fino al 5 luglio l’Alba Film Festival e lo fa,  quest'anno, mescolandosi alla musica dell'Alba Jazz Festival e al Cinema  all’arena, iniziativa del Comune di Alba. Si inizia alle 21 con il  concerto del Boltro & Roche Quartet e con un omaggio a un grande  esponente europeo del jazz, nel film “Michel Petrucciani. Body &  Soul” diretto da Michael Radford. Ingresso gratuito; info www.albajazz.com TEATRO NEL CORTILE DI SERA Per la rassegna “Cortile di sera... di nuovo com'era” a cura della  compagnia Artisti Associati Paolo Trenta, alle 21.45 nell’arena del  Cortile San Filippo in via Maria Vittoria 7/c, va in scena lo spettacolo  di teatro danza “Io, mostro” con Daniele Ossola. Info 011/541136. CINEMA UNE VIE HEROIQUE Nell'ambito della rassegna “Crossroads - Pink Floyd e Talking Heads”,  alle 20.30 nella sala tre del cinema Massimo in via Verdi 18 si proietta  il documentario del 2010 “Gainsbourg (Vie héroïque)” del 2010 di Joann  Sfar. Info 011/8138574. IL MEGLIO DEL CINEMA Per la rassegna “Il meglio di… Almodóvar, Edwards, Tarr, Kaurismäki e  Coppola” nella sala tre del cinema Massimo in via Verdi 18 si  proiettano: “Donne sull'orlo di una crisi di nervi” del 1988 di  Almodovar alle 18 e “Ho affittato un killer” del 1990 di Aki Kaurismäki  alle 22.30. Info www.museocinema.it FACCIA D’ANGELO Alle 16 nella sala tre del cinema Massimo in via Verdi 18 per  “Magnifiche Visioni” il Museo Nazionale del Cinema presenta “Frank  Costello, faccia d’angelo” di Jean-Pierre Melville, nel restauro  digitale hd realizzato da Pathé. In replica venerdì 6 luglio, alle 22.30  e domenica 8 luglio, alle 18.15. Ingresso 6/4/3 euro; info 011/8138574. 
KIEV - "L'Italia è un grande Paese, fuori e dentro lo sport. E saprà riscattarsi". La partita è finita da mezz'ora quando il presidente del Consiglio Mario Monti arriva davanti alle telecamere di RaiUno. E' appena stato negli spogliatoi. "E' stata comunque una grande impresa, è stata una finale tra due squadre fortissime, una ancora più forte dell'altra. Ai ragazzi ho detto: ci avete fatto sognare, stasera ci siamo svegliati. Ma abbiamo visto la realtà di una squadra forte, coraggiosa, leale, apprezzata da tutti e che ha fatto onore all'Italia. All'inizio avremmo sottoscritto il secondo posto, è stata una bellissima avventura per la quale siamo grati a questa squadra a nome degli italiani. Questi ragazzi hanno fatto cose straordinarie, ora sono un po' depressi ma capita nella vita di tutti e anche nella vita del Paese. Noi italiani abbiamo anche la capacità di superare le difficoltà. Essere secondi in Europa è un grande successo". Il telecronista Goria gli chiede: prima degli Europei, a proposito del calcioscommesse, ha detto che il calcio doveva chiudere per tre anni. "Da bambino tifavo per il Milan: Gren, Nordahl, Liedholm. Sono affascinato dal gioco. Sono dispiaciuto quando il calcio dà prove cattive dal punto di vista dell'esempio, del vivere civile, del rispetto della legge e delle correttezza. Questi nostri campioni sono un punto di riferimento, spero siano sempre più di esempio nella loro complessiva condotta come credo in grandissima maggioranza siano". E la crisi? Cosa vuol dire ai milioni di italiani che la stanno guardando? "Molto dipende dal nostro atteggiamento e persistenza a fare un cammino che comporterà ancora qualche sacrificio ma la luce che c'è alla fine del tunnel comincia a penetrare il buio del tunnel". E ancora: "Prego tutti i miei concittadini di tenere presente che stiamo insieme dando una prova di serietà e forse nei decenni passati non è sempre stato così. Queste prove di serietà poi si traducono in miglioramenti concreti della nostra vita e passano anche dal maggiore rispetto che gli altri Paesi hanno per l'Italia. Senza la serietà di cui gli italiani hanno dato prova in questi mesi non credo che avremmo potuto ottenere i risultati che abbiamo ottenuto", a cominciare da quelli del vertice di Bruxelles di pochi giorni fa. C'è spazio anche per la politica internazionale, per l'iniziativa che Monti , insieme al primo ministro spagnolo Mariano Rajoy, ha lanciato sul caso dell'ex premier ucraina Iulia Timoshenko. "Ho colto l'occasione del breve colloquio di circostanza con il presidente ucraino per sottolineare quanto l'Italia, la Spagna e l'Ue tengano ai progressi nel campo del rispetto dei diritti umanì. Non c'erano ragioni per non venire a Kiev a sostenere la nostra grande squadra ma questa è stata un'occasione per richiamare l'Ucraina a questo dovere di civiltà europea". 
KIEV - Per Giorgio Chiellini una finale sfortunata sotto tutti i punti di vista. A parte il risultato, un infortunio che lo ha costretto ad uscire dopo pochi minuti: "C'è tanta amarezza. Siamo arrivati stanchi, gli infortuni lo dimostrano, dal giovedì alla domenica fai fatica a recuperare partite di intensità enorme come quella contro la Germania. Nessuno però ci può rimproverare di non aver messo il massimo impegno, da metà maggio stiamo lavorando e dobbiamo essere orgogliosi di questo Europeo facendolo essere un punto di partenza per un futuro vincente" Chiellini è apparso in ritardo sul primo gol della Spagna: "L'organismo non è riuscito a recuperare, sul primo gol della Spagna comunque non avevo problemi muscolari". Alla fine comunque la delusione prende il sopravvento su Chiellini:  "Era la partita più importante della carriera, c'è delusione. Credevamo di poter coronare un sogno che durava da due anni. Però bisogna ammettere che la Spagna ha meritato sul campo". 
