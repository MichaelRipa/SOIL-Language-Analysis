
BERLINO - Ma via, qualcuno si è davvero meravigliato che il comandante della sciagura, il capitano della Costa Concordia, fosse un italiano? L'affermazione razzista, che sa molto di complesso di superiorità ariana, non viene dai neonazisti della Npd, bensì da Jan Fleischhauer, uno dei columnist di Spiegel online , l'edizione internettiana del settimanale tedesco. E la dice lunga sull'idea che i tedeschi hanno del resto d'Europa. "Mano sul cuore, ma vi sorprendete che il capitano fosse un italiano? Vi potete immaginare che manovre del genere e poi l'abbandono della nave vengano decise da un capitano tedesco o britannico?". Pazienza per l'amnesia collettiva dei tedeschi verso prove di eroismo (vedi Cefalonia), Fleischhauer continua: "Conosciamo tipi del genere dalle vacanze al mare, maschi bravi con grandi gesti, capaci di parlare con le dita e con le mani, in principio gente incapace di fare del male, ma bisognerebbe tenerli lontani da macchinari pesanti e sensibili, come si vede. 'Bella figura', è lo sport popolare di massa italiano, cioè impressionare gli altri, anche Schettino voleva fare bella figura, purtroppo ha trovato uno scoglio sulla sua strada". Non è finita: l'editorialista di Spiegel online riconosce di aver scritto frasi politicamente scorrette, basate su stereotipi, sul razzismo, "sebbene - aggiunge però subito - non sia chiaro in che misura gli italiani siano una razza". Il carattere nazionale, continua Fleischhauer carezzando forse involontariamente idee di passati regimi, è qualcosa di simile alla differenza di comportamento provocata dalla differenza tra i due sessi. E ancora: le nazioni sono diverse, per motivi climatici, e anche le lingue hanno il loro ruolo. Il senso di tutto il ragionamento che forse sarebbe tanto piaciuto al ministro della Propaganda del Reich, Joseph Goebbels? L'editorialista di Spiegel online ce lo spiega chiaro: "Quel che può succedere quando per motivi politici si ignora la psicologia dei popoli, ce lo mostra la crisi della valuta". Chiaro, euro in crisi perché gli italiani sono tutti inattendibili come Schettino, magari in questo giudizio sono compresi Mario Monti e Mario Draghi in questo giudizio. L'errore di nascita dell'euro, continua il disinvolto Fleischhauer, è stato chiudere nella camicia di forza di una moneta unica culture così diverse. Peccato che Fleischhauer si dimentichi o finga di dimenticarsi che la riunificazione tedesca fu finanziata dal resto d'Europa, perché i costi del risanamento della Germania Est in bancarotta spinsero la Bundesbank a un aumento spaventoso dei tassi. Il quale portò ad aumenti dei tassi a catena in tutta Europa, prima dell'euro, rovinando le altre economie, non quella tedesca. Peccato anche che non menzioni il dopoguerra: la Germania ovest risorse dalle rovine in cui la guerra iniziata da Hitler l'aveva ridotta perché gli Stati Uniti d'America e il Regno Unito spesero miliardi e miliardi sia col Piano Marshall per rilanciare la sua economia, sia con le spese militari per creare la Nato e difendere la Germania Ovest dall'Unione sovietica. E intanto la Germania ovest con un esercito che nella guerra fredda Der Spiegel definì 'bedingt einsatzbereit', cioè solo limitatamente operativo, si godeva il suo benessere consumista sotto l'ombrello atomico e militare in generale angloamericano e grazie al lavoro a basso costo dei migranti. Allora, vogliamo parlare di carattere nazionale? Americani e britannici troppo generosi e spendaccioni per l'ex nemico, italiani, spagnoli e turchi troppo laboriosi alle linee di montaggio Volkswagen o Mercedes? E tedeschi incorregibili dopo la Weltanschauung nata da loro tra il 1933 e il 1945 secondo cui le nazioni non sono comunità di valori come nel mondo moderno, bensì solo razze come cavalli e cani? 
EINDHOVEN - Il Settebello batte la Grecia 10-7 e si piazza al secondo posto del girone A dei campionati europei in svolgimento ad Eindhoven, in Olanda. LA PARTENZA - L'Italia parte bene, controllando per quattro azioni consecutive il possesso. Però non finalizza, spreca una superiorità numerica e subisce due reti fotocopia di Ntoskas, lanciato in porta da Christos Afroudakis con una palombella sul pressing di Gallo. Gli azzurri accorciano con Fiorentini in azione da uomo in più a 5'39 e agganciano il pari con Giorgetti su rigore a 6'56. Theodoropoulos, però, riporta avanti gli ellenici in chiusura di parziale, sfruttando la seconda superiorità a favore. SECONDO TEMPO - Nel secondo tempo l'Italia riesce a penetrare la difesa a zona molto stretta e statica degli avversari con maggiori tagli e inserimenti. Gallo inchioda il 3-3 sull'angolo corto a 1'06, Felugo le dà il primo vantaggio a 2'52 (4-3) e Figlioli dai 5m realizza il +2 a 3'45. Miralis trasforma il 2/4 con l'uomo in più per il -1; ma l'onda italiana è travolgente. Una combinazione Fiorentini-Gallo manda Lapenna in porta per il 6-4 a 5'56 e un assist di Felugo viene trasformato ai 2m nel 7-4 da Aicardi: un mix di potenza e tecnica. E' un bel vedere. TERZO TEMPO - Nel terzo tempo gli azzurri continuano a difendere bene con l'uomo in meno (2/6) e a rendersi pericolosi in velocità, senza però marcare per quattro minuti. Così subiscono il 7-5 di Ntoskas in controfuga e il rigore di Miralis - procurato su difesa mal schierata - del 7-6 in poco più di un minuto. Figlioli riporta l'Italia in gol a 5'52 su assist di Felugo per il 2/4 in superiorità numerica e il +2. IL FINALE - Guai a distrarsi. La Grecia è sempre lì. Pastorino salva su una beduina a colpo sicuro a -30" dalla sirena e la traversa ferma una geniale palombella di Ntoskas. C'è da gestire il doppio vantaggio e da soffrire. L'Italia lo sa fare. Giorgetti la porta sul +3 dopo 14" trasformando un rigore procurato da Aicardi; poi gli azzurri salvano una doppia superiorità numerica, non la successiva segnata da Miralis (3/8). Ma la difesa funziona e abbassa la saracinesca. Presciutti chiude sulla sirena per il 10-7. Si vola nei quarti, contro la Germania mercoledì 25 gennaio alle ore 18. ITALIA-GRECIA 10-7 ITALIA: Pastorino, Perez, Gitto, Figlioli 2, Giorgetti 2 (2 rig.), Felugo 1, Figari, Gallo 1, Presciutti 1, Fiorentini 1, Aicardi 1, Lapenna 1, Volarevic. Allenatore: Campagna. GRECIA: Karampetsos, Mylonakis, Miralis 3 (1 rig.), Kokkinakis, Delakas, Theodoropoulos 1, Christos Afroudakis, Ntoskas 3, Georgios Afroudakis, Fountoulis, Mourikis, Voulgarakis, Tsalkanis. Allenatore: Andric. ARBITRI: Koryzna (Pol) e Koganov (Aze). NOTE: parziali 2-3, 5-1, 1-2, 2-1. Espulso per proteste Andric (allenatore Grecia) a 6'22 del quarto tempo. Usciti per limite di falli Kokkinakis (G) a 0'17, Gitto (I) a 4'40, Fountoulis (G) a 5'44, Perez (I) a 7'08 del quarto tempo. Superiorità numeriche: Italia 2/9 + 2 rigori, Grecia 3/9. Spettatori 1000 circa. Leggi i commenti I commenti dei lettori 
Operazioni di bunkeraggio sulla nave Costa Concordia Travaso di 2.380 tonnellate di carburante  -  2.200 tonnellate di nafta Ifo 380, 185 tonnellate di gasolio marino Mgo e lubrificanti vari  -  da 13 serbatoi). Ogni serbatoio contiene 270 tonnellate. di carburante. Il gasolio costa 800 euro a tonnellata (valore totale: 1.900.000 euro) Operatori: Smit divisione Salvage (Rotterdam) e Neri Group (Livorno) Durata operazioni: 28 giorni (se mare calmo), si lavorerà con onde fino a 1,5 metri e con la luce del giorno. Oggi il mare ha una temperature di 14-15°. Mezzi utilizzati: un pontone (Meloria) di 50 metri per 20 metri con una gru a bordo. Ingegneri, sommozzatori, operai sotto la supervisione dei vigili del fuoco In parallelo i sub di vigili del fuoco e guardia costiera continueranno a perlustrare la nave alla ricerca dei dispersi. Si inizierà (mercoledì) da un serbatoio a poppa emerso. Si lasceranno per ultimi i serbatoi in sala macchine (centrali e sommersi). Ogni coppia di cisterne prevede 4 giorni di lavoro. Su ogni serbatoio si faranno due fori larghi. Attraverso quello superiore sarà prima riscaldato il carburante (massima densità) con il vapore realizzato da alcune sentine (si dovrà passare da 14° a 22° per renderloliquido) e poi il carburante sarà aspirato attraverso cordoni flessibili larghi 16 centimetri (diametro). Contemporaneamente dal secondo foro (in basso) entrerà acqua di mare (o naturalmente o spinta) in modo che il peso del serbatoio non vari mai e la nave non si sposti dall'attuale posizione sul fondale. Il carburante sarà travasato su bettoline che poi porteranno il liquido nei depositi costieri. La Costa Crociere valuterà la qualità del carburante. Per prevenire possibili fuoriuscite di nafta si sono stesi 9 chilometri di panne di tre tipi (da costa, da oceano e assorbenti). 
REGGIO CALABRIA - Il Padova approfitta di una Reggina in evidente crisi (8° risultato negativo consecutivo) per portar via dal Granillo 3 punti fondamentali in chiave play-off e riscattare il ko interno con la Samp. Un successo pesantissimo (era da quasi 2 anni, dal 2-4 con il Lecce, che i padroni di casa non subivano 4 reti in casa) che rovina l'esordio casalingo di Gregucci, costretto ad assistere, nel finale, ad una sostenuta contestazione da parte della curva al presidente Foti e ai giocatori. IL PASTICCIO DI MARINO  - La squadra di Dal Canto parte senza timori reverenziali e, dopo un'occasione sciupata da Cuffa, approfitta di un pasticcio di Marino per passare al 27': il portiere amaranto esce a vuoto su un cross dalla sinistra di Renzetti e consente a Ruopolo di insaccare nella porta sguarnita con un comodo interno destro al volo in diagonale. CUFFA RADDOPPIA - La Reggina accusa il colpo e, dopo aver rischiato su un diagonale a lato di un nulla di Dramé, incassa il raddoppio al 45' da Cuffa che, sugli sviluppi di un angolo dalla destra, irrompe in spaccata da due passi sfruttando una sponda aerea sul secondo palo di Legati. VIOLA ILLUDE GLI AMARANTO  - I calabresi non ci stanno e, prima della fine del tempo, riducono le distanze con Nicolas Viola che, in pieno recupero, infila il pallone sotto il sette con una magistrale punizione da 28 mt. Il gol rianima gli uomini di Gregucci che, dopo l'intervallo, premono sull'acceleratore alla ricerca del pari ma falliscono la migliore delle occasioni con Campagnacci. IL GIOIELLO DI RUOPOLO - Il Padova fa sfogare gli avversari poi, a poco a poco, riprende campo e, dopo aver sfiorato il tris con Hallenius, chiude definitivamente i conti al 71' con una prodezza di Ruopolo che, smarcato in area sulla sinistra da Lazarevic, indovina l'incrocio con uno splendido destro a giro. La Reggina crolla e, all'80', incassa anche l'onta del 4° gol da Hallenius che conclude una bella azione personale in contropiede con un preciso sinistro in diagonale. REGGINA-PADOVA 1-4 (1-2) Reggina (3-5-2): Marino P.; Freddi, Cosenza, Marino A.; D’ Alessandro, De Rose (dal 60' Montiel), Viola N., Rizzo (71' Ragusa), Rizzato; Campagnacci (79' A. Viola), Ceravolo. A disp. Kovacsik, Angella, Colombo, Castiglia. All. Gregucci. Padova (4-3-3): Pelizzoli; Donati, Trevisan, Legati, Renzetti; Jidayi, Marcolini, Cuffa (83' Osuji); Drame (64' Lazarevic), Ruopolo, Hallenius (83′ Cutolo). A disposizione: Perin, Franco, Portin, Schiavi. All. Dal Canto. Arbitro: Candussio di Cervignano del Friuli Reti: 27' pt Ruopolo, 45' pt Cuffa, 47' pt N. Viola, 26'st Ruopolo, 35' st Hallenius Ammoniti: D’ Alessandro (R), Cosenza (R), Drame (P), Montiel (R). Leggi i commenti I commenti dei lettori 
Teatro BELLINI Dalle 21 al Bellini, via Conte di Ruvo 14, lo spettacolo "Il clown dei clown", scritto, diretto e interpretato da David Larible. Da gag visuali a brani musicali (suona cinque strumenti), storia di un inserviente che diventa artista coinvolgendo anche gli spettatori. Con lui sul palcoscenico il raffinato clown bianco catalano Gensi e il pianista tedesco Stephan Kunz. Info 081 549 9688. GALLERIA TOLEDO Dalle 21 alla Galleria Toledo, via Concezione a Montecalvario 34, lo spettacolo "Italianesi" di e con Saverio La Ruina. Alla fine della seconda guerra mondiale, migliaia di soldati e civili italiani rimangono intrappolati in Albania con l'avvento del regime dittatoriale. Musiche originali eseguite dal vivo da Roberto Cherillo. Info 081 425 037. NUOVO Dalle 21 al Nuovo, via Montecalvario 16, Stefano Accorsi in "Orlando Furioso", ballata in ariostesche rime per un cavalier narrante, tratto dall'Orlando Furioso di Ludovico Ariosto. Musiche originali eseguite dal vivo. Adattamento teatrale e regia Marco Baliani. Info 081 406 062. DIANA Dalle 21 al  Diana, via Luca Giordano 64, "Questa sera si recita a soggetto", di Luigi Pirandello. con Mariano Rigillo e Anna Teresa Rossini. Info 081 556 7527. DELLE PALME Dalle 21 al  Delle Palme, via Vetriera 12, lo spettacolo "La verità" (fa male... si sa!), una pièce di Florian Zeller, con Massimo Dapporto, Antonella Elia, Susanna Marcomeni, Massimo Cimaglia. Info 081 658 1925. MERCADANTE Dalle 21 al Mercadante, piazza Municipio, "Clitennestra" di Marguerite Yourcenar, traduzione di Maria Luisa Spaziani, con Anita Bartolucci e lettura in turco di Omar E. As. Composizioni originali Alessandro Molinari eseguite al pianoforte, flauto e darbuka da Francesco Marchetti e da Danilo Blaiotta. Info 081 551 3396. MELITO Dalle 20.45 al teatro Barone di Melito, Ciro Ceruti e Ciro Villano nella commedia "Fino a prova contraria". Info 081 711 3455. SANTA MARIA CAPUA VETERE Dalle 21 al teatro Garibaldi di Santa Maria Capua Vetere, Carlo Buccirosso in "Napoletani a Broadway - Nuova Edizione", con Valentina Stella, Gianni Parisi, Graziella Marina. Info 0823 799 612. TELESE TERME Dalle 20.45 al teatro Modernissimo di Telese Terme (Benevento), Massimo Dapporto e Antonella Elia in "La verità", di Florian Zeller, regia Maurizio Nichetti. Info  0824 976 106. PAGANI Dalle 20.45 al teatro Sant'Alfonso Maria De Liguori di Pagani, Vincenzo Salemme in "L'astice al veleno", commedia basata su un meccanismo comico farsesco ma con un linguaggio tipico della commedia brillante e romantica. Info 081 515 8061. Musica PAN Pete Best, il primo batterista dei Beatles, incontra alle 17.30 il pubblico della mostra "Rock!" al Pan in via dei Mille. Ingresso libero FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, presentazione del cd "Speranzella", di Mimmo Angrisano. Intervengono Pietro Gargano e Salvatore Palomba che discutono sul ruolo di Sergio Bruni nella canzone napoletana, non solo come interprete straordinario, ma anche come compositore che ha rinnovato e dato continuità alla tradizione musicale partenopea. Info 081 240 5411. AVERSA Riaperto il Premio Bianca d'Aponte Città di Aversa. Il bando di concorso nazionale per sole cantautrici si terrà ad Aversa il prossimo 26 e 27 ottobre 2012. Scadenza il 24 aprile. Info www. biancadaponte. it. Cinema ASTRA Dalle 18, al cinema Astra, via Mezzocannone 109, per la rassegna del Cineforum in lingua originale "(Pre)testi e (con)testi", a cura del Centro Linguistico di Ateneo, il film "Kràmpack", di Cesc Gay. Ingresso gratuito. Info 081 253 4011. Agenda ESI Dalle 17.30 nella sede della Esi, Edizioni scientifiche italiane in via Chiatamone 7, presentazione del volume "L'Italia agli Italiani - Versi inediti veri o presunti di Giacomo Leopardi" di Lorenza Rocco Carbone. L'autrice interverrà con Aldo Masullo, Ugo Maria Olivieri e Apollonia Striano. Letture Annamaria Ackermann. LE NUVOLE Alle 9.30 e 11.30, al teatro Le Nuvole di Fuorigrotta, viale Kennedy 76, "Un maialino tutto nero", di Nonsoloteatro di Pinerolo. Ingresso 6 euro. Info 081 239 5653. LA PERLA Dalle 10 al cinema-teatro La Perla, via Nuova Agnano 35, il Teatrino dell'Es (Bologna) presenta lo spettacolo "Il manifesto dei burattini". Dai 3 ai 10 anni. Ingresso 6 euro. Info 081 033 0619. CASERTA COMUNALE Dalle 17 al teatro Comunale di Caserta, via Mazzini 71, per "Christmas Movie - Il cinema a misura di bambino", il film "Bambi" (special editino). Durante le proiezioni i bambini saranno assistiti da animatori professionisti. Info 0823 442 990. GUIDA PORT'ALBA Dalle 17.30 nella saletta Rossa della libreria Guida, via Port'Alba 20/23, Giuseppe Galasso, Paolo Frascani e Vittorio Sironi presentano "La disciplina del corpo - Le Arti Mediche e Paramediche del Mezzogiorno Moderno", di Aurelio Musi (edizioni Guida). Info 081 459 822. FELTRINELLI EXPRESS Dalle 18 alla Feltrinelli Express, Stazione Centrale, piazza Garibaldi, continua la rassegna dedicata ai giovani autori con "La verità del sangue" (Zerounoundici edizioni), romanzo d'esordio di Angelica Gagliardi. Interviene Angela Cammarota. Info 081 225 2801. ACCADEMIA DI BELLE ARTI Dalle 17.30 all'Accademia di Belle Arti (via Bellini 36, via Costantinopoli 107), inaugurazione di "Due teatri un regista. Napoli Teatro 1963-1985", mostra documentaria in ricordo di Gennaro Vitiello a cura di Giovanni Girosi e Paola Visone. Info 081 441 900. SORRENTO A Villa Fiorentino di Sorrento continua la mostra "Canta a Surriento. La passione dei sorrentini per la musica". All'interno del percorso espositivo una collezione di apparecchi musicali donati da Enrico Salierno all'associazione intarsiatori sorrentini, oltre a cimeli concessi dalla famiglia di Antonino De Lizza, autore di famosissime tarantelle. Sarà inoltre possibile, attraverso un juke box, ascoltare successi come "Torna a Surriento", "Anema e core" e indimenticabili brani di Sergio Bruni. Fino al 4 marzo, dal lunedì al venerdì, dalle 10 alle 13 e dalle 16 alle 19, il sabato e la domenica l'orario sarà prolungato fino alle 20. Ingresso gratuito. Info 081 878 2284. CAIVANO L'Auditorium Caivano Arte e l'associazione culturale Alchemicartspresentano la terza edizione del concorso per cortometraggi a tematica libera intitolato "Cortisonanti". Info www. auditoriumcaivano. it. SALERNO Dalle 10 nell'aula Imbucci, nell'ex Dipartimento di Scienze storiche e sociali dell'Università di Salerno, si discute di "Politica ed antipolitica nella seconda repubblica", con Simona Colarizi, docente di storia contemporanea presso l'Università "La Sapienza" di Roma. L'evento è parte del ciclo di lezioni della Master Class di Filmidea. 
PARIGI - Definitivo via libera del Parlamento francese alla legge che punisce con il carcere chi nega il genocidio degli armeni del 1915-1917 ad opera dell'impero ottomano. Dopo il sì dell'Assemblea Nazionale , lo scorso 22 dicembre, il Senato ha adottato oggi il controverso progetto di legge, che ha già scatenato le ire del governo turco. Dopo circa otto ore di dibattito, il provvedimento è stato approvato con 127 voti a favore e 86 contrari. La legge rischia di far saltare i rapporti tra Parigi e Ankara. Se il testo sarà approvato, ha avvertito stamani il ministro degli Esteri turco, Ahmet Davutoglu, "i passi che assumeremo sono chiari. Saranno adottate sanzioni per tutto il tempo che la legge resta in vigore". Già in dicembre, il governo turco aveva richiamato l'ambasciatore in Francia. Il provvedimento passa ora alla firma del presidente Nicolas Sarkozy, accusato da Ankara di averlo voluto  per ottenere il sostegno della comunità armena alle presidenziali del 22 aprile prossimo. Comunità attualmente costituita da 600.000 persone, 400.000 delle quali nate in Francia (terza e quarta generazione). Si tratta della più importante comunità armena d'Europa occidentale. La prima reazione turca dopo il voto del Senato di Parigi è stata affidata al ministro della Giustizia Sadullah Ergin: "La decisione rappresenta una grave ingiustizia e una totale mancanza di rispetto nei confronti della Turchia". Per Ankara il massacro degli armeni nella fase finale dell'impero ottomano non è assimilabile ad un genocidio. Poi è toccato al ministero turco degli Esteri che ha "condannato con fermezza" la legge parlando di "un atto irresponsabile" da parte della Francia e annunciando che "la Turchia non esiterà a varare rapidamente misure di sua scelta". Di segno ovviamente opposto il commento del governo armeno: si tratta di un voto "storico" per i diritti umani. La Francia era stato il primo Paese, nel 2001, a riconosce il massacro degli armeni come un "genocidio". Il 10 ottobre del 2007, malgrado le rassicurazioni all'alleato turco dell'allora presidente Usa George W. Bush, anche il Congresso definì "genocidio" l'uccisione di un milione e mezzo di armeni. 
