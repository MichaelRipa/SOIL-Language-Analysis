Roma piange Sabatino Finzi, uno dei 17 ebrei ritornati vivi dal campo di concentramento di Auschwitz. E' morto all'età di 86 anni. "Con Sabatino Finzi ci lascia una grande uomo che con il suo coraggio e la sua forza è riuscito a salvarsi dall'inferno di Auschwitz-Birkenau. Non posso dimenticare la sua storia, Sabatino era uno dei 17 ebrei romani, dei 1022 rastrellati, tornati dalla deportazione al Ghetto dell'ottobre 1943. Aveva 16 anni. Nessun altro dei 207 minorenni presi quel giorno tornò più. Sabatino tornò vivo da quell'inferno, dove però ha lasciato tutti i suoi familiari" ha commentato il sindaco Gianni Alemanno. "La storia di Sabatino come quelle degli altri ex deportati deve essere utile perché non torni ad accadere quello che è successo, purtroppo, a tantissime persone - ha concluso Alemanno -. Roma Capitale è impegnata su questi temi perché il ricordo sia un patrimonio collettivo e condiviso, un esercizio spirituale ed educativo da trasmettere alle nuove generazioni". 
Maglia nera tra le città più care d'Italia, anche per quanto riguarda i costi sulle riparazioni di carrozzeria delle auto. Aggiustare un danno, mediamente quantificato sugli 800 euro, a Genova costa almeno 250 euro in più. In qualche caso, se per riparare il guasto alla carrozzeria si compiono altri interventi a corredo, addirittura si registra una lievitazione di duemila euro. Le cifre emergono da un'indagine compiuta da "Quattroruote", il mensile che per gli addetti ai lavori è considerato un vero e proprio Vangelo. L'inchiesta sarà pubblicata sul numero in edicola da oggi e prende in esame 21 preventivi chiesti ad altrettanti carrozzieri sparsi in tutta la Penisola. Tre giornalisti hanno inscenato la riparazione del parafango posteriore (sinistro) di una utilitaria, una Citroen C3 immatricolata nel 2003, con 110 mila chilometri e un valore di mercato di appena 1250 euro. Un danno di media entità, che, periziato dal Centro Studi Indipendenti che fa capo all'area "Quattroruote Professional", è valutato 787 euro, cifra complessiva di manodopera, calcolata a 35 euro l'ora. IL VIDEO In 14 casi i preventivi risultano allineati o inferiori, comunque equamente suddivisi tra Nord, Centro e Sud Italia. La "maglia rosa" dei carrozzieri meno costosi spetta alla Ipercar di Roma (410 euro): non ritiene necessario effettuare ricambi e comprime le ore di manodopera per diventare competitiva. Segue l'Autocarrozzeria Pellegrini di Bari (452 euro) che addirittura calcola la manodopera a 20 euro l'ora. Meno della metà di quanto è stato monitorato a Genova dal mensile dell'Editoriale Domus. Due preventivi sono di poco superiori ai 1000 euro. La carrozzeria Auto Master di via Caprera non prevede di cambiare il paraurti, comunque stima 16 ore di lavoro a 45 euro ciascuna, per un totale di 1.112 euro compresi di Iva. L'Autocarrozzeria Tiziana mette in conto la sostituzione della modanatura del paraurti posteriore (65 euro) e stima 17 ore di lavoro per complessivi 1.047 euro. Alla Nuova Piantelli di Genova, che calcola la manodopera a 50 euro l'ora, spetta il record del preventivo più alto in assoluto: addirittura di 2.985 euro, sette volte maggiore di quello di Roma. I carrozzieri di Lungobisagno Istria ritengono di dover sostituire interamente il parafango, invece che ripararlo. Una scelta che fa lievitare i costi di almeno 5 volte, anche perché l'intervento determina l'asportazione del cristallo laterale, la sostituzione del fanale posteriore e del parasassi interno del passaruota, che vogliono dire 500 euro in più. C'è di più: per fare quello che loro ritengono un bel lavoro, avrebbero fatto un intervento di verniciatura sulla portiera, detto di sfumatura, con vernice decrescente a mano a mano che ci si allontana dalla zona del danno, appunto per evitare differenze troppo visibili. "È noto a tutti che il costo della manodopera in Liguria è maggiore che nella Pianura Padana  - ammette Cristian Gardella, nipote del titolare della Nuova Piantelli Carrozzeria - a Genova sosteniamo affitti e costi di gestione più alti". Non basta però a giustificare un preventivo sette volte maggiore degli altri. "Alla signora che si è presentata abbiamo chiesto che tipo di lavoro voleva ed è stata lei a chiederci la sostituzione del parafango, del fanale posteriore che era leggermente rigato e la verniciatura della portiera laterale. Cose che non sono state incluse negli altri preventivi". (g. fil.) 
ROMA - L'Inter ci prova per Lavezzi mentre a Juve, che brinda al rinnovo di Conte fino al 2015, è sogna Drogba. Partiamo dai nerazzurri. Moratti avrebbe fatto un offerta al Napoli: il cartellino di Pandev più una quindicina di milioni di euro. Una proposta che potrebbe avvicinarsi alla cifra di 31 milioni di euro che costituisce la clausola rescissoria fissata nel contratto del Pocho dal Napoli. Di sicuro se ne discuterà. L'Inter deve, comunque, guardarsi anche dall'insidia Shaktar Donetsk che è arrivato a proporre in cambio dell'argentino il brasiliano Douglas Costa. INTER IN BRASILE PER PAULINHO - In attesa che arrivino risposte dalla Campania, l'Inter ha visto all'opera Paulinho, stella brasiliana in forza al Corinthians. Due emissari nerazzurri hanno seguito il giocatore nel match contro il Vasco da Gama in cui Paulinho ha anche segnato il gol vittoria. I suoi agenti sono in Italia e non è escluso che l'Inter possa prendere il giocatore insieme al Genoa. LA ROMA VUOLE MERKEL E DESTRO - A proposito del Genoa oggi il ds Capozucca ha svelato l'interesse della Roma per Destro e Merkel. "Per Merkel si può discutere, visto che è tutto nostro, per Destro bisognerebbe prima risolvere la situazione con il Siena", ha sottolineato Capozucca prima di annunciare la conferma di De Canio sulla panchina rossoblu. JUVE, IDEA DROGBA - Capitolo Drogba. La Juventus ha intenzione di proporgli un biennale da 100mila euro a settimana più bonus. Un'offerta ben al di sotto dei 10 milioni di euro a stagione offerti dal club di Shanghai dove lo aspetta il suo ex compagno di squadra, Nicolas Anelka. La prima alternativa resta Edinson Cavani, come ha confermato lo stesso Marotta: "Cavani è un giocatore interessante che si inserirebbe bene nel gruppo ma è del Napoli e De Laurentiis fa bene a tenerlo stretto... Borriello? Il riscatto dalla Roma costa 8 milioni, un pensiero lo faremo, dobbiamo valutare tante cose. Giovinco? E' salito su palcoscenici importanti prima della completa maturazione, adesso è cresciuto, è maturato. Quanto prima ci incontreremo con il Parma per risolvere la questione. Verratti? E' un giocatore di grandissimo interesse, ma sono pochissimi quelli che si sono messi in luce giocando in grandi team nel periodo di crescita graduale, forse è meglio fare questa crescita nel Pescara. Da parte nostra c'è interesse". GASPERINI AVVISTATO A ROMA - Tornando al mercato degli allenatori, Gasperini aspetta sempre una proposta interessante che, però, non arriverà da Lazio e Roma. Il tecnico è stato avvistato nella capitale ma ha chiarito, attraverso l'avvocato Dario Canovi, che si trattava di un passaggio per motivi personali. Martedì, sempre a Roma, si vedranno l'allenatore del Napoli Mazzarri e il patron dei campani De Laurentiis per parlare di programmi e gettare le basi per un eventuale rinnovo dell'accordo in scadenza nel 2013. Possibile avventura estera, invece, per Delio Rossi che potrebbe prendere la panchina dei belgi dell'Anderlecht. FIRENZE, IN ARRIVO RANIERI E PRADE' - A Firenze, invece, sembra in dirittura d'arrivo l'accordo con Daniele Pradè come nuovo ds. Con lui alla Fiorentina potrebbe arrivare anche Claudio Ranieri, già allenatore viola dal 1993 al 1997. A Palermo tengono banco le parole di PALERMO, MICCOLI VUOLE RESTARE - In casa Palermo tengono banco i portieri: Francesco Benussi piace allo Spezia, Viviano aspetta di sapere cosa deciderà l'Inter e Tzorvas ha chiesto la rescissione contrattuale. Arrivano smentite dal Tottenham, invece, riguardo l'interessamento per Silvestre. Miccoli, infine, ha fatto sapere di voler restare. Ma anche che ha capito che le probabilità che la società lo tenga non sono superiori al 50%. LAZIO, PIACE BRENO - In casa Lazio Tare ha ammesso di seguire con interesse Breno, difensore brasiliano del Bayern. Ma la priorità è la ricerca dell'allenatore. "Ci sono in ballo diverse soluzioni e, insieme al presidente Lotito, stiamo valutando quale sia la migliore. Appena avremo deciso, comunicheremo il nome del nuovo mister della Lazio tramite gli organi ufficiali". MILAN, ECCO GABRIEL - In breve: l Milan ha preso dal Cruzeiro il portiere Gabriel Vasconcellos Ferreira. Ufficiale, infine, l'ingaggio di Marco Di Vaio da parte del Impact Montreal dove trova Corradi e Ferrari. Leggi i commenti I commenti dei lettori 
PESARO - Serve gara 5, la bella: la Scavolini Pesaro ha infatti battuto la Bennet Cantù 80-68 in gara 4 e si porta sul 2-2 nella serie di primo turno dei playoff. Decisiva sarà così gara 5, sabato a Cantù, per designare l'avversaria della Armani Milano in semifinale. CIFRE CHE DICONO TUTTO: PRIMO QUARTO - Le cifre a metà gara sono impietose per gli ospiti: 13 palle perse contro le 10 recuperate dai marchigiani, 10 rimbalzi contro i 15 della Scavolini. Proprio sotto canestro la Bennet paga le incertezze di Brunner (meglio Marconato), mentre al tiro restano impalpabili le conclusioni dei vari Leunen, Micov, Perkins e dello stesso Mazzarino. L'esuberante sicurezza di Pesaro si traduce quasi subito in una marea di canestri, 11-4 al 5, 20-6 in chiusura di frazione, devastante e chiave nella lettura del match. SECONDO QUARTO - Il secondo quarto non è da meno perchè la regia di Hickmann a differenza di quella dei play avversari, è funzionale ai canestri di un eccellente Cusin sotto canestro e del solito White (autore del 26-12 al 14'), ai quali si aggiungono per l'occasione Cavaliero e Jones che trascinano la Scavolini sul +19 (40-21) all'intervallo lungo. TERZO QUARTO - Trincheri ricorre all'esperienza di Basile e Marconato per replicare allo strapotere offensivo dei pesaresi, ma l'argine difensivo impostato sulla zona si rivela un flop. Sul 50-33 al 24' Hickman infila da solo un parziale consecutivo di 10-0 (2 da due e 2 dall'arco) che tramortisce la Bennet (60-33) e rende vano ogni sforzo successivo di replica del solito Basile che chiude la frazione (65-45). ULTIMO QUARTO - L'ingresso di Markoishvili (7 punti in 4') e il contemporaneo riposo di Hickman e Jones, danno alla Bennet l'illusione di poter riaprire il match (67-56 al 35'), ma i canestri a ripetizione di Cusin, White e del rientrante Jones dal perimetro spengono ogni speranza. Anche quando al 38' il redivivo Perkins tenta l'ultimo disperato rientro (77-65) di una Bennet ormai travolta da una Scavolini che ha in Hickman il suo mattatore (20 punti con 3/5 da due, 4/6 da tre, 2/2 ai liberi, 6 rimbalzi e 5 assist) e in un inarrestabile Hackett il beniamino di casa. SCAVOLINI SIVIGLIA PESARO-BENNET CANTU' 80-68 (20-8, 40-21, 65-45) SCAVOLINI SIVIGLIA PESARO: White 15, Cavaliero 9, Hickman 20, Alibegovic ne, Cingolani ne, Cusin 12, Tortù ne, Flamini, Hackett 11, Lydeka 5, Urbutis ne, Jones 8. Allenatore: Dalmonte. BENNET CANTU': Micov 2, Markoishvili 11, Leunen 6, Marconato 8, Mazzarino 10, Perkins 10, Diviach ne, Shermadini ne, Cinciarini 2, Bolzonella ne, Brunner 8, Basile 11. Allenatore: Trinchieri. ARBITRI: Sabetta-Chiari-Seghetti NOTE: Tiri liberi: Scavolini 10/12, Bennet 11/13. Usciti per cinque falli: nessuno Leggi i commenti I commenti dei lettori 
VICENZA - Ennesimo suicidio in Veneto di un piccolo imprenditore schiacciato dalla crisi. Il titolare di una azienda di autotrasporti del vicentino, 54 anni, si è tolto la vita nel pomeriggio impiccandosi nella sua abitazione. "Ho grosse difficoltà economiche, e la ditta mi ha rovinato" ha lasciato scritto su un foglio, che i familiari hanno trovato dopo aver scoperto il corpo. Era all'interno di un ripostiglio della casa, in un centro a pochi chilometri da Vicenza, che fungeva da abitazione per lui ed i suoi familiari e da sede dell'azienda. L'uomo non era sposato. L'episodio quello di oggi che richiama un altro suicidio avvenuto solo 15 giorni fa sempre nel vicentino, a Marostica. Anche in questo caso un imprenditore del settore del trasporto, 77enne, che non sopportando l'idea di vendere il suo ultimo camion si era impiccato, legando la corda al cassone del mezzo pesante. L'imprenditore trovato morto oggi abitava a San Giuseppe di Cassola, in provincia di Vicenza. I parenti hanno dato subito l'allarme, facendo accorrere sul posto i carabinieri e i sanitari del Suem 118, dall'ospedale di Bassano del Grappa. La vita dell'uomo era sostanzialmente dedicata interamente al lavoro, Ma le cose con la crisi andavano sempre peggio, e i camion della piccola azienda a conduzione familiare erano quasi sempre fermi. Al punto che poche ore prima di suicidarsi l'uomo aveva confidato ad alcuni conoscenti l'intenzione di chiudere la ditta. Resta da capire se quello compiuto dopo questo sfogo sia stato stato un gesto d'impeto o la chiusura di un progetto tragico già pianificato. Negli ultimi mesi l'imprenditore aveva cercato in molti modi di far fronte alla crisi economica che aveva fermato l'azienda, senza riuscirvi. Nello stesso stabile si era ucciso impiccandosi il 19 marzo scorso un dipendente dell'azienda, un 39enne. Secondo i carabinieri, tuttavia, questo fatto non aveva collegamenti con la grave situazione economica che invece parrebbe all'origine della tragedia di oggi. Argomenti crisisuicidi 
Un Mario Monti a tutto campo questa sera ospite di Corrado Formigli a Piazzapulita su La7: gli eurobond - ipotesi probabile, con l'accordo di tutti i partner - e i sacrifici imposti agli italiani ("chiedo scusa se siamo stati brutali"), l'umiliazione subita dalla Grecia in questa fase di sudditanza e le differenze con la situazione greca: "Loro non hanno avuto il presidente Napolitano".  E il premier ribadisce che non c'erano e non ci sono alternative, che "non si poteva dire no al pareggio di bilancio nel 2013", perchè "le conseguenze sarebbero state incalcolabili". La Grecia è lì, "ha perso sovranità, un'umiliazione pazzesca...". E noi potevamo essere in una situazione non dissimile se non avesse raddrizzato la barra "un governo modesto", che "è una parentesi e cerca di risolvere almeno i più gravi dei problemi del paese, destinato ad essere impopolare ". Ora va meglio, "l'Italia è più avanti della Spagna e della Francia sulla ristrutturazione". E parla "quasi da pari a pari con Germania, sperando presto di togliere il quasi". Ma non è lontano il ricordo delle risatine di Angela Merkel e Nicolas Sarkozy, entrambe puniti dalla urne. Così come è vivo quello "del momento più umiliante, quando al G20 di Cannes ci furono pressioni sul governo italiano perchè si sottomettesse al FMI". A ottobre 2011 il rischio è stato quello di non poter pagare gli stipendi degli statali. Anche se ancora "l'Italia deve scontare un passato un po' esuberante e senza riforme", si potrà "uscire dal tunnel abbastanza presto". Servono però decisioni comuni con i partner europei e "al vertice di Bruxelles del 28 giugno ne verranno prese di forti", all'insegna della crescita e non solo della disciplina. Tutti sono sulla stessa barca: "Se salta un Paese è un problema per tutti", ammonisce Monti. "Gli sforzi di ciascuno rischiano di essere vani se cresce la sfiducia nell'Euro", e anche la "Cara Merkel" - alla quale il premier italiano si rivolge direttamente - deve comprendere che "l'Europa unita è interesse della Germania" non meno che dei paesi più deboli. "Avremo gli eurobond - ribadisce a sera il presidente del Consiglio - ma serve l'ok di Berlino". Ma quando Monti restituirà la chiave ai partiti? E' una delle domande più 'politiche' delle oltre due ore di trasmissione. "Non ci sono chiavi perchè i partiti hanno porte aperte e mura trasparenti - glissa il premier -, non ci saranno chiavi che del resto io non detengo". Il premier si sente "sostenuto dai partiti", pur nelle "forme, nervosismi, visioni" che forse al professore prestato alla politica restano estranee ma "anche con sacrifici rilevanti e per senso responsabilita". Ancora c'è tempo per parlare di fisco ("non vendo promesse, non posso dire che l'Iva non salirà al 23%), banche ("è sbagliata la vendetta popolare, spetta allo Stato tutelare i clienti"), privatizzazioni ("ci penserei due volte ora prima di vendere pezzi dello Stato"), Rai ("ci sono spazi prima per migliorare la governance e poi per le nomine"), Fiat ("delocalizzare è giusto ma resti in Italia per attrarre"). E un omaggio sentito va al Capo dello Stato: "la Grecia non ha avuto il presidente Napolitano, la sua decisione e quella molto responsabile dei partiti sono state un passo importante per evitare al Paese il destino greco". 
Un  agente in servizio alla questura di Avellino si è ucciso sparandosi un colpo di  pistola alla tempia. S.T., 49 anni, di Atripalda, è stato ritrovato ieri sera  nei boschi di Sorbo Serpico, a pochi chilometri da Avellino, dopo una serie di  ricerche nel corso delle quali era stato utilizzato anche un elicottero dei  carabinieri. I familiari avevano lanciato l’allarme in mattinata per la sua  improvvisa scomparsa. L'agente aveva lasciato un biglietto nell'auto: “Non  sopporto più di vederlo morire così”, aveva scritto l’agente, tormentato dai  problemi di tossicodipendenza del figlio. Il poliziotto da alcuni mesi era in  convalescenza. La Procura della Repubblica ha aperto un’inchiesta. E’ il  quindicesimo suicidio in Irpinia dall’inizio dell’anno. 

ISTANBUL - "Io do il meglio quando sono sotto pressione". A Istanbul per presenziare a un evento organizzato da un'azienda immobiliare di cui è testimonial, Josè Mourinho ha raccontato ai cronisti il segreto del suo successo e della sua ennesima vittoria, nella Liga con il Real Madrid: " Per vincere in Paesi diversi bisogna prima capire la cultura nazionale del calcio", spiega. " Ed è quello che ho fatto in Inghilterra, in Italia e poi in Spagna. Anche con i giocatori è così. Alcuni se vengono criticati e ripresi si caricano, altri si demoralizzano. Bisogna conoscerli e saperli prendere. Io ascolto tutti, anche perché ho bisogno di gente che metta in discussione le mie idee. Ma alla fine le decisioni sono mie. E questo è un modo per essere leader. E poi più il gioco si fa duro più mi carico e mi sento in forma". IL CALCIO MI HA DATO MA ANCHE TOLTO TANTO - Mourinho rivela che col calcio ha sempre avuto un rapporto di amore e odio. "Il calcio mi ha dato tanto, ma mi ha anche tolto molte cose. Da bambino sognavo di avere successo, ci sono riuscito e questo mi ha permesso di non avere problemi economici per il resto della mia vita, però ho dovuto sacrificare la mia privacy e il mio modo di vivere. Passeggiare per strada, andare in un ristorante o in qualsiasi posto con la mia famiglia è diventato difficile". NON MI PIACE PERDERE SOLO SE E' INGIUSTO - Mourinho conclude facendosi un complimento... "Non è vero che non so perdere. Ero triste per l'eliminazione nella semifinale di Champions League con il Bayern Monaco, ma non è successo nulla, sono andato nello spogliatoio dei tedeschi, ho visto la loro gioia e l'ho condivisa. E' diverso quando perdo per qualcosa di ingiusto, questo non lo tollero". Leggi i commenti I commenti dei lettori 
