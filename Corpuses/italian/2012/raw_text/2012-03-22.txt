
LOS ANGELES - Whitney Houston è morta annegata nella vasca da bagno dopo un attacco di cuore causato molto probabilmente dalle sostanze che aveva assunto, tra le quali la cocaina. Questi i risultati delle analisi condotte dal medico legale sul corpo della cantante ritrovata senza vita il 12 febbario scorso in un albergo di Los Angeles. Il referto del medico legale - che parla di "incidente" - conferma le voci che già si erano diffuse al momento della morte della cantante, che parlavano di un malore dovuto all'uso di sostanze stupefacenti mescolate con farmaci. Nel corpo della popstar, oltre alla cocaina, sono state trovate tracce di marijuana e di medicinali come il rilassante Flexeril e l'antiallergico Benadryl. Whitney Houston morì nel giorno dei Grammy , alla vigilia degli Oscar della Musica: 48 anni, una pioggia di statuette, 170 milioni di  dischi venduti e una vita da diva che da anni era diventata un inferno,  non ce l'ha fatta a spravvivere alla sua fama in declino. La Regina del  Pop, la Voce, come era stata nominata. Ma non solo. Anche il Corpo della  Musica, lo splendido corpo di "The Bodyguard", il film che ne ha  incastonato la carriera prima che la depressione e la droga  strangolassero la sua voce e la sua anima. Whitney si trovava a  Los Angeles per partecipare a un evento collegato alla consegna dei  Grammy. Il corpo senza vita futo trovato nella sua stanza d'albergo  al quarto piano del Beverly Hilton hotel, a Beverly Hills. A dare  l'allarme fu il compagno, il cantante Ray-J. L'annuncio ufficiale della  morte è poi arrivato dalla sua pierre Kristen Forster. Subito si è parlato di una morte dovuta a stupefacenti o comunque connessa ad essi. Ma per lunghi giorni, il risultato dell'autopsia è stato secretato , fino ad oggi. La Houston fu trovata nella vasca piena d'acqua della sua stanza, dove vennero rinvenute anche diverse boccette di medicinali. Tuttavia, i medici legali sostennero che non fossero in quantità eccessiva. La cocaina e i suoi metaboliti, spiega oggi invece il portavoce del coroner, Craig Harvey, sono stati stati trovati nel corpo della donna e possono essere considerati fattori che hanno contribuito alla morte. Dai risultati delle analisi infatti emerge che la Houston faceva uso cronico di cocaina. LO SPECIALE Alla cantante fu tributato un omaggio alla memoria a livello mondiale. I funerali f urono un momento di grande commozione nazionale e internazionale. La cantante fu sepolta in un cimitero del New Jersey, vicino al padre, dopo un'emozionante cerimonia di quattro ore a cui parteciparono amici e star del mondo dello spettacolo, come Oprah Winfrey, Tyler Perry, Alicia Keys, Mariah Carey, Mary J. Blige, Jennifer Hudson, Roberta Flack e l'attore Kevin Costner, con la Houston protagonista nel film 'Bodyguard'. Anche il presidente Obama mandò un messaggio di partecipazione e di cordoglio ai familiari della star. Intanto circolano voci su un video hard della Houston  girato dalla sua  ultima fiamma Ray J che ora starebbe cercando di venderlo. La famiglia  della pop star - secondo alcuni media - avrebbe già contattato Ray J per  bloccarlo. Quest'ultimo ha comunque smentito l'esistenza di video sexy  che riguardano la Houston. 
Dopo la strage di Tolosa sono in arrivo nuove norme per la sicurezza del quartiere che ospita la Sinagoga. Il sindaco Alemanno è intervenuto durante la veglia in ricordo delle vittime di Tolosa sostenendo che "si sta lavorando con la comunità ebraica per creare nuove misure strutturali di sicurezza che rimangano per sempre a difesa del quartiere ebraico e di tutta la sinagoga. Saranno misure permanenti - ha spiegato il primo cittadino - a difesa in particolare delle scuole perché dobbiamo difendere i bambini e non abbassare la soglia di attenzione". A raccogliere l'invito alla preghiera della Comunità ebraica di Roma dal ministro della Cooperazione Andrea Riccardi al sindaco di Roma Gianni Alemanno, dal presidente della Provincia di Roma Nicola Zingaretti all'imam Yahya Pallavicini. Tutti raccolti in preghiera in una affollata sinagoga illuminata a giorno che più volte ha 'applaudito' le parole del presidente della Comunità ebraica di Roma Riccardo Pacifici: "L'altro giorno - ha raccontato Pacifici - mio figlio mi ha chiesto 'Papa' non è che succedono anche qui quelle cose?'. Gli ho risposto 'Non sono in grado di saperti rispondere'. Non dobbiamo avere paura". "Ricordo ancora quando ci fu l'attentato alla sinagoga qui a Roma - ha commentato un ragazzo al termine della veglia -. Ero piccolo ma i segni di quella follia si vedevano per terra dopo giorni. Una città soffre tanto dopo questi episodi. Roma è vicina a Tolosa e speriamo il nostro abbraccio arrivi fin lì con le nostre preghiere" Sempre Alemanno ha lanciato un appello per inserire Stefano Gay Tachè, il bimbo di due anni morto nell'attentato alla Sinagoga di Roma del 1982, nell'elenco delle vittime del terrorismo. "L'avevo già fatto presente alle autorità competenti - ha detto al termine della veglia  - e lo ribadisco: noi vogliamo che Gay Tachè sia nell'elenco delle vittime del terrorismo. Quell'attentato è stato uno degli atti di terrorismo più gravi avvenuti nel periodo degli anni di piombo". 
Una Roma con il senso dell'antico, da guardare oggi come fosse quella di un tempo. Una Roma che ancora c'è, ma che bisogna saper ritrovare, fatta di scorci rari e nascosti. È a luoghi così che invita il Fondo per l'Ambiente italiano nella Giornata di Primavera, oggi e domani. Per quest'edizione numero venti aprono le loro porte cinque veri "tesori": l'elegantissima Villa Madama in cima a Monte Mario, le pendici di Villa Celimontana con il Ninfeo dell'Uccelliera e le Fontane seicentesche, il complesso borrominiano dell'Oratorio dei Filippini e poi ancora la Casina Vagnuzzi, nel verde tra il Borghetto Flaminio e le pendici dei Parioli fino ai meandri impenetrabili degli acquedotti romani, quello Claudio e quello Felice. Sulla collina di Monte Mario, le arcate a tutto sesto della loggia di Raffaello affacciano sul giardino all'italiana, un'aria leggera di campagna muove le cime dei cipressi secolari: è Villa Madama, una signora d'altri tempi lontana da tutto che ha mantenuto  l'eleganza cinquecentesca delle origini. Voluta da Giulio dè Medici, poi residenza di Margherita d'Austria, dal 1926 è utilizzata per cerimonie di alta rappresentanza dallo Stato: per la prima volta si può entrare nell'appartamento del secondo piano che si raggiunge per una magnifica scala elicoidale di stile rinascimentale. Ancora uno scenario di memorie cinquecentesche quello offerto dalle pendici di Villa Celimontana dove si possono visitare il Ninfeo dell'Uccelliera e le fontane: la "mano" di Jacopo del Duca, allievo di Michelangelo, si esercitò nel "Casino delle delizie" mentre gli spazi della residenza sul Celio sono occupati oggi dalla Società geografica italiana. Meno nota, molto off the beaten track fuori dalle traiettorie del turismo di massa, la Casina Vagnuzzi. La struttura originaria è cinquecentesca ma nell'Ottocento la dimora divenne parte della Villa Poniatowski, fino a quando il principe polacco la cedette al suo amico Luigi Vagnuzzi che la trasformò in una residenza di campagna con giardino all'inglese poi assegnata, con tanto di parco che arriva fino ai Monti Parioli, all'Accademia Filarmonica. Chiudono l'itinerario Fai di questa primavera due grandi classici: gli Acquedotti romani Claudio e Felice, o meglio quelle porzioni incastonate lungo la via Tuscolana (Largo Volumnia, Centro sportivo della Banca d'Italia). Fra le case moderne spuntano ruderi medioevali, fette di basolato romano. Infine, l'Oratorio de Filippini: alle spalle della Chiesa Nuova, il grandioso complesso borrominiano in stile barocco è sede della biblioteca Vallicelliana, dell'Archivio storico Capitolino e dell'Istituto storico per il Medioevo. Tutti i beni sono aperti sabato per gli associati Fai (ci si può tesserare sul posto) e domenica per tutti. 
Cercano con accortezza di schivare le lastre divelte del pavimento, perché in quegli avvallamenti potrebbero rimanere incastrate le ruote della loro carrozzella. Perfino guadagnare l'ingresso dell'ascensore è un'impresa per i due disabili che da piazza dei Cinquecento cercano di raggiungere la banchina della metro B per tornare a Laurentina, dove abitano. "Ma la verità  -  dicono Franco Di Gennaro e Fausto De Vecchi, entrambi sulla sedia a rotelle  -  è che la stazione Termini è vietata ai portatori di handicap. Non solo è tutta sconnessa la pavimentazione davanti al cancello dell'ascensore, ma addirittura per noi è impossibile passare dalla linea B alla A o dal piazzale dei treni Fs alla linea A, perché manca un ascensore che ce lo permetta. Il famoso nodo di Termini per noi non esiste". Così Franco e Fausto che si muovono sempre insieme e per questo al quartiere Laurentino sono soprannominati "Starsky e Hutch", ogni volta che devono andare verso Cinecittà sono costretti a prendere la metro B alla stazione Laurentina, spingersi fino alla stazione di Ponte Mammolo e qui a salire su un bus che dopo 13 chilometri li porta finalmente a Cinecittà. "Tutto perché non possiamo cambiare a Termini  -  spiega Di Gennaro  -  Un tempo c'era una pedana, ma adesso è scomparsa pure quella". "Una volta  -  continua  -  io e Fausto dovevamo raggiungere la Romanina per cambiare le gomme alle ruote delle nostre carrozzelle. Era luglio: ci abbiamo messo otto ore, dalle 8 della mattina alle 16". Ma loro non si arrendono. Anche se ogni giorno devono fronteggiare una città a ostacoli. Come, per esempio, al capolinea degli autobus di piazzale dell'Agricoltura, all'Eur, dove i marciapiedi accanto alle fermate non hanno scivoli. "Sette marciapiedi alti 28 centimetri ognuno  -  racconta ancora Franco  -  Una tortura. Per prendere l'autobus dobbiamo raggiungere il marciapiedi, ma per salire sul marciapiedi devono sollevarci in due persone, una da una parte e una dall'altra, visto che mancano gli scivoli. E questa non è un'eccezione. È la realtà con cui ogni giorno ci dobbiamo confrontare". 
ROMA - Il tifo becero non risparmia il settore giovanile. All'Olimpico, teatro della finale di Coppa Italia Primavera tra Roma e Juventus, una parte dei 20 mila tifosi presenti, di fede romanista, ha intonato nel corso del primo tempo, cori contro Gianluca Pessotto. "Pessotto buttati di sotto", cantavano i supporters, evocando l'episodio dell'estate del 2006. Un episodio che segue lo striscione esposto poche settimane fa dai tifosi del Bologna al Dall'Ara nel corso della sfida di campionato contro la Juventus ("Pessotto simulatore: si è buttato o era rigore"), e costato al club rossoblu il deferimento da parte del procuratore federale Palazzi, per una frase ritenuta "gravemente offensiva, oltraggiosa e lesiva della dignità" dell'ex giocatore della Juventus, attualmente nei quadri dirigenziali del club. Leggi i commenti I commenti dei lettori 
Referendum sulla cancellata antimovida nella futura piazza Testaccio, quando i banchi di frutta e verdura saranno ormai soltanto un ricordo. I residenti da qualche giorno hanno avviato una raccolta firme, già centinaia sono state le adesioni, per chiedere all'amministrazione di indire una consultazione per dire sì, no o che la recinzione sia solo predisposta per poter essere montata in futuro. Sono spaccati i residenti, ma hanno visioni contrastanti anche il Municipio I e il Comune. Così se Alessandro Cochi, membro pdl della commissione capitolina Ambiente è favorevole alla cancellata perché il rischio movida selvaggia è altissimo, più orientato per la sola predisposizione della struttura l'assessore all'Ambiente del Municipio I, Emiliano Pittueo, che sostiene l'idea di una consultazione tra i cittadini. Sul progetto è sta¬ta trovata ormai la quadratura del cerchio, tanto che ci saranno siepi, panchine sotto i platani e una grande fontana al centro della piazza con un chiosco per i fiori e uno per i giornali, ma sulla cancellata i testaccini sono divisi. Da qui, l'idea di un referendum. "Il piano è sempre stato partecipato  -  spiega Paolo Trevisani del comitato "Testaccio in piazza"  -  Contiamo di raccogliere migliaia di firme e di poter svolgere il referen¬dum entro la primavera". Il trasferimento del mercato, salvo imprevisti, dovrebbe avvenire tra un mese. 
MIAMI - Siamo alle (quasi) solite dei tornei internazionali in versione maschile: tante batoste. Il tennis d'Italia arriva, gioca, saluta e se ne va: Potito Starace, Simone Bolelli e Flavio Cipolla fuori al primo turno nel 'Masters 1000' in corso sul cemento di Miami. In quello femminile invece ben diverso, anche questo come previsto. TORNEO ATP - I dettagli della Waterloo: Starace ha ceduto 6-7 (6/8), 6-4, 6-4 - dopo quasi due ore e mezza - allo statunitense Ryan Harrison. Bolelli, dal canto suo, proveniente dalle qualificazioni, è stato eliminato con il punteggio di 6-3, 6-1 dallo spagnolo Albert Ramos. Cipolla, infine, è stato sconfitto dal tedesco Cedrik-Marcel Stebe in due set: 6-3, 7-5 in un'ora e 42 minuti. Sotto 6-2 nella seconda partita con l'avversario al servizio, il tennista romano ha annullato tre match point prima di cedere. WTA: VINCI AL TERZO TURNO - Per quel che riguarda il torneo femminile, Roberta Vinci si è qualificata per il terzo turno del torneo WTA con montepremi 4.828.050 dollari. La tarantina si è imposta con il punteggio di 7-5 6-1 sulla bulgara Tsvetana Pironkova, già battuta in entrambi precedenti. A decidere il match, la striscia di 10 game consecutivi che ha consentito alla Vinci di sopperire a un esordio problematico che la vedeva sotto per 1 a 5. Nei sedicesimi la Vinci se la vedrà con Serena Williams, numero 10 del seeding che ha battuto la cinese Zhang Shuai 6-2, 6-3 ERRANI ELIMINATA - Invece termina al secondo turno l'avventura di Sara Errani. La tennista azzurra è stata sconfitta in tre set dall'americana  Sloane Stephens con il punteggio di 3-6, 6-2, 7-5. Per la statunitense al prossimo turno c'è il proibitivo impegno contro la russa Maria Sharapova. Domani toccherà alla Schiavone, numero 11 del seeding, opposta al secondo turno alla neo-kazaka Ksenia Pervak: un solo precedente quest'anno a Brisbane il cui la tennista dell'est si è ritirata nel primo set sul punteggio di 4-4. Per la Pennetta ci sarà la spagnola Lourdes Dominguez-Lino, battuta in 5 dei 6 precedenti confronti diretti. Ieri, invece, Alberta Brianti è stata eliminata al primo turno per mano dell'ungherese Melinda Czink. RISULTATI primo turno maschile Ryan Harrison (Usa)-Potito Starace (Ita) 6-7 (6), 6-4, 6-4 Igor Kunitsyn (Rus)-Jesse Levine (Usa) 7-6 (8), 7-6 (3) Albert Ramos (Spa)-Simone Bolelli (Ita) 6-3, 6-1 Ivo Karlovic (Cro)-Lukasz Kubot (Pol) 6-3, 6-7 (2), 7-6 (2) Cedrik-Marcel Stebe (Ger)-Flavio Cipolla (Ita) 6-3, 7-5 Marcos Baghdatis (Cip)-Leonardo Mayer (Arg) 6-1, 6-4 Sergei Bubka (Ukr)-Ernests Gulbis (Let) 6-4, 6-4. B. Becker (Ger) b. O.Rochus (Bel) 5-7, 6-3, 6-2 B. Phau (Ger) b. C. Berlocq (Arg) 6-4, 6-2 F. Dancevic (Can) b. J. Chardy (Fra)    7-5, 7-6(0) RISULTATI secondo turno femminile Mona Barthel (Ger)-Jelena Jankovic (Ser) 6-0, 6-3 Sabine Lisiscki (Ger)-Sofia Arvidsson (Sve) 6-3, 6-2 Roberta Vinci (Ita)-Tsvetana Pironkova (Bul) 7-5, 6-1 Yanina Wickmayer (Bel)-Marina Erakovic (Nze) 6-3, 6-4 Chanelle Scheepers (Sfa)-Anabel Medina Garrigues (Spa) 1-6, 6-4, 6-0 Kim Clijsters (Bel)-Julia Georges (Ger) 6-2, 7-5 Serena Williams (Usa)-Zhang Shuai (Cin) 6-2, 6-3 Peng Shuai (Cin)-Stephanie Foretz Gacon (Fra) 6-1, 6-2 Chanelle Scheepers (RSA) - Anabel Medina Garrigues (ESP, 25) 1-6, 6-4, 6-0 Iveta Benesova (CZE) - Svetlana Kuznetsova (RUS, 26) 1-6, 7-6(7), 7-6(7) Ekaterina Makarova (RUS) - Anastasia Pavlyuchenkova (RUS, 19) 6-1, 6-2 Leggi i commenti I commenti dei lettori 
Pareti che sembrano bombardate, odore forte di urina, matasse di fili elettrici scoperti, scale mobili fuori uso. La stazione metropolitana di Termini è un cantiere da quasi tre anni, da quando sono cominciati i lavori per la riqualificazione del cosiddetto "nodo", gli itinerari sotterranei di scambio tra linea A e B. Ma questo non giustifica che tutto, dallo spazio di superficie di piazza dei Cinquecento agli scali della metro, debba essere un enorme monumento al degrado. Non è tanto il percorso a ostacoli per passare dalla linea B alla A e viceversa. Dopo i primi giorni di caos i passeggeri hanno ormai fatto l'abitudine ai lavori in corso e l'Atac ha cercato di venire incontro ai viaggiatori collocando nei punti strategici dei punti informazione. Il problema sono la sporcizia, l'incuria, l'abbandono, il disservizio, insieme a situazioni che si prefigurano come di rischio oggettivo per l'incolumità dei passeggeri. Cronista e fotografo scendono dalla scalinata dell'atrio della stazione verso gli accessi sotterranei alla linea B. La prima sorpresa è che entrambe le scale mobili sono fuori uso. I viaggiatori costretti loro malgrado ad usare i gradini si fermano per caricarsi alla meglio valigioni e passeggini con bambini. Sotto, il pavimento è costellato di chiazze di sporco di vecchia data, rimasto lì a imperitura memoria. In banchina, sia in direzione Laurentina che in direzione Rebibbia, sono spariti cestini e panchine. Si attende sempre in piedi, carte, lattine, bottiglie e pacchetti di sigarette si buttano dove capita. Alle estremità delle banchine teloni verdi sistemati in modo posticcio segnano il limite da non superare, dall'altra parte dei teloni si mischiano materiali di cantiere e rifiuti. Lungo la piattaforma di attesa le pareti sono un susseguirsi di buchi e intonaco sbocconcellato, vecchie e nuove scritte di vandali e improvvisati writer. Basta alzare lo sguardo per vedere fasci di fili che pendono dalla galleria, proprio sopra i binari. Quella dei fili aerei è una costante di tutta la stazione metro: pendono dai muri e dai soffitti lungo l'intero percorso di accesso alle banchine. La situazione in superficie fa da degno contrappunto a quella degli spazi sotterranei. Piazza dei Cinquecento è divisa in due dalle recinzioni dei cantieri, che obbligano a tortuosi giri chi deve raggiungere l'ingresso della stazione. Guai a passare dalla parte sbagliata: bisogna tornare indietro e ricominciare il percorso. A creare un'altra barricata è la palizzata che circonda la statua di papa Giovanni Paolo II in restauro. Sigillato anche lo spazio espositivo a vetri che un tempo ospitava mostre ed eventi. Dal soffitto i teloni che svolazzano acuiscono l'impressione di una piazza completamente abbandonata. La pavimentazione è un percorso di guerra: buche profonde nell'asfalto, mattonelle divelte. La fontanella è senza bocchettone: un "nasone" senza naso, che mal rappresenta la tradizione romana. Accanto, la ceppaia di un albero tagliato chissà quando, che adesso è solo un pericolo per i pedoni. Grandi sacconi neri ricolmi di rifiuti sono appoggiati a terra, accanto ai bidoncini della spazzatura. La scalinata di accesso alla metropolitana e il gabbiotto dell'ascensore per raggiungere il livello banchina sono stati trasformati in orinatoi e in wc all'aria aperta. L'odore nauseabondo prende alla gola. Ogni spazio recintato, ogni residua aiuola sono diventate piccole discariche dove ormai da troppo tempo si accumulano i rifiuti. Benvenuti a Termini, benvenuti a Roma. 
Continua l'agitazione di medici, infermieri, tecnici e impiegati del policlinico Agostino Gemelli, dopo la comunicazione della disdetta dei contratti di lavoro firmata dal direttore amministrativo dell'università Cattolica, Marco Elefanti. Oggi, in assemblea, il personale dell'ospedale universitario si pronuncerà sulla proclamazione dello sciopero, presenti i dirigenti di Cgil, Uil, Fares e quelli dei sindacati dei medici aziendali e regionali. "Il management del policlinico torni sui suoi passi", esorta dalla Funzione pubblica Cgil, Gianni Nigro, "ritiri la lettera di disdetta dei contratti". "In caso contrario", ammonisce, "ci sarà la mobilitazione generale". In altre parole, sciopero in vista con l'inasprimento al seguito delle relazioni sindacali nel più grande policlinico del Lazio. Ma le somme si tireranno a confronto finito: ci sarà accordo tra ministero, Regione e università Cattolica? "Se no", ancora Nigro, "si rendano pubblici i bilanci dettagliati del policlinico e solo allora, di fronte all'accertamento delle difficoltà addotte, si potrà aprire un negoziato, superando la logica delle scelte unilaterali, per ridurre eventuali costi che, comunque, non potranno interessare i diritti consolidati dei lavoratori". Quella odierna, "sarà la prima assemblea unitaria di tutto il personale dopo cinquant'anni di vita del Gemelli", annuncia Salvatore Caputo, dal Samuc, Sindacato autonomo Medici dell'università Cattolica. "Lo scorso 23 febbraio", spiega, "l'amministrazione ha disdetto contratti e accordi di lavoro senza preavviso alcuno né consultazione di sorta, perciò si fa sempre più concreta la possibilità di uno sciopero". 
