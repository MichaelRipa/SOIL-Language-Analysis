ROMA - La corsa europea di Milano e Cantù si era chiusa la scorsa settimana con l'eliminazione matematica e oggi, a giochi fatti, sono arrivati due successi inutili. L'EA7 ha battuto in casa 85-72 i turchi dell'Ulker Fenerbahce Istanbul, la Bennet ha violato il parquet, quest'anno non nobile, dello Zalgiris Kaunas 71-77. ULKER CONFUSO - I turchi hanno in mano la palla della qualificazione (anche alla luce della vittoria del Panathinaikos sulla diretta concorrente, l'Unics), ma la sprecano. L'Olimpia viene trascinata da un Hairston in stato di grazia (miglior realizzatore della gara con 27 punti) e da un Cook capace di distribuire ancora una volta 8 assist. Quello che convince di più è comunque la buona prestazione di squadra. Milano spinge difensivamente gli avversari a commettere diverse infrazioni di 24 secondi, mentre offensivamente trova ritmo alternando tiri dall'arco e dalla lunetta, dove invece al Fenerbahce tremano le mani. Negli ultimi due quarti i turchi si scompongono e giocano in modo nervoso permettendo all'EA7 di trasformare il vantaggio di 5 punti in un divario di ben 14. I ragazzi di Scariolo a questo punto si limitano ad amministrare il vantaggio. Una vittoria che dà fiducia anche in chiave campionato, dove domenica prossima l'Armani (seconda in classifica) incontrerà in trasferta proprio la capolista Siena. CANTU' RINGRAZIA MARKOISHVILI - E ha fatto altrettando, dal canto suo, la Bennet Cantù che ha chiuso con una vittoria di prestigio (non quest'anno, come detto) la sua comunque positiva avventura nella Eurolega 2012 di basket. La compagine allenata da Andrea Trinchieri si è imposta 77-71 sul campo dello Zalgiris Kaunas nell'ultima giornata delle top 16. Grande prova di Markoishvili con 32 punti. MILANO-ULKER FENERBAHCE 85-72 (20-21, 46-40, 66-55) Ea7 Milano - Giachetti ne, Mancinelli 4, Hairston 27, Fotsis 5, Cook 10, Rocca 3, Filloy ne, Bourousis 7, Melli 0, Bremer 10, Gentile 12, Radosevic 7. All.: Scariolo. Fenerbahce Ulker: Ukic 12, Turkcan 0, Atsur 3, Vidmar 5, Peker 5, Gist 12, Savas 6, Demirel ne, Candan ne, Tomas 0, Bogdanovic 14, Preldzic 15. All.: Spahija. Arbitri: Martin, Belosevic, Vojinovic. Note - Tiri liberi: EA7 13/19, Ulker 18/27. Tiri da 3 punti: EA7 8/20, Ulker 6/21. Rimbalzi EA7 33, Ulker 36. Usciti per 5 falli: Gentile a 32' 14", Peker a 34' 10". Falli tecnici: Cook a 34' 10", Peker a 34' 10". Falli antisportivi: nessuno. Spettatori: 2500. ZALGIRIS KAUNAS-CANTU' 71-77 (18- 23, 36- 39, 50- 50) ZALGIRIS KAUNAS: Popovic 15, Lipkevicius 3, Kalnietis 12, Delininkaitis,  Rakovic 14, Klimavicius, Jankunas 7, Javtokas 9, Kuzminskas 4, Salenga  2, Weems 5, Collins. All. Trifunovic BENNET CANTU': Markoishvili 32, Leunen, Marconato 4, Mazzarino 9, Perkins 8, Diviach ne, Shermadini 16, Cinciarini 6, Bolzonella ne, Meroni ne, Brunner 2. All.: Trinchieri. GRUPPO G : TUTTI I RISULTATI 1^ GIORNATA (18-19 GENNAIO) Unics Kazan               - Fenerbahce                  76-71 EA7 EMPORIO ARMANI MILANO - Panathinaikos               57-78 2^ GIORNATA (25-26 GENNAIO) Panathinaikos                 - Unics Kazan                 83-89 Fenerbahce                - EA7 EMPORIO ARMANI MILANO   65-63 3^ GIORNATA (1-2 FEBBRAIO) Fenerbahce                - Panathinaikos               56-77 Unics Kazan               - EA7 EMPORIO ARMANI MILANO   59-44 4^ GIORNATA (8-9 FEBBRAIO) Panathinaikos                 - Fenerbahce                  72-62 EA7 EMPORIO ARMANI MILANO - Unics Kazan                 63-58 5^ GIORNATA (22-23 FEBBRAIO) Fenerbahce                - Unics Kazan                 94-8 Panathinaikos             - EA7 EMPORIO ARMANI MILANO   58-67 6^ GIORNATA (29 FEBBRAIO-1 MARZO) Unics Kazan               - Panathinaikos               63-68 EA7 EMPORIO ARMANI MILANO - Fenerbahce                  85-72 Classifica: Panathinaikos, Unics Kazan, EA7 MILANO 6; Fenerbahce 4. GRUPPO H: TUTTI I RISULTATI 1^ GIORNATA (18-19 GENNAIO) Barcellona        - BENNET CANTU'           65-60 Zalgiris Kaunas   - Maccabi Tel Aviv        76-84 2^ GIORNATA (25-26 GENNAIO) Maccabi Tel Aviv  - Barcellona              57-71 BENNET CANTU'     - Zalgiris Kaunas         79-78 3^ GIORNATA (1-2 FEBBRAIO) BENNET CANTU'     - Maccabi Tel Aviv        82-74 Barcellona        - Zalgiris Kaunas         94-80 4^ GIORNATA (8-9 FEBBRAIO) Maccabi Tel Aviv  - BENNET CANTU'           75-60 Zalgiris Kaunas   - Barcellona              58-67 5^ GIORNATA (22-23 FEBBRAIO) BENNET CANTU'     - Barcellona              62-63 Maccabi Tel Aviv  - Zalgiris Kaunas         70-66 6^ GIORNATA (29 FEBBRAIO-1 MARZO) Barcellona        - Maccabi Tel Aviv         70-67 Zalgiris Kaunas   - BENNET CANTU'            71-77 Classifica: Barcellona 12; Maccabi Tel Aviv, BENNET CANTU' 6; Zalgiris Kaunas 0. Leggi i commenti I commenti dei lettori 
Dire che è rimasto deluso, è dire poco. L'incontro in Procura è stato tutt'altro che risolutivo. Il sindaco Alemanno, che sperava di uscire da palazzo di giustizia con qualche certezza in più, se n'è andato con gli stessi dubbi con cui era entrato. Eppure due giorni fa aveva promesso: dopo i colloqui con il comandante dei vigili e con il capo dei pm "darò il mio parere e il mio giudizio su quello che abbiamo letto sui giornali". Tradotto: dirò se Angelo Giuliani resterà al suo posto o verrà rimosso. Invece per tutto il giorno è stato zitto. Non ha parlato con nessuno, salvo una breve telefonata a tarda sera col diretto interessato per dargli appuntamento a stamattina, in Campidoglio, "per fare il punto della situazione". Per il resto, poche frasi di circostanza rilasciate al termine del vertice a piazzale Clodio: "Bisogna combattere contro qualsiasi forma di non trasparenza e non correttezza come quella che è stata evidenziata da questa indagine. La stragrande maggioranza del corpo della polizia municipale è fatta da persone pulite e a posto". Poi Alemanno è partito per Napoli, per presiedere il consiglio nazionale dell'Anci; è rientrato a Roma all'ora di cena e si è blindato nel suo studio con vista sui Fori. Da solo. In silenzio. A decidere sul da farsi. Il problema è che Alemanno non ha ricevuto dal procuratore Capaldo le risposte che si aspettava. Nulla in grado di far luce su una vicenda dai contorni assai opachi, condita di veleni e manovre ancora tutte da chiarire. Che lo preoccupa non poco: il sindaco l'ha detto in modo esplicito al magistrato, cercando di ricavare ogni informazione utile a prevenire eventuali sviluppi rischiosi per l'amministrazione. L'unica cosa che è riuscito a ottenere, però, è la conferma che almeno per il momento Giuliani non è indagato. È dunque impossibile chiedere la sua testa. Tanto più che diversi assessori e svariati consiglieri di maggioranza hanno fatto quadrato intorno al comandante, isolando così i falchi di Palazzo Senatorio che da mesi premono per farlo fuori. Arrivando persino a ipotizzare un interim "di comodo" per la sua vice, Donatella Scafati: una donna e perciò un bel colpo d'immagine in grado di smontare le accuse di maschilismo che pesano sul sindaco. Peccato che lei, già sondata nelle scorse settimane, sembri poco propensa a prestarsi a giochini sospetti. A maggior ragione in un momento così critico per il suo capo. Giuliani, infatti, non ha alcuna intenzione di gettare la spugna. Rimasto per tutto il giorno nel fortino di via della Consolazione, "se vogliono, devono cacciarmi", si è sfogato con i collaboratori più fidati. "Mollare adesso sarebbe un'ammissione di colpa e siccome io non ho nulla da nascondere, vado avanti a testa alta. Sarà la magistratura a restituirmi l'onore che qualcuno ha tentato di infangare". 
"I vigili da soli non possono fare nulla. È chiaro che hanno delle sponde nei nostri uffici. Se le indagini dovessero accertare l'esistenza di un racket delle licenze, vuol dire che si è creata una vera e propria associazione a delinquere". Il presidente del Municipio I, Orlando Corsetti, ha presentato una denuncia alla guardia di Finanza perché sarebbe emerso "un mercato parallelo di licenze gestito da professionisti". Ora rincara la dose parlando di un "un'agenzia di mediazione quasi monopolistica", dell'esistenza di un "tariffario", di "riciclaggio". Presidente, cosa l'ha spinta un mese fa a fare la denuncia? "Mi sono trovato nelle condizioni di ascoltare imprenditori ai quali erano stati venduti locali con la certezza che poi avrebbero avuto la licenza o l'occupazione di suolo pubblico, ma presto si rendevano conto di aver comprato il nulla. Erano disperati". Le hanno raccontato dell'esistenza di canali "preferenziali" per acquistare una licenza? "Si era creato una sorta di monopolio sui tecnici esterni da contattare per ottenere le autorizzazioni. Delle "agenzie" accreditate che erano conosciute in municipio per ottenere il via libera, strutture parallele agli uffici". I commercianti come venivano in contatto con queste "agenzie"? "Le racconto un caso. Un anno e mezzo fa mi venne a trovare un commerciante per sapere come ottenere le autorizzazioni. Lo indirizzai all'ufficio commercio. La risposta del dipendente allo sportello fu: "Se vuoi questa licenza ti devi rivolgere a...", e fece nome e cognome". Chi sono questi distributori di licenze facili? "Sono degli esperti del settore. Si era creato nel municipio un rapporto che faceva riflettere. Dissi subito al direttore di impedire l'ingresso negli uffici ai tecnici e ai consiglieri municipali". Le hanno mai parlato dell'esistenza di un "tariffario"? "Sì. Con cifre tra i 130 e i 150 mila euro si potevano acquistare e riattivare licenze di somministrazione bloccate o sospese. E una parte della somma, tra i 20mila e i 30mila euro, veniva riscossa con assegni, il resto in nero. Un evidente segno di riciclaggio". È mai venuto nessuno a raccontarle che i vigili chiedevano mazzette? "Nessuno me lo ha mai detto in modo esplicito. Ma un caso mi colpì particolarmente. Stavo facendo le rimozioni di tavolini in via Bocca di Leone. C'era un'occupazione abusiva molto grande con una struttura di ferro e pannelli. La proprietaria ci chiese di soprassedere e di darle qualche giorno per smontare da sola il dehors. Tornammo dopo 5 giorni e nulla era cambiato. Lei mi passò al telefono il suo "consulente", proprio così lo chiamò, che le aveva garantito che non sarebbe passato nessuna a multarla almeno per un'altra settimana. Il "consulente" era il vigile responsabile della viabilità del municipio I". Casi isolati? "Se la storia dei vigili è vera, sicuramente c'è un'associazione a delinquere. Da soli non possono fare nulla". 
Colosseo, ore 7 del mattino, inizia l'accerchiamento. Bancarelle di souvenir paccottiglia e camion-bar cominciano a disporsi lungo l'anello del monumento, seguiti da altri venditori ambulanti che prendono d'assedio le transenne di Arco di Costantino, Via Sacra e Tempio di Venere e Roma. Alle ore 8,30 il bazar apre, impreziosito da centurioni in posa e manciate di guide abusive acchiappa-turisti. E' lo skyline quotidiano di piazza del Colosseo, un sottobosco di folclore e business più o meno legale, che affossa il minimo senso del decoro. "E' dal 1985 che sono al Colosseo e in ventisei anni le condizioni della piazza sono peggiorate: ormai c'è un degrado ambientale da terzo mondo", lamenta la direttrice del monumento Rossella Rea. E mentre scorre il countdown per l'approvazione del decreto di Roma Capitale, che riconoscerebbe al Comune competenze specifiche sulla valorizzazione di monumenti statali, i riflettori non possono che essere puntati su una piazza conosciuta in tutto il mondo, che proprio al Campidoglio spetta di valorizzare e invece concede autorizzazioni a venditori ambulanti senza alcun canone estetico. Dati alla mano, la Rea conta ogni giorno quattordici bancarelle che presidiano la piazza: "Una è attaccata all'ingresso principale, e il pubblico non riesce mai a capire dove si entra. Altre addirittura sono appostate sulle uscite d'emergenza". "Per non parlare della manutenzione che continua ad essere carente, tra sampietrini e transenne divelti  -  insiste la Rea  -  Dopo l'ultima nevicata, hanno buttato il sale sul lastricato di travertino antico, un trattamento inadatto che rischia di spaccare le pietre, e che ci costringe ora ad intervenire con speciali aspiratori. Il grande sforzo che lo Stato e le forze private stanno facendo sul Colosseo, grazie anche all'interessamento del sindaco Alemanno, rischia di essere vanificato se non si pone rimedio a questo degrado che si trascina da decenni". "E' necessario chiarire il concetto di valorizzazione che non si identifica con la messa a reddito - incalza la Rea - ma per l'area monumentale significa progettare e ridare dignità ai luoghi". E sulla condizione della piazza, l'elenco delle critiche si allarga. "Ci sono decreti di vincolo che impongono il rispetto del decoro dei monumenti, ma il Comune ha sempre disatteso le indicazioni della Soprintendenza  -  commenta l'ex soprintendente Adriano La Regina, oggi consulente al decoro per il I Municipio  -  Davanti al Colosseo ormai c'è di tutto, tra ambulanti e bancarelle. Il degrado della piazza è un problema che non si vuole risolvere, anche perché quella degli ambulanti è una lobby potente, che vanta rappresentanze anche in Consiglio comunale". E Repubblica ha chiesto un parere a due esperti di valorizzazione. Piero Angela, giornalista scientifico, padre della storica trasmissione Quark, curatore degli allestimenti multimediali delle Domus Romanae sotto Palazzo Valentini, dice: "Il fenomeno del suk è tipico dei grandi monumenti di tutto il mondo. Oggi mi dà quasi fastidio attraversare la piazza del Colosseo . Mi sembra che abbia perso la sua dignità in questa profanazione continua di ambulanti e bancarelle. Soprattutto la zona verso l'Arco di Costantino è quella più affollata. Il Colosseo, di cui tanto si parla ora per via del grande restauro, ha bisogno di essere curato all'interno, ma anche all'esterno. Credo che la bellezza del Colosseo non finisca con le sue mura esterne, ma sia legata profondamente all'ambiente circostante. E questa bellezza si è persa". Philippe Daverio, critico d'arte e conduttore televisivo, commenta: "A Roma ci sono due grandi piazze: quella di San Pietro e quella del Colosseo. La prima è gestita se così si può dire da un capo di Stato tedesco, la seconda da Alemanno. Da un punto di vista antropologico, la differenza è netta: la prima è ordinata, nella seconda domina il disordine. Viene da chiedersi perché? Penso che sia una questione di polso". "Purtroppo l'errore del Comune di Roma - aggiunge Daverio - è quello di non avere un progetto speciale per piazza del Colosseo, lasciandola al triste cannibalismo dell'eredità storica. Mi scusi la provocazione, ma è più triste vedere tre centurioni che aspettano i flash degli americani o lo spettacolo di un'intera centuria che fa il cambio della guardia? Sono più tristi i baracchini di panini o le tabernae d'epoca che preparano cibo secondo ricette dell'antica Roma? Oggi piazza del Colosseo è un luogo che non sa cosa vuole fare da grande". 
Da una parte il mondo dello sci juniores. Dall'altra un paesone turistico, nato dal nulla dopo i bombardamenti della seconda guerra mondiale. Tanto cemento degli anni Sessanta e Settanta che oggi stride un po' con la voglia di natura e di sviluppo ecosostenibile. È questa la fotografia di Roccaraso, dove da ieri sono arrivati oltre cinquecento atleti e allenatori da ben 44 paesi del mondo per i Campionati mondiali juniores. Da una parte un comprensorio sciistico che è il più grande e il più avanzato del Centro Sud con 150 chilometri di piste e un sistema di innevamento artificiale di ultima tecnologia. Dall'altra, una località che negli ultimi decenni ha perso il suo smalto, che non si rinnova o lo fa poco, che non si vende e non si promuove sul mercato nazionale in maniera compatta e quindi incisiva. Alberghi costruiti negli anni Sessanta e mai rinnovati, palazzoni spesso fatiscenti, e tanti cartelli di "vendesi" e "fittasi" sui muri delle case. Eppure il mondo dello sci è qui. Da ieri e fino al 9 marzo per la prima competizione mondiale di queste montagne. "Il più importante evento sciistico che l'Abruzzo e questi Appennini abbiano mai visto", taglia corto Francesco Di Donato, sindaco di Roccaraso da maggio scorso, eletto in una lista civica con il 65 per cento delle preferenze. "La neve è perfetta, le piste sono di alto livello tecnico, abbiamo tutte le condizioni per far sì che l'evento si svolga al meglio". Attualmente ci sono ben tre metri di neve naturale (fotogalleria e altri servizi sul nostro sito: www. napoli. repubblica. it). Ce n'è più qui che sull'arco alpino. La rivincita del Centro Sud. Da Roma sono stati stanziati 12 milioni di euro, fondi Fas, otto per il potenziamento dell'innevamento artificiale, che potrà contare su un nuovo impianto, il primo in Europa, costruito con condotte e cablaggi a oltre 2000 metri, e quattro per l'adeguamento delle piste. Comprensorio importante, dunque. Ma offerta ricettiva che arranca. "Abbiamo una Ferrari, ma senza motore", commenta Marina Del Castello, una delle socie della Sifatt Monte Pratello, la società che gestisce l'ottanta per cento degli impianti di risalita, tra Aremogna e Monte Pratello. "I nostri impianti portano in quota 2800 persone all'ora a fronte di una ricettività ancora scarsa, lavoriamo al 30 per cento delle nostre potenzialità e con spese enormi". A chi le dice che il costo dello skipass è elevato rispetto a Dolomiti e Alpi, risponde senza esitazioni: "Non siamo una regione autonoma come il Trentino con sgravi fiscali e incentivi. Dal terremoto dell'Aquila tutte le risorse della Regione Abruzzo sono state mobilitate per la crisi terremoto. Una notte di innevamento artificiale costa anche 50 mila euro perché i costi dell'acqua, che dobbiamo acquistare, sono elevati". Il Consorzio Skipass Alto Sangro, che impiega 600 addetti tra manutenzione, sorveglianza e servizio sulle piste, ribadisce che per pari estensione di comprensorio, i prezzi sono gli stessi del Nord. Le montagne dei napoletani e dei romani, a meno di due ore dalla città, sono delle signore montagne. È l'offerta ricettiva che non tiene il passo, specie in qualità, salvo qualche eccezione. Ci sono più seconde case che alberghi: 120 mila abitazioni a uso turistico contro i 12 mila posti letto alberghieri sparsi per lo più tra Roccaraso che ne conta 3500, Rivisondoli e Pescocostanzo che negli ultimi anni ha conquistato i turisti più esigenti e raffinati. "Per i Mondiali siamo quasi al completo e prevediamo il tutto esaurito nei prossimi giorni", conferma il presidente dell'Associazione albergatori, Pierpaolo Del Castello, che riunisce ventidue strutture tra Roccaraso e Rivisondoli. Si stima per i prossimi giorni un pubblico di 5/6 mila persone con punte di 15/16 mila nel fine settimana. Una grande chance per il territorio che dal 1994, dai Campionati italiani assoluti vinti da Alberto Tomba, non viveva tanto entusiasmo. Ora si punta ad avere qui una tappa della Coppa del Mondo. Intanto nel palazzo comunale di Roccaraso si lavora a un piano regolatore che è in fase di approvazione. Il nuovo sindaco, 34 anni e tanta voglia di innovare, punta a urbanistica e turismo con programmi di arredo urbano, riqualificazione del centro, migliorie strutturali e potenziamento dei servizi turistici. Il tutto, entro i prossimi quattro anni. 
La cultura dell’abitare torna protagonista con Casaidea 2012. Una rassegna che fin dalla sua nascita nel 1975, si è imposta come vetrina del design italiano più innovativo, celebrato tre anni prima al Moma di New York dalla grande mostra allestita da Emilio Ambasz “Italy, the new domestic landscape”. Da allora, i gusti e la sensibilità del pubblico, come quelli di architetti e arredatori, sono cambiati ma Casaidea, forte dei suoi oltre 100mila visitatori all’anno, rimane all’avanguardia nell’intercettare le ultime tendenze di mercato, così come nel proporre soluzioni alternative e sperimentali attraverso il suo “Festival del progetto”, che accompagna la mostra, i convegni e gli incontri con i professionisti di ogni settore, dai mutui alle energie rinnovabili. Entrando nel vivo, l’area espositiva quest’anno vedrà protagoniste oltre 750 case produttrici, rappresentate da 300 rivenditori. Attraverso un percorso ideale che si snoda tra i vari ambienti della casa  dal bagno alla cucina, dal salotto alla zona notte  verrà dato grande spazio all’arredamento contemporaneo e in particolare al colore, che dopo anni di minimalismo e contrasto black&white torna a vivacizzare stanze e oggetti. La sezione “Spazioverde” sarà, invece, dedicata alla progettazione e alle attrezzature per esterni, con verande, gazebo, barbecue. Ricchissimo di spunti creativi il Festival del Progetto in cui rientra la mostraconcorso dedicata ai giovani ar¬chitetti “80 Voglia di Casa”, realizzata in collaborazione con l’Ordine degli architetti di Roma e Provincia e con la sezione Casa&Design de La Repubblica. Tema: “La casa a colori”. Grande attenzione anche ai materiali di ultima generazione con la rassegna “Mat’12”, mentre la mostra “Oggetti d’uso in travertino romano”, promossa dalla Camera di Commercio di Roma, intende valorizzare una pietra nobile e antica capace però di adattarsi alle forme contemporanee delle moderne abitazioni. Destinata a stupire è poi “Extra Large/ Mobili e oggetti fuori dall’ordinario” sostenuta dalla Provincia di Roma, mentre la 17esima edizione di “Officina delle arti”  propone l’esposizione promossa dalla Regione Lazio “Il servetto: carrelli, tavolini e piccoli mobili di servizio”. La sensibilità per il dettaglio emerge, infine, con “Design in tavola”, rassegna dedicata alla ultime novità tra decorazioni, stoviglie e accessori. Casaidea, Nuova Fiera di Roma. Dal 10 al 18 marzo, da lun. ven., 1521 (ingresso gratuito), sabato e festivi ore 10.3021 (7 euro). Info www.casaidea.com 
I tifosi azzurri sperano che sia solamente un pessimo consiglio. " Non so  per quanto tempo ancora Edinson Cavani resterà nel Napoli, ma secondo me  dovrebbe andare a giocare in Spagna o in Inghilterra. La Liga e la Premier  League sono due campionati sicuramente più congeniali per le sue  caratteristiche. Rispetto alla serie A ci sono spazi maggiori per gli  attaccanti, in particolare per quelli veloci come Edi". Così dice Oscar Washington Tabarez, ct dell’Uruguay. Ma De Laurentiis, nonostante il pressing più  insistente di alcuni top club inglesi (Manchester City e Tottenham su tutti) e  quello per ora più soft del Real Madrid, è convinto di tenersi stretto il suo  campione per un bel po’ di tempo: sia grazie al contratto prolungato qualche  mese fa fino al 2016, sia per la volontà del giocatore uruguaiano di continuare  a esibirsi al San Paolo. "Non ci sono mai state trattative concrete per  un’eventuale cessione", è l’indiscrezione ufficiosa che filtra dalla sede di  Castel Volturno. Eventuali acquirenti, comunque, saranno invitati a girare al  largo. Cavani è incedibile. E De Laurentiis, soprattutto se il Napoli riuscirà a  qualificarsi anche nella prossima stagione per la Champions, è sicuro di  trattenere in maglia azzurra l’attaccante uruguaiano senza particolari  difficoltà. Al massimo ci sarà bisogno di un piccolo ritocco del suo ingaggio,  che adesso si aggira intorno ai 2.5 milioni. Soldi spesi benissimo, visto che il  numero 7 azzurro ha già messo a segno tra Coppe e campionato qualcosa come 23  gol. Più di Di Natale e Ibrahimovic, gli altri due super cannonieri che giocano  in Italia. Giù le mani dal Matador, insomma. Il suo futuro prossimo è sempre al  San Paolo: dovrà farsene una ragione anche Tabarez. 
