Fenomeno da undici milioni di spettatori, hanno cominciato in un garage di Newcastle, città mineraria a nord di Sidney, e sono approdati sui palcoscenici di 330 città in 37 nazioni: i Tap Dogs sono più di un corpo di ballo, più di una squadra di atletica, sono adrenalina pura, fasce muscolari e, soprattutto, ritmo travolgente. Dal 1995, anno di costituzione del gruppo (insieme al coreografo Dein Perry, al regista Nigel Triffit, al compositore Andrew Wilkie) hanno collezionato undici premi internazionali, aperto la cerimonia dei Giochi Olimpici di Sidney (li hanno visti in televisione 3 miliardi e mezzo di persone), hanno girato un film sulla loro storia "Brothers". Digitando la sigla in rete escono 120 milioni di siti. I Tap Dogs sono sei giovanottoni australiani spesso in canotta e calzoncini che "riempiranno" il teatro Olimpico dal 30 gennaio al 4 febbraio con il loro show (riportato in Italia dopo 14 anni da Mas Music Arts & Show). Punto di forza le scarpe, anzi, gli anfibi che Richie, Jason, Sam, Nathanial... sbattono con palestrata veemenza sulle impalcature. Sì, perché la performance si svolge in una sorta di cantiere, collocato idealmente nella periferia di Sidney, con una scenografia essenziale di tubi e pedane metalliche, molto urbana, genere Ken Loach prima maniera. I TAP DOGS SUL PALCO Un team tutto maschile che, per un'ottantina di minuti, si esibisce giocando con la parte del corpo che dalle ginocchia arriva alla punta del piede. Non c'è una storia da raccontare ma solo musica e una "specializzazione" che si chiama Tap Dance, forma evoluta del caro, fascinoso tip tap, in voga fino agli anni'50, traslato dal vaudeville al cinema hollywoodiano, di cui qui, se non il suono, c'è poco. E Fred Astaire si rivolterebbe nella tomba vedendo questi boys con i bicipiti scolpiti che sbucano dalle t-shirt e le sneakers al posto dei suoi impeccabili frac e delle immancabili stringate di coppale. A unire il geniale danzatore americano e i suoi giovani epigoni australiani ci sono le claquettes, pezzi di metallo applicati a punta e tacco e parte iniziale della suola che producono una particolare sonorità. Tecnicamente perfetti, con un aspetto a metà tra gli abitanti dei bassifondi di qualsiasi metropoli e i modelli di celebri griffe, riescono a interagire bene con il pubblico. Il più bravo, anche perché è il più rodato (tiptappa da quando aveva 10 anni) è Sheldon Perry: nei suoi " a solo" si ritrova l'elegante plasticità di Gene Kelly. La scena finale è una citazione da "Singing in the Rain" ma c'è anche un po' di "Flashdance": tanta acqua nella quale i Tap immergono i loro stivali e ballano indiavolati, inzuppando gli spettatori delle prime file. 
GROSSETO - Si chiama Erika Fani Soriamolina la diciasettesima vittima del naufragio della Costa Concordia. La donna, peruviana, era un membro dell'equipaggio ed è stata recuperata sul ponte 6 dai sommozzatori della Guardia di finanza. L'ultima volta era stata vista da alcuni testimoni mentre salvava decine di passeggeri aiutandoli ad abbandonare la nave. Inoltre è stata identificata un'altra delle vittime: Inge Schall, cittadina tedesca. Il suo corpo era tra quelli recuperati nei giorni scorsi e tra i quali ne resta ancora uno senza nome. Lo svuotamento. Il portavoce della Smit, la società olandese specializzata in questi interventi, annuncia che fino a metà della prossima settimana le operazioni sono sospese. Il mare, ingrossatosi stamani, il vento e le correnti non garantiscono la sicurezza degli uomini. Il pontone Meloria che fa da base operativa per i sommozzatori della Smit, si è dovuto staccare dalla Concordia e le previsioni meteomarine indicano un peggioramento a partire da domani. Nonostante questo, però, la nave è "stabile" e i serbatoi, quattro dei quali sono già pronti per essere svuotati (per altri due basterebbe "mezza giornata di lavoro"), non danno segnali di perdite di combustibile. Per svuotarli, però, ci vorrà più del mese inizialmente ipotizzato: "Da quando inizieremo con i primi sei serbatoi, quelli che contengono oltre il 50% delle 2400 tonnellate di gasolio - spiega Martijn Schuttevaer, portavoce della Smit - ci vorranno almeno tre settimane". Mare permettendo. Ancora più lunghi quelli per le operazioni sui serbatoi interni: "Non abbiamo avviato neppure le operazioni di verifica delle vie di accesso". Tirando le somme al Giglio dovranno convivere per diversi mesi con i rischi di un'emergenza ambientale. Per ora tutti assicurano che non c'è contaminazione. L'Arpat ha confermato che quei filamenti tessili che ieri erano stati segnalati in mare, in realtà altro non sono che residui delle panne assorbenti sistemate per precauzione intorno alla Concordia. I risarcimenti. Sei passeggeri della Concordia hanno presentato ieri a Miami una denuncia contro Carnival e Costa: la richiesta di risarcimento è di 460 milioni di dollari. Molto più dei 14 mila euro proposti ai naufraghi dalla compagnia. Anche in Italia più di una persona sembra poco propensa ad accettare quella che il Comitato dei naufraghi siciliani definisce una proposta "ridicola" , prendendosela anche con quelle associazioni dei consumatori che l'hanno già accettata. Le indagini. E' intervenuto nuovamente il procuratore generale della corte d'Appello di Firenze, Beniamino Deidda: "Le indagini non si fermeranno fino a che non saranno chiariti tutti i profili di responsabilità penale". E dal Tg della Toscana spunta un video di Domnica Cermotan, la moldava vista a bordo con il comandante Francesco Schettino, che sbarca al Giglio con gli altri naufraghi e parla con un uomo, che il telegiornale regionale ha definito della Guardia di finanza, al quale in inglese dice: "Mi vuoi chiedere se sono sola, no?" . Il funerale della "sposina". Alcune migliaia di persone hanno voluto salutare oggi a Corato (Bari) Maria D'Introno, la 30enne morta nel naufragio. Alle 16 il feretro, a bordo di un carro funebre, è arrivato sul sagrato della vicina chiesa dell'Incoronata. Alla cerimonia funebre erano presenti i genitori di Maria D'Introno e di suo marito, sposato cinque anni fa, e migliaia di persone, molte delle quali, in silenzio e con compostezza, hanno seguito i funerali sul piazzale della chiesa. LE FOTO DEL FUNERALE 
Abiti che rievocano il profumo delle spezie e i colori al tramonto del Palazzo dei Venti a Jaipur. C'è tutta l'India, con la sua magia, nella passerella che ieri ha visto sfilare i capi della maison Sarli, disegnata da Rocco Palermo insieme ad Alberto Terranova. Nel secondo giorno di sfilate di AltaRoma è dunque l'incanto delle mise dal taglio perfetto di Sarli a scaldare il parterre del Santo Spirito in Sassia dove la giornalista Mara Parmegiani, naufraga della nave Concordia al Giglio, tiene banco raccontando come si è salvata da quella sciagura. Applausi quando sfila l'abito sari, rosso e arancio. Le giacche in crêpe di cady sono traforate tone sur tone o in contrasto cromatico con intarsi che svelano la schiena con scintillanti arabeschi di cristalli Swarovski. Per la sera ecco i voiles su mini abiti dagli strascichi a corolla a ricordare le atmosfere da mille e una notte. La sposa è un fiore di loto, in un abito color rosa pallido dal corpetto scolpito e la gonna che si fa nuvola. Gli accessori, preziosi. Piccole borse scultura dal lusso sfrenato di Glam Confidential, che a breve si potranno acquistare on line e, vista la crisi, a prezzi ridotti. Ma ieri è stata anche la giornata di Raffaella Curiel, la stilista milanese da sempre legata a Roma. Ed è proprio dagli affreschi della volta della Sala degli Scrittori, un tempo ingresso al Salone Sistino che nasce la collezione presentata in serata a palazzo Sacchetti: in una sala illuminata da sole candele. "Ho cercato di rubare le sfumature del verde erba, i gialli di Siena, il terracotta, il rosso vermiglio, il lapislazzulo e il lavagna", spiega la stilista che ha portato in passerella anche alcuni capi disegnati da sua madre e pubblicati dalle principali riviste dell'epoca. Sfilano tailleur dalle costruzioni decise e le spalle segnate. "Che bei colori! Che collezione giovanile! Certo, bisogna poterla adattare al proprio fisico" il commento entusiasta di Clio Napolitano, in prima fila alla sfilata della Curiel assieme a Lella Bertinotti, Maria Pia Fanfani e Maddalena Letta. Momento clou è quando entra in scena lo spolverino in seta stampata con i disegni della Sala Sistina: tutto angeli, volute e rosoni. Fin qui i grandi. Nel pomeriggio al Santo Spirito in Sassia, dopo il défilé del libanese Jack Guisso, ecco due esordienti: Marta Ferri e Silvina Maestro. Ad applaudire i capi fatti di broccati, damaschi e stoffe preziose della Ferri anche Lapo Elkann. Silvina Maestro, stilista nata in Uruguay, ha proposto invece mise per donne dalla silhouette definita. E spesso audaci. Audaci come l'abito bianco corto con oblò sul seno nudo. 
SHEFFIELD - Carolina Kostner è la nuova regina d'Europa. La campionessa azzurra ha vinto gli Europei di pattinaggio figura che si concludono a Sheffield (Gbr). La Kostner si è imposta con il punteggio di 183.55 punti, dominando anche il Programma Libero. Per l'azzurra si tratta del quarto titolo continentale dopo quelli del 2007, 2008 e 2010. L'azzurra al termine di una stupenda prestazione ha fatto risuonare l'Inno di Mameli all'interno della gremita 'Motorpoint Arena' di Sheffield. La pattinatrice altoatesina ha fornito nel programma libero di questa sera una lezione di pattinaggio dimostrando la sua classe, la sua tenacia e la sua immensa volontà. Alla sua decima partecipazione nella rassegna continentale, l'unica di tutte le partecipanti, è tornata sul gradino più alto. Lo ha fatto avvolta nella tuta dalle sfumature di grigio da lei stessa ideata e tempestata da un migliaio di luccicanti Swarowski. Accompagnata dalla musica del concerto numero 23 di Mozart, Carolina ha totalizzato 183,55 punti precedendo la finlandese Kiira Korpi (166,94) e la georgiana Elene Gedevanishvili (165,93). "AVEVO GAMBE DURE" - "Avevo le gambe dure come il marmo, ma alla fine sono riuscita a vincere". La quarta vittoria, ma la Kostnar assicura che l'emozione è stata la stessa delle altre tre: "Questa vittoria è importante proprio come le altre tre. Ero nervosa per la lunga attesa e anche perchè nel pomeriggio avevo anche perso l'autobus per arrivare qui, ma alla fine è andato tutto bene. Sono così contenta di aver vinto e devo ringraziare anche il pubblico. Era stanca e gli spettatori hanno sostenuto me e tutte le altre fino alla fine. La giornata è stata davvero lunghissima per l'attesa e poi il fatto di aver perso anche l'autobus per l'impianto mi ha fatto arrivare qui di corsa. Ero davvero stressata, poi per fortuna sono scesa in pista..." Leggi i commenti I commenti dei lettori In caricamento.. 
BERLINO  - Il terzetto di testa della Bundesliga resta compatto dopo la 19/a giornata di campionato. A Bayern Monaco e Borussia Dortmund, che sfruttano al meglio il fattore campo imponendosi rispettivamente su Wofsburg e Hoffenheim, risponde poi lo Schalke, capace in serata di rifilare un poker in rimonta sul terreno del Colonia. GOMEZ E ROBBEN, IL BAYERN RIPARTE - Una settimana dopo l'umiliante sconfitta (3-1) a Moenchengladbach, è tornato al successo il club bavarese, che ha comunque dovuto aspettare un'ora prima di sbloccare il risultato, con il 17° gol stagionale del solito Mario Gomez. Poi in pieno recupero è l'olandese Robben a chiudere i conti con la squadra dell'ex Magath. CINQUINA DORTMUND, DA 13 GARE IMBATTUTO - Dal canto suo il Dortmund ha continuato la sua corsa dopo il 5-1 ad Amburgo imponendosi 3-1 sull'Hoffenheim, con una doppietta del giapponese Shinji Kagawa, inframezzata da una rete del nazionale Grosskreutz. I gialloneri, campioni in carica di Germania, portano così la loro serie di imbattibilità a 13 partite. SCHALKE, POKER IN RIMONTA A COLONIA - Invece lo Schalke ha saputo recuperare un gol, incassato a freddo per mano di Podolski, per travolgere il Colonia nella ripresa: prima una doppietta del romeno Ciprian Marica a ribaltare la situazione, quindi l'ex milanista Huntelaar e Hoeger a mettere al sicuro questa preziosa vittoria esterna che consente di conservare il primato. AMBURGO, COLPO A BERLINO -  Nelle altre gare in programma merita una citazione il colpo dell'Amburgo, che espugna Berlino con le reti di Jansen e Petric. Il risveglio dell'Hertha è tardivo e non basta il gol di Lasogga all'81' per evitare la sconfitta. L'atteso scontro diretto per la Champions tra Werder Brema e Bayer Leverkusen invece si riduce in un botta e risposta tra Pizarro e Reinartz, un 1-1 che alla fine fa contento solo il Borussia M'gladbach, che nella trasferta domenicale a Stoccarda intravede la possibilità di allungare il passo sugli inseguitori (per il Werder, al 5° posto, quarto pari consecutivo). In fondo alla classifica, infine, pari-spettacolo tra Augsburg e Kaiserslautern con vantaggio dei bavaresi firmato de Jong, rimonta ospite con una doppietta di Dick, e definitivo 2-2 realizzato da Hain. Risultati 19/a giornata : Hannover-Norimberga 1-0, Augusta-Kaiserslautern 2-2, Berlino-Amburgo 1-2, Dortmund-Hoffenheim 3-1, Bayern Monaco-Wolfsburg 2-0, Werder Brema-Bayer Leverkusen 1-1, Colonia-Schalke 04 1-4. Domenica: Magonza-Friburgo e Stoccarda-Moenchengladbach. Classifica: Bayern Monaco, Borussia Dortmund e Schalke 04 punti 40; Borussia Moenchengladbach 36; Werder Brema 31; Bayer Leverkusen 30; Hannover 27; Hoffenheim e Wolfsburg 23; Stoccarda e Amburgo 22; Norimberga e Colonia 21; Berlino 20; Magonza e Kaiserslautern 18; Augusta e Friburgo 16. Leggi i commenti I commenti dei lettori In caricamento.. 
MADRID  - Continua lanciata la corsa del Real Madrid in campionato. I blancos centrano la 17/a vittoria in 20 giornate della Liga battendo 3-1 il Saragozza, così da consolidare il proprio primato in classifica volando a 52 punti, +7 sul Barcellona, fermato sul pari dal Villarreal. KAKA' APRE LA RIMONTA REAL - Il match era iniziato in salita però per gli uomini di Josè Mourinho, visto che all'11' Lafita aveva spaventato il 'Santiago Bernabeù portando in vantaggio gli ospiti, Ma poi il Real si scatena e a guidare la rimonta è Kakà, autore del pari al 32', quindi nella ripresa Cristiano Ronaldo firma il sorpasso al 4' e Oezil chiude i conti al 12'. PER CASILLAS 602 PRESENZE COME GENTO - Giornata speciale per Iker Casillas, che timbra la presenza numero 602 ed eguaglia Gento: davanti a lui solo Santillana (645), Sanchis (710) e Raul (741). Il 31enne portiere spagnolo ha debuttato con le merengues il 12 settembre 1999 in Liga contro l'Athletic Bilbao. IL BARCELLONA DELUDE A VILLARREAL - Brutta prestazione del Barclelona a Villarreal. I blaugrana hanno esibito solo a tratti il loro gioco, non riuscendo andare oltre lo 0-0. Anche Messi, apparso in ombra, non ha capitalizzato le occasioni avute, ed il Real ora inizia ad essere molto lontano. ESPANYOL IN CORSA PER LA CHAMPIONS - Si mantengono in corsa per un posto Champions, intanto, Espanyol e Athletic Bilbao, entrambi vincitori nei primi anticipi di giornata. Il secondo club di Barcellona regola il Maiorca grazie a una rete di Weiss al 18' (approfittando di un clamoroso errore del portiere Aouate, poi espulso al 46') e aggancia momentaneamente al 4° posto il Levante a quota 31. LLORENTE TRIS, COLPO ATHLETIC BILBAO - Dal canto suo la formazione basca riesce a imporsi per 3-2 sul terreno del Rayo Vallecano, trascinata da una tripletta di Llorente  (15', 23' e 68') che vanifica così le segnature di Michu (11') e Arribas Garrido (27') per i padroni di casa. Ora l'Athletic Bilbao è sesto in classifica con 29 punti. Domenica Real Betis-Granada, Levante-Getafe, Real Sociedad-Sporting Gijon, Racing Santander-Valencia, Malaga-Siviglia; lunedì ore 21 Osasuna-Atletico Madrid. Leggi i commenti I commenti dei lettori In caricamento.. 
MLADA BOLESLAV - Ancora grande Italia agli Europei di short track al secondo giorno di gara a Mlada Bolesav, in Repubblica Ceca. E' arrivato il secondo oro, ancora per Arianna Fontana (43"725 il miglior tempo), quest'oggi nei 500 metri dopo i 1.500 di ieri. Martina Valcepina (43"801 il miglior tempo), bronzo ieri nei 1500 metri, conquista oggi l'argento completando la doppietta italiana. Le due fantastiche Azzurre comandano la classifica generale con rispettivamente 68 punti per Arianna e 34 per Martina, davanti all'olandese Jorien Teer Mors, terza con 21 punti. Anche la staffetta femminile non tradisce, vincendo la propria batteria di semifinale (4'16"816, miglior tempo delle semifinali, ndr) e qualificandosi per la finale di domani insieme a Germania, Olanda e Ungheria. In campo maschile, sulla medesima distanza dei 500 metri il miglior risultato degli Azzurri è il decimo posto di Tommaso Dotti, eliminato in semifinale. Nella classifica generale maschile comanda il russo Vladimir Grigorev, vincitore dei 500, con 34 punti insieme all'olandese Sjinkie Knegt e davanti all'inglese Jack Whelbourne con 21. Leggi i commenti I commenti dei lettori In caricamento.. 
