BERGAMO - Altra impresa dell'Atalanta, che batte anche l'Inter. Mister Colantuono si gode l'imporesa: "Oggi abbiamo affrontato l'Inter con convinzione e con grande determinazione, sono contento dell'ottima prova dei ragazzi, ai quali faccio i miei complimenti. Abbiamo battuto una grande squadra, davanti al nostro pubblico: non è poco", commenta il tecnico a Sky. "Noi ce la giochiamo a viso aperto sempre, contro tutti gli avversari. Specie contro le grandi è inutile chiudersi in difesa, perchè prima o poi il gol lo prendi. Dunque, preferiamo giocare il nostro calcio e provare a mettere in difficoltà i nostri avversari. Io ho sempre detto a Denis di stare sereno, perchè i gol, che ha sempre fatto, sarebbero presto arrivati". Gli obbiettivi. "Abbiamo conquistato 20 punti sul campo, ma il nostro obiettivo resta sempre la salvezza. Dobbiamo raggiungere al più presto quota 40, poi vedremo. Non dobbiamo montarci la testa. Giochiamo bene dallo scorso anno, quando abbiamo conquistato 52 punti sul campo. Ora tutto passa prima dalla lotta salvezza: tocchiamo, ripeto, quota 40 il prima possibile. Poi ne riparleremo e vedremo se prefiggerci altri obiettivi" Leggi i commenti I commenti dei lettori 
BERGAMO - Dalla gioia di Torino alla delusione di Bergamo, tutto in sette giorni. L'Inter di Stramaccioni torna a -4 dalla Juventus e interrompe la striscia di sette vittorie consecutive in campionato. All'Atleti Azzurri vince l'Atalanta 3-2. STANCHEZZA PSICO-FISICA - Era la sfida tra le due formazioni più in forma nell'ultimo mese: 12 i punti conquistati dai milanesi, 10 quelli portati a casa dai bergamaschi. Alla fine a spuntarla sono stati questi ultimi al termine di un match combattuto e giocato a ritmi altissimi. L'Inter paga probabilmente lo sforzo psico-fisico della gara di Torino e della sfida di Coppa. Le tante assenze hanno fatto il resto. Non paga la decisione di tornare alla difesa a quattro, in particolare la scelta di schierare Gargano al centro al fianco di Silvestre con Cambiasso (non al meglio della condizione) a centrocampo. Alla fine i due centrali (Gargano e Silvestre) si son persi più volte Denis al centro dell'area. il Tanque ha perdonato la prima volta, non la seconda. La stanchezza si è fatta sentire anche là davanti con Cassano, per la prima volta in ombra dopo le ultime prestazioni, e Milito praticamente inesistente. Palacio è stato bravissimo a tenere vivo da solo l'intero reparto. PROMOSSA L'ATALANTA - I demeriti dell'Inter si fermano là dove iniziano i meriti dell'Atalanta. Colantuono ha confermato in toto l'undici titolare e i suoi ragazzi lo hanno ringraziato con una prestazione super. Cigarini e Carmona in mezzo al campo hanno fatto il buono e il cattivo tempo, le avanzate di Schelotto e Bonaventura, supportati da Peluso e Raimondi, hanno fatto il resto. I movimenti di Maxi Moralez poi hanno spaccato in due la difesa interista: l'argentino è stato una vera spina nel fianco per Zanetti e compagni. Nota di merito per Consigli che conferma l'ottimo stato di forma. Senza le sue parate nel primo tempo questi tre punti non sarebbero mai arrivati. IL MATCH - Parte bene l'Inter che aggredisce subito l'avversario e sembra avere in mano il match quando, al 9', Bonaventura raccoglie di testa un cross dalla sinistra di Peluso e porta in vantaggio i padroni di casa. Spinti dal proprio pubblico gli orobici vanno a un passo dal raddoppio due minuti più tardi con Denis, ma la girata al volo del Tanque è centrale per Handanovic. L'Inter non ci sta e spinge con i tre davanti fino ad andare vicino al pareggio per ben due volte con Palacio. I due colpi di testa ravvicinati dell'argentino trovano due ottime risposte d'istinto di Consigli. Nel mezzo un clamoroso errore di Denis dai 7 metri che avrebbe piegato in due gli uomini di Stramaccioni. La ripresa si apre con una gran punizione di Guarin dal limite sulla quale non può nulla Consigli e l'Inter pareggia. Cinque minuti dopo, però, la difesa nerazzurra si addormenta nuovamente su Denis e il Tanque questa volta non perdona: destro di prima intenzione dell'argentino dal limite dell'area piccola su assist di Maxi Moralez. Al 21' Damato fischia un rigore generoso per i padroni di casa per un contatto in area tra Silvestre e Maxi Moralez, Denis dal dischetto non sbaglia. Nel finale Handanovic evita il 4-1 sul destro di Parra (subentrato a Denis, ndr) dagli undici metri, sul versante opposto un diagonale di Palacio permette all'Inter di accorciare, in pieno recupero un rosso discutibile a Parra per uno spintone ai danni di Guarin. Inutile l'assalto finale, a festeggiare sono i nerazzurri di Bergamo. Atalanta batte Inter 3-2 (1-0) Atalanta (4-4-1-1 ): Consigli 7; Raimondi 6, Stendardo 6.5, Manfredini 6.5, Peluso 6.5; Schelotto 6.5, Cigarini 7 (28' st Biondini 6), Carmona 6.5 (39' st Cazzola sv), Bonaventura 6.5; Moralez 7; Denis 7 (33' st Parra 5). (16 Polito, 78 Frezzolini, 3 Lucchini, 25 Matheu, 28 Brivio, 32 Ferri, 9 Troisi, 89 Marilungo, 91 De Luca). All. Colantuono Inter (4-3-3): Handanovic 6; Zanetti 6 (34' st Livaja sv), Silvestre 5, Juan Jesus 5.5, Nagatomo 5; Guarin 6.5, Gargano 5.5, Cambiasso 6 (28' st Alvarez 5.5); Palacio 6.5, Milito 5, Cassano 5.5 (28' st Pereira 5). (12 Castellazzi, 27 Belec, 33 Mbaye, 42 Jonathan, 24 Benassi, 52 Romanò, 41 Duncan). All. Stramaccioni Arbitro : Damato di Barletta Reti : nel pt 9' Bonaventura; nel st 11' Guarin, 15' Denis, 22' rig. Denis, 39' Palacio NOTE : Recupero: 0' e 5'. Angoli: 7-7. Ammoniti: Carmona, Gargano, Peluso per gioco scorretto. Espulso: Parra al 48' st per gioco violento. Spettatori: paganti 9.727, abbonati 10.052. Incasso 218.986 euro (quota abbonati 134.785,44 euro). Leggi i commenti I commenti dei lettori 

ROMA - Per la quarta volta nella sua storia, il Fluminense è campione del Brasile. La squadra di Rio, battendo per 3-2 (fuori casa) il Palmeiras, ha vinto il titolo con tre giornate di anticipo. L'Atletico Miniero, secondo in classifica, è stato fermato, infatti, sull'1-1, sul campo del Vasco. Adesso il Fluminense guida il Brasilerao con undici punti di vantaggio sulla migliore delle inseguitrici. A firmare il gol scudetto, all'87', è stato Fred, autentico trascinatore dei nuovi campioni in tutto il corso della stagione. Leggi i commenti I commenti dei lettori 
ROMA - Weekend di lavoro per il presidente del Consiglio Monti, che ha avuto colloqui con il presidente della Commissione Barroso e con il n.1 del Parlamento europeo Schulz sul possibile blocco dei finanziamenti (670 milioni) per la ricostruzione post-terremoto dell'Emilia. Il premier ha definito "inaccettabile" l'eventuale veto. A entrambi, Monti ha sottolineato come tale blocco, c he potrebbe conseguire alla posizione assunta da alcuni Stati Membri , sarebbe del tutto inaccettabile per l'Italia, oltre che gravemente lesivo dei principi di solidarietà alla base della stessa Unione Europea. LO SPECIALE TERREMOTO EMILIA Il Presidente Barroso ha assicurato a Monti che la Commissione, nel suo ruolo di mediatore nel Comitato di conciliazione ove martedì 13 riprenderà il negoziato, si impegnerà risolutamente nel senso richiesto dall'Italia. Il Presidente Schulz, per parte sua, ha garantito che la delegazione del Parlamento nel Comitato di conciliazione porrà come condizione pregiudiziale l'approvazione dell'emendamento di bilancio che consenta lo sblocco dei 670 milioni per il terremoto. Proseguono, intanto, i contatti di Monti e  Moavero Milanesi con i governi degli Stati Membri. La questione evidentemente non è ancora risolta. Il finanziamento era stato bloccato, nella giornata di venerdì, da cinque paesi membri: Germania, Olanda, Finlandia, Svezia e Gran Bretagna. In serata, il finanziamento era stato sbloccato. 
BERGAMO - Andrea Stramaccioni non fa drammi dopo aver interrotto con la sconfitta di Bergamo la serie di vittorie che ha portato l'Inter al secondo posto: "Abbiamo pagato qualche disattenzione in avvio, quando l'Atalanta ha trovato il gol con Bonaventura, ma l'Inter non mi è dispiaciuta per impegno e voglia di attaccare", spiega il tecnico a Sky. "E' stato molto bravo Consigli a tenere a galla la sua squadra. Se non avessimo preso il terzo gol avremo pareggiato - aggiunge il tecnico - perchè noi eravamo tonici, mentre loro avevano speso un pò di più. L'Atalanta ha giocato un'ottima partita, hanno dimostrato il loro valore, ma è sicuro che l'Inter non meritava di perdere. Abbiamo commesso qualche disattenzione dietro, ma abbiamo tenuto sempre un ritmo alto. Questa sconfitta non ci deve togliere entusiasmo". Nessuna polemica sul rigore fischiato da Damato contro l'Inter, apparso non evidentissimo: "L'arbitro l'ha visto così, era vicino ed ha fischiato". Sul cambio del modulo difensivo, Stramaccioni vi è stato costretto dalle assenze pesanti e dalla necessità di non scoprire troppo il centrocampo: "E' stata una scelta obbligata, visto anche che quando volevo cambiare la partita avevo ricambi solo laterali e non ho voluto rischiare un giovane in una partita così. Comunque non ho avuto la sensazione che l'Inter soffrisse in maniera particolare l'Atalanta, con un pizzico di fortuna forse finiva diversamente". Stramaccioni comunque non punta il dito sulla prestazione del reparto difensivo. "Ho visto degli errori di squadra, non ho visto errori individuali. Quando siamo passati alla difesa a tre soffrivamo queste imbucate centrali loro, ma oggi la coperta era corta, anche se non è una giustificazione". Interrotta la serie, è il momento di ripartire: "E' impensabile vincere tutte le partite, Io credo che la mia squadra abbia fatto la sua partita e l'ha fatta da Inter. Io ho avuto sempre la sensazione di poter essere pericolosa in ogni azione, abbiamo tenuto un ritmo alto e non me lo aspettavo, credevo accusassimo la fatica. Ma domenica c'è una partita importante contro una delle squadrè più in forma (Cagliari, ndr). Per fortuna abbiamo una settimana per recuperare, prepararla e l'affronteremo a testa alta". Leggi i commenti I commenti dei lettori 
PARIGI - Senza Ibrahimovic non è lo stesso Paris Saint Germain. I parigini, privi del loro fuoriclasse, hanno pareggiato 1-1 sul campo del Montpellier. Un punto che significa l'aggancio alla vetta a quota 23 al Marsiglia, ma non va dimenticato che i marsigliesi, fermati a loro volta dal Nizza, devono recuperare una gara con il Lione, a quota 22. Serata complicata per la formazione di Ancelotti, in dieci dal 10' del primo tempo per l'espulsione di Sakho, ma capace di chiudere il primo tempo in vantaggio grazie alla rete messa a segno da Maxwell al 37'. Nella ripresa il pareggio di Cabella al 60', quindi anche il Montpellier resta in dieci per l'espulsione di Belhanda causa doppia ammonizione. Il risultato però non cambia più. Leggi i commenti I commenti dei lettori 
