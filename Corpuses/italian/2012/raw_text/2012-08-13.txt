"Numerosi lavoratori dell'assessorato all'Ambiente segnalano la presenza quasi fissa negli uffici del dipartimento dell'ex Nar Luigi Ciavardini, detenuto in semi-libertà accusato per la strage di Bologna, e per altri gravi crimini come l'omicidio del magistrato Amato e quello dell'appuntato di polizia Franco Evangelisti". La pesante denuncia arriva da Paolo Masini consigliere comunale del Pd in Campidoglio. "Chiediamo all'assessore Visconti - aggiunge il democratico - se è vero che Ciavardini sia una presenza molto assidua negli uffici dell'assessorato, ed eventualmente di spiegarne i motivi". A Masini ha risposto, attraverso l'ufficio stampa del Comune, il Garante del Campidoglio per i detenuti Filippo Pegorari. "Ciavardini è inserito in un programma di recupero dei detenuti e non ha alcun rapporto diretto con l'Assessorato all'Ambiente - si legge in una nota - Il Garante ha l'obbligo funzionale di curare il recupero e il reintegro dei detenuti attraverso il lavoro e non ha alcun riguardo a posizioni politiche dei detenuti o al loro passato criminale. Tanto ciò è vero che, sempre per gli stessi fini di recupero e di lavoro, intrattiene rapporti con detenuti che appartennero o, forse ancora appartengono, a opposta posizione politica, come Anna Laura Braghetti della cooperativa Pronto intervento detenuti o Vittorio Antonini della cooperativa Papillon di Rebibbia, entrambi ex Brigate Rosse". Ex Banda della Magliana consulente in Campidoglio Il Pd: "Comune club per reduci terroristi neri" "Assunti estremisti neri e piduisti". Parentopoli Atac, è guerra di dossier Un'analisi contestata, sul piano politico, dal consigliere democratico Dario Nanni: "Saranno anche programmi di recupero però non è un caso che tutto l'estremismo nero ormai ha trovato casa in Campidoglio. Guarda caso da quando c'è la giunta Alemanno a Roma gli episodi legati alla violenza politica di matrice neofascista sono aumentati. L'assessore all'ambiente e il resposabile del dipartimento chiariscano i rapporti e i compiti affidati all'ex-Nar Ciavardini. Ormai il Comune di Roma sembra un 'refugium peccatorum' dell'estremismo nero". Argomenti campidoglio 
La Procura federale non ci sta e si appella contro tutti i verdetti sul Calcioscommesse disposti dalla Commissione Disciplinare venerdì scorso. Fra i quali ci sono quelli del Bologna, relativi al club, a Di Vaio e Portanova. Al processo di secondo grado, il procuratore Stefano Palazzi richiederà 2 punti di penalizzazione per il Bologna, 1 un anno di squalifica per Di Vaio e tre anni per Daniele Portanova. I verdetti hanno finora scagionato Di Vaio, e hanno inflitto sei mesi di stop al difensore rossoblù e un'ammenda di 30mila euro alla società. Il giorno chiave sarà il 21 agosto alla Corte di giustizia federale, mentre i nuovi verdetti arriveranno tra il 22 e il 24 agosto. 
Musica PRATA SANNITA Dalle 21 nella piazza principale di Prata Sannita Eugenio Bennato nel concerto "Briganti emigranti". SORRENTO Dalle 18.30 sulla terrazza del grand hotel Excelsior Vittoria, piazza Tasso 34, per il ciclo di concerti pomeridiani "Be-bop and Beyond", concerto del sassofonista Carmine Maresca e del pianista Michele Di Martino. ANACAPRI Dalle 20.30 ad Anacapri, piazza San Nicola, musica dal vivo con Enrico Scarpa al sax soprano, Ettore Patrevita al sax alto, Giuseppe D'Aniello al sax tenore, Giuseppe Giroffi al sax baritono. Ingresso libero. VARCATURO Dalle 21 al Rama Beach di Varcaturo, via Marina di Varcaturo 8, mare, musica e movimento, con le note soffuse del dj Gianni D'ambrosio e buffet. Si prosegue con il pool party e le migliori hit radiofoniche in consolle. AVELLINO Dalle 21 nel cortile della scuola elementare di Avellino "Regina Margerita", piazza Garibaldi, nell'ambito della kermesse Frammenti di Memoria, Peppe Barra in concerto. L'artista proporrà un vasto repertorio dei brani più celebri della sua carriera intervallando i brani musicali con inserti recitativi. ARIANO IRPINO Dalle 21 ad Ariano Irpino (Avellino), piazza Plebiscito, Annalisa Scarrone in concerto. Dopo la partecipazione alla decima edizione del talent show "Amici" della De Filippi, a marzo è uscito il suo secondo cd, "Mentre tutto cambia", che include il singolo "Senza riserva". VALLESACCARDA Dalle 21 a Vallesaccarda (Avellino), Davide Van De Sfroos in concerto. I cantautore tra i più originali grazie anche al fatto che canta i suoi brani in dialetto "laghée", a novembre ha fatto uscire una raccolta doppia dei suoi successi. SAN NAZZARO Dalle 21 a San Nazzaro (Benevento), piazza Roma, per il "Ferragosto Sannazzareno", premiazione dei giochi per bambini, animazione artisti di strada con Metamorfosi Art. Dalle 22.15 i  Sancto Ianne nel concerto "Mò Siente!". TEANO Dalle 21 a Teano, nell'area fiera Collina di Sant'Antonio, a Teano, inaugurazione della Festa della Birra. Dalle 22 il concerto degli Almamegretta, di cui sarà ospite il vocalist Marcello Coleman. Da mezzanotte Falò di Ferragosto. SERRE Dalle 21.30 a Serre, in provincia di Salerno, in piazza D'Aniello, Valerio Scanu in concerto nell'ambito del "Così Diverso Tour". Dopo la partecipazione al noto programma della De Filippi, "Amici", e la vittoria al Festival di Sanremo 2010, Valerio ha continuato a seguire la sua carriera artistica. Classica CASAL VELINO Dalle 21.30 a Casal Velino (Salerno), in piazzetta Marconi, concerto di musica classica l'Orchestra Sinfnica di Donetsk (Ucraina), diretta da Anton Dolinsky. Al violino Sanghee Cheong. Teatro MASCHIO ANGIOINO Dalle 21.30 nel cortile del Maschio Angioino, per la rassegna "Ridere", di scena Diego Sanchez con lo spettacolo "Mani in alto". Cinema PARCO DEL POGGIO Dalle 21.10 al Parco del Poggio, viale del Poggio di Capodimonte (in prossimità di Oviesse - Standa), per la rassegna di cinema all'aperto "Accordi @ Disaccordi", il film "Young Adult" di Jason Reitman con  Charlize Theron, Patton Oswalt, Patrick Wilson, Elizabeth Reaser, Jill Eikenberry. Ingresso 4 euro. Info 081 549 1838. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna "Fresko Film", sarà proiettato il film "Napoletans" di Luigi Russo. Ingresso 3.50 euro. Info 081 777 5103. TORRE DEL GRECO Dalle 21.15, negli ex Molini Meridionali Marzoli di Torre del Greco, per "Cinema intorno al Vesuvio", il film "Quasi amici", di Olivier Nakache, Eric Toledano, con François Cluzet, Omar Sy, Anne Le Ny, Audrey Fleurot. Ingresso 3,50 euro. Info 081 596 7493. SAN SEBASTIANO AL VESUVIO Dalle 21.15 al parco urbano di San Sebastiano al Vesuvio, via Panoramica, per la rassegna "Cinema intorno al Vesuvio", il film "Immaturi - Il viaggio" di Paolo Genovese con Raoul Bova e Ricky Memphis. Biglietto 3.50 euro. Per gli over 65, ticket 2 euro. Info 081 596 7493. ASCEA MARINA Dalle 21.30 alla Fondazione Alario di Ascea Marina (Salerno), il film "Biancaneve e il cacciatore" di Rupert Sanders con Charlize Theron, Kristen Stewart, Chris Hemsworth, Bob Hoskins, Ian McShane. Info 0974 972 230. 

"A settembre sarà possibile avviare i cantieri della linea C visto che la Corte dei conti ha verificato la congruità degli importi deliberati dal Cipe, il Comitato interministeriale per la programmazione economica". A dirlo è l'assessore alla Mobilità del Comune di Roma Antonello Aurigemma. "Questo pomeriggio, le sezioni riunite della Corte dei conti hanno proceduto a registrare la congruità degli importi contenuti nella delibera con cui, lo scorso gennaio, il Comitato interministeriale per la programmazione economica (Cipe) aveva approvato il quadro economico della tratta T3 della Metro C, la San Giovanni-Colosseo, per un totale di 792 milioni di euro" ha aggiunto Aurigemma. "Si è dunque conclusa la fase burocratica - ha concluso l'assessore alla mobilità del Comune - a settembre, sarà possibile avviare i cantieri anche di questa tratta della linea C. Si tratta di un'opera fondamentale per la mobilità di Roma e che, con le 250 imprese coinvolte e gli oltre 2000 posti di lavoro, potrà fungere da volano per l'economia della nostra città e di tutto il Paese". La metro C è già entrata nell'occhio del ciclone diverse volte. La Corte dei conti, dopo due anni di monitoraggio , a febbraio, aveva redatto una relazione in cui indicava l'impossibilità di portare a termine i lavori dal Colosseo in poi perché si era esaurito il budget. 
Sei giovani, tra cui due minorenni, denunciati a piede libero a Capri per una rissa scoppiata alle prime luci dell'alba di lunedì in via Sella Orta, una delle stradine che congiunge il centro storico con Quisisana. La lite tra giovani, scoppiata per motivi banali ha portato a ricorrere alle cure dei sanitari del Capilupi due ragazzi che si erano feriti durante la colluttazione. Per  uno di loro i medici hanno refertato una prognosi di dieci giorni per ferite da taglio provocate da vetro e per il secondo tre giorni di prognosi per una tumefazione al viso causata da un pugno. Sul luogo è arrivata la volante della polizia che presta servizio presso il Commissariato diretto da Maria Edvige Strina, che dopo aver identificato i giovani, tutti napoletani appartenenti a famiglie che trascorrono le vacanze a Capri,  li ha denunciati a piede libero per i reati di rissa e violenza. 

