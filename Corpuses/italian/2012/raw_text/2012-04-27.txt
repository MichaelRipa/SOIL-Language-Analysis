ROMA - La telenovela relativa alla gara tra Padova e Torino, sospesa sull'1-0 per i veneti lo scorso 3 dicembre per un guasto all'illuminazione dell'Euganeo, si arricchisce di un ulteriore capitolo. La Corte di giustizia federale della Figc ha accolto il reclamo del Padova contro la decisione del giudice sportivo di Serie B, annullando lo 0-3 stabilito a tavolino ai granata e ripristinando il risultato del campo (1-0). LA STORIA DELLE GARA - La partita era stata interrotta a più riprese per il malfunzionamento dell'illuminazione dell'Euganeo. L'arbitro Calvarese aveva deciso per la sospensione definitiva al 37' della ripresa e il Toro aveva presentato ricorso chiedendo l'assegnazione della vittoria per 0-3 per "l'irregolare andamento della gara a causa delle consequenziali reiterate interruzioni della stessa". Ricorso respinto dal giudice sportivo e squadre di nuovo in campo il 14 dicembre per gli ultimi minuti che vedevano il Padova difendere con successo il vantaggio. Il Torino, però, non si arrende e il 15 marzo scorso il giudice sportivo della serie B, Gianfranco Valente, cambia idea, punendo il Padova per responsabilità oggettiva e assegnando il successo per 3-0 ai granata. Ora un nuovo ribaltamento, con la Corte di Giustizia Federale In base alla decisione della Corte, il Torino guida la classifica di Serie B con 67 punti (e non 70). Il Padova ora è quinto con 59 (e non 56). DAL CANTO: "PUNTI GUADAGNATI SUL CAMPO" - "Siamo molto soddisfatti perchè erano tre punti che i nostri giocatori si sono guadagnati sul campo. Ora concentriamoci sulla partita di Grosseto", ha commentato il tecnico del Padova, Alessandro Dal Canto. Leggi i commenti I commenti dei lettori 
PARMA - No al voto anticipato. Pierluigi Bersani continua a ribadire il proprio sostegno al governo Monti, bocciando l'ipotesi delle urne in autunno. "Dobbiamo correggere alcune politiche che sta facendo il governo, ma non destabilizzare", dice il segretario del Pd a Parma per un'iniziativa di campagna elettorale a sostegno del candidato sindaco Vincenzo Bernazzoli. "Votare in autunno sarebbe un errore - aggiunge Bersani - per noi sarebbe il venir meno ad una parola data e creare una destabilizzazione che non ci aiuta. Noi abbiamo bisogno che ci sia un governo in sella in questi mesi e che ci aiuti per una fase di una nuova politica europea". Il Pd, però, chiede più attenzione ai temi sociali, "perché non tutto quello che sta succedendo ci piace", ma è importante arrivare a fine legislatura, "e ci stiamo preparando a entrare in un meccanismo di confronto fra progetti, con una politica che sa rinnovarsi, sconfiggendo l'antipolitica, riformandola". Bersani, poi, polemizza con Beppe Grillo. "Se arrivassero oggi i partigiani avrebbero qualcosa da dire all'Uomo qualunque, non a Napolitano. Grillo non si deve permettere di insultare il presidente della Repubblica, e non solo perché è il presidente della Repubblica, ma perché si chiama Giorgio Napolitano", dice il segretario del Pd riferendosi all'attacco a Napolitano da parte del leader del Movimento 5 Stelle dopo l'appello fatto dal Capo dello Stato durante il discorso del 25 aprile, in cui il presidente a non farsi tentare dai demagoghi. "Su quello noi mettiamo una barriera - ha aggiunto Bersani - l'Italia non va da nessuna parte con le proposte qualunquiste". "Più che di Grillo", ha concluso, "siamo preoccupati del disagio delle persone: è vero, la politica va cambiata, riformata, ma non si può solo protestare". Leggi i commenti I commenti dei lettori 
COSENZA - Miserioso fatto si sangue a Villapiana, nel Cosentino. Il builancio è di due morti - padre e figlia - e di un ferito, la moglie dell'uomo. Le vittime sono Vincenzo Genovese, 67 anni, e la figlia Rosa di 26. All'ospedale - le sue condizioni non destano preoccupazione - la madre della vittima, Domenica Ruggiano, di 54 anni. Il duplice omicidio si è verificato in una casa di campagna alla periferia del centro ionico del cosentino. A sparare è stato un fucile. In un primo momento i carabinieri si erano indirizzati verso la pista dell'omicidio-suicidio. Ma  Domenica Reggiano ha detto che a sparare stamattina sarebbe stato un estraneo. E le indagini hanno cambiato direzione. Gli accertamenti medico-legali fanno risalire ad un orario compreso fra le 11 e le 12 di stamane. Ad accorgersi dell'accaduto è stato un passante, attirato da un cane che abbaiava con insistenza. Scattato l'allarme, sul posto si sono precipitati gli inquirenti che hanno trovato il cadavere di Vincenzo Genovese sul patio dell'abitazione, mentre la figlia Rosa giaceva esanime all'interno della casa. Domenica Ruggiano, in stato di incoscienza, era adagiata su un letto. Le indagini dei carabinieri, che avrebbero individuato il presunto responsabile, sono concentrate sulle frequentazioni di Rosa Genovese ed in particolare su una persona che al momento è ricercata. Domenica Ruggiano, date le sue condizioni psicologiche, non sarebbe stata in grado di fornire indicazioni precise su quanto accaduto, ma soltanto elementi frammentari. 
PERUGIA - La primavera italiana incrocia le tinte più violente della primavera araba nella terza giornata del Festival del Giornalismo. Lo fa attraverso un personaggio ameno, forse il più singolare di questa sesta edizione, Andy Carvin, senior strategist della National Public Radio, roba da 30 milioni di ascoltatori. Detta in breve è il più abile utilizzatore di twitter al mondo, un non giornalista nato nel mondo del volontariato ed entrato nel network dell'uccellino per dire quant'era buona la salsa di ceci della moglie. Gli è bastato poco per scoprire di avere in mano una comunità pronta a dirgli verità molto più scottanti. Una storia cominciata in Tunisia con Sidi Bouzid, il giovane ambulante datosi fuoco per protesta, passata per l'Egitto di Moubarak, volata in Libia e ora ferma in Siria. Con i giornalisti tenuti fuori dalle zone calde, Carvin, seduto nel suo ufficio di Washington, volava "come un elicottero" (sono parole sue) sull'area degli scontri grazie ai mille tweet che riceveva e assemblava. "La conferma più evidente l'ho avuta in piazza Tahrir, quando ho voluto incontrare i miei amici follower. Nel mezzo di una festa si è udita una mitraglia di bip, tutti messaggi che in piazza erano stati lanciati lacrimogeni. Sono voluto andare sul posto, fino a sentirmi bruciare le mucose dal gas. Davanti avevo la polizia che caricava, dietro altri poliziotti pronto a farlo, siamo usciti dalla piazza prima che la cosa si complicasse ulteriormente. Ero dentro la battaglia, l'avevo addosso nella pelle, in bocca e nel naso ma non sapevo nulla di quanto fosse accaduto. Per capire cos'era successo ho dovuto allontanarmi e accendere il cellulare, cominciare a leggere, assemblare i tanti messaggi e finalmente sapere cos'era successo". IL PROGRAMMA DEL FESTIVAL DI GIORNALISMO DI PERUGIA A dirla così sembra facile. C'è un lavoro a monte che potrebbe somigliare a quello di una grossa società telefonica. Carvin ha cominciato a scandagliare i tweet più seguiti, è risalito ai primi messaggi, presumibilmente gente vicina, conoscenti, familiari, è entrato nell'account di costoro e alla fine ha composto una community da seguire, Paese per Paese, in modo da essere aggiornato sulle manifestazioni in corso ed entrare in contatto con costoro. "Ma non puoi farlo chiedendo semplicemente aiuto per scrivere articoli. Il rapporto è diverso, fiduciario, occorre essere generosi, parlare di tutto, non puoi usarlo come una bacheca promozionale, non funziona". Si parla degli errori che possono nascere, dei bluff che la rete nasconde, come la mitica Amina Arraf , attivista libica arrestata perché lesbica. Grandi mobilitazioni in rete per sostenerla ma nessuno che l'avesse mai conosciuta di persona, la foto del profilo sottratta da un altro account. Fino a scoprire che la lesbica Amina era lo scozzese Tom Mac Master, che si era infiltrato con questo sistema per avere informazioni meno filtrate. I ragazzi, in platea, ascoltano attenti. Carvin, definito da The Guardian "l'uomo che twitta rivoluzioni", considerato una delle fonti più autorevoli e soprattutto la più veloce dai giornali internazionali che si sono occupati della primavera araba, ha quasi disagio nel descrivere la sua figura professionale. "Alcuni dicono che sono una sorta di dj che riceve musica e la diffonde forse è proprio così". Se ci fosse qualche vecchio caporedattore abbozzerebbe un sorriso. Qualche decennio fa, nelle redazioni più grosse, c'era un tizio che le notizie non le scriveva ma le riportava in ufficio. A volte abbozzava un mezzo articolo, altre volte parlava direttamente col redattore. Era un tipo che girava la città, parlava con tutti, li conosceva uno per uno e aveva un'agenda gonfia di numeri. Offriva un caffè, una birra, parlava del tempo e alla fine provava a saperne di più su quel fatto strano, sul delitto, sul furto. Un rapporto fiduciario, appunto, e una comunità da ascoltare ogni giorno per non perdere i contatti. Guadagnava meno dei redattori e spesso era pure bistrattato. A suo modo era un "senior strategist", purtroppo per lui senza villaggio globale. QUI L'ARTICOLO SULL'INCONTRO CON EZIO MAURO Si è parlato anche di quattrini. A cominciare dai pochissimi che finiscono nelle tasche dei giornalisti freelance, in dubbio se credere ancora nell'ordine professionale. Fa riflettere che l'ultima battaglia della Federazione è equiparare la paga del giornalista a quella della signora delle pulizie (chissà mai che "Piazza Pulita" alluda a questa nuova tendenza editoriale). Ben più esclusivo il dibattito all'auditorium del Conservatorio con Tremonti seduto a margine dei relatori. L'ex ministro è convinto che le forze civili sapranno contenere le storture della finanza e che in fondo 30 e 40 anni fa l'Europa era un continente democratico solo per metà. Fa qualche conto per difendere il suo operato ma di Berlusconi non parla più. Deve aver fatto i conti anche con lui. 
