VIRGIA WATER - Francesco Molinari ha offerto una nuova bella prova nell'European Tour concludendo al settimo posto con 283 colpi (68 70 74 71, -5) il BMW PGA Championship, torneo dell'European Tour quasi equiparato a un major svoltosi sul percorso del Wentworth Club (par 72), a Virginia Water in Inghilterra, e dominato dall'inglese Luke Donald (273 - 68 68 69 68, -15). Ha tenuto Federico Colombo, 27° con 288 (69 74 71 74, par), e sono terminati più indietro Matteo Manassero, 43° con 291 (74 69 77 71, +3), ed Edoardo Molinari, 49° con 292 (69 70 76 77, +4). Donald ha confermato il titolo, già conquistato lo scorso anno, cogliendo il sesto successo nel circuito. Non ha ancora vinto major, ma nel suo palmares figura un torneo del WGC (Accenture Match Play 2011). Con la vittoria - ma gli sarebbe bastato anche piazzarsi entro l'ottavo posto - è tornato al vertice del world ranking, superando ancora una volta il nordirlandese Rory McIlroy, che gli aveva lasciato la porta spalancata uscendo al taglio. L'inglese, nativo di Hemel Hempstead e che compirà 35 anni nel prossimo dicembre, ha battuto il connazionale Justin Rose e lo scozzese Paul Lawrie, appaiati al secondo posto con 277 (-11), quindi al quarto con 280 (-8) l'irlandese Peter Lawrie, al quinto con 281 (-7) il sudafricano Branden Grace e al sesto con 282 (-6) l'altro sudafricano Richard Sterne, mentre un terzo sudafricano, Ernie Els, ha affiancato Francesco Molinari insieme al tedesco Marcel Siem. Decima posizione con 284 (-4) per l'iberico Alvaro Quiros, piuttosto discontinuo, e per l'inglese Ian Poulter, 15ª con 285 (-3) per il tedesco Martin Kaymer e gara anonima per l'inglese Lee Westwood, 33° con 289 (+1), e per l'iberico Miguel Angel Jimenez, 39° con 290 (+2). Donald è salito in vetta al termine del terzo giro con due colpi di vantaggio sul connazionale Justin Rose. Si pensava a un acceso duello finale, ma in realtà l'incertezza è durata non più di nove buche, perché dopo un bogey quasi in partenza l'inglese non ha concesso più nulla, marciando in tutta sicurezza con cinque birdie (68, -4). Rose (70, -2, con quattro birdie e due bogey) ha dovuto condividere la seconda piazza in extremis con Paul Lawrie che lo ha agganciato con due birdie a chiudere (66, -6, con un eagle, cinque birdie e un bogey). Donald ha guadagnato 750.000 euro su un montepremi di 4.500.000 euro. Francesco Molinari, che nelle due precedenti apparizioni nel circuito si era classificato sesto nel China Open e primo nell'Open de España, si è espresso in 71 (-1) con quattro birdie, un bogey e un doppio bogey. Colombo, 13° dopo tre turni, ha probabilmente sentito il peso della pressione di fronte alla possibilità di fare un bel risultato, dopo un inizio di stagione difficile: due bogey in partenza avrebbero potuto travolgerlo, ma è riuscito a superare il momento difficile, tradotto in numeri con un 38 (+3) al giro di boa, recuperando un colpo nel rientro. In totale quattro birdie e sei bogey per il 74 (+2) e soprattutto oltre 40.000 euro guadagnati per la money list. Tre birdie nel finale hanno portato il parziale di Manassero a 71 colpi (-1) dopo le prime nove buche piuttosto fallose con quattro birdie e due bogey. Dopo tre birdie e un bogey in uscita le cose sono incredibilmente precipitate per Edoardo Molinari, che ha perso sette colpi in altrettante buche a iniziare dalla 10ª con un birdie, quattro bogey e due doppi bogey (77, +5). Leggi i commenti I commenti dei lettori 
Tra fiori, gelati e creme Prendi in mano la tua vita: non ti deluderà. Non è una massima di vita,  ma il titolo dell’incontro tra Enzo Bianchi, priore di Bose, e Federico  Grom e Guido Martinetti, in programma alle 17.30 al Teatro Carignano  nella piazza omonima. I due soci fondatori di Grom racconteranno al  pubblico la storia di una grande amicizia che è diventata una grande  impresa, nel corso della presentazione del volume “Grom. Storia di  un'amicizia, qualche gelato e molti fiori” appena edito da Bompiani. Una  favola tutta piemontese al sapore del “sogno americano” che ha  coinvolto due ragazzi - un manager e un enologo - all'inseguimento di un  progetto allo stesso tempo semplice e rivoluzionario: fare il gelato  più buono del mondo. Un sogno realizzato partendo da un negozietto di 25  metri quadrati a Torino, selezionando le migliori materie prime nei  cinque continenti, rinunciando a utilizzare additivi e coltivando la  frutta biologica nell’azienda agricola Mura Mura. Una storia  sorprendente e affascinante, come la strada che da quel primo negozietto  di Torino li ha portati fino a Malibu, New York, Osaka, Parigi e Tokyo  imponendosi come marchio di eccellenza sulla scena del food  internazionale. Info 011/4326827 . INCONTRI & EVENTI BENESSERE DEI FIGLI Oggi e domani al Collegio Carlo Alberto in via Real Collegio 30) si  terrà il seminario "Investimenti famigliari e pubblici e benessere dei  figli”, organizzato dal Collegio Carlo Alberto e dal centro di ricerca  Child. Info 011/6705090 e www.carloalberto.org IMPRESE & MERCATO Gli Amici dell’Università e l’università degli Studi di Torino  organizzano alle 18.30 nell'Aula Magna della facoltà di Economia  l’incontro dal titolo “Imprese e Mercato del lavoro”, saranno presenti  Gianfranco Carbonato, Cesare Damiano e Pietro Garibaldi. Info www.universitachecontinua.it SENTIERI & REMIGANTI PER SENTIERI E REMIGANTI Alle 21 al giardino d’inverno in piazzale Fusi, per il festival “Per  sentieri e remiganti”, la criminologa Elena Saragato interviene sul tema  “Criminologia dell'infelicità urbana”. La serata è accompagnata dalla  colonna sonora anglofona e urbana dei Fat Plants. Info www.persentierieremiganti.it LIBRI TREMONTI ALL’UI Incontro con Giulio Tremonti, per il ciclo de “I martedì sera”, alle 21  all’Unione Industriale in via Vela 17 in occasione dell'uscita del suo  libro “Uscita di sicurezza” (Rizzoli). Info 011/5718246 . IL LIMBO DI MELANIA Alle 18 al Circolo Ufficiali dell’Esercito in corso Vinzaglio 6 la  scrittrice Melania G. Mazzucco presenta il suo ultimo romanzo “Limbo”,  pubblicato da Einaudi: pagine che consentono do osservare l’Afghanistan  dalla prospettiva degli uomini e delle donne delle Forze Armate italiane  che da anni operano in una terra affascinante ed allo stesso tempo  crudele. Info 011/56032722 . LEGGERE PER AMORE Per il ciclo dei “Caffè Letterari”, alle 15 all’Unione Industriale in  via Vela 17, l’autore Giovanni Tesio dialoga a partire dal suo libro  <I più amati. Perché leggerli? Come leggerli> (Interlinea) con la  scrittrice Margherita Oggero. Info 011/5718246 . SERRA AI RAGAZZI Incontro con l'autore Achille Serra alle 18 alla Torre di Abele in via  Pietro Micca 22 per la presentazione del libro “La legalità raccontata  ai ragazzi” (Giunti). Info 011/537777 . AMATE ARTI APLICATE “Amate arti applicate. 1991-2011: da “L'apprendista stregone” a “Italia  150”” è il titolo del volume edito da Allemandi che si presenta alle  18.30 a Palazzo Graneri in via Bogino 9. Info www.circololettori.it LA VOCE DEI COLORI Alle 18.30 alla Feltrinelli della stazione di Porta Nuova si presenta il  libro per bambini dai 4 anni “La voce dei colori” (Gruppo Abele) che  racconta la storia di una ragazza diventata cieca e della sua esperienza  del mondo, vissuta attraverso gli odori, i suoni, le sensazioni  tattili. Info 011/563981 . ISRAELE LAB Alle 21 al Circolo dei Lettori in via Bogino 9 si presenta il volume  “Laboratorio Israele. Storia del miracolo economico israeliano”  (Mondadori) che l’esperto geopolitico Dan Senor e il giornalista Saul  Singer dedicano al miracolo economico israeliano. Info www.circololettori.it PACERE, SONO GAUSS Incontro con l'autrice, Silvia Tesio, alle 21 alla biblioteca Centra in  via della Cittadella 5 per la presentazione del romanzo “Piacere, io  sono Gauss” (Mondadori). Info 011/4429812-3 . MUSICA CONCERTO DI PRIMAVERA Torna il consueto appuntamento annuale con il "Concerto di Primavera"  organizzato dalla Socrem di Torino: alle 21 al teatro Collegio San  Giuseppe in via Andrea Doria 18 va in scena il tributo "Viva Sanremo".  Ingresso gratuito con prenotazione allo 011/5812370 dalle 10 alle 12. PIANOFORTE & VIOLINO Per le “Aurore musicali”, alle 20.45 all’auditorium dell’Educatorio  della Provvidenza in corso Govone 16/a, Cecilia Novarino e Cecilia Ziano  propongono al violino e al pianoforte, pagine di Beethoven, Chopin,  Brahms nel concerto “Musica al femminile”. Ingresso 5 euro; info 011/595292 . LOWER DENS@BLAH BLAH Alle 21.30 al Blah Blah in via Po 21, i Lower Dens si esibiscono per  presentare il nuovo atteso album, secondo della loro carriera,  “Nootropics”, in uscita il 30 aprile per Ribbon Music. Ingresso 8 euro;  info www.blah-blah.it TEATRO CIRCO IN PILLOLE DELUXE Alle 21 nel cortile del Rettorato dell’università degli Studi in via Po 17, va in scena lo Spettacolo “Circo in pillole deluxe” con gli allievi del secondo anno  del “Corso di Formazione Professionale per l’Artista di Circo  Contemporaneo” della Flic Scuola di Circo di Torino per la regia di  Flavio D’Andrea. Ingresso gratuito; info www.flicscuolacirco.it CINEMA LAVORI IN CORTO Alle 20.45 nella sala tre del cinema Massimo in via Verdi 18, il Museo  Nazionale del Cinema ospita la premiazione del primo bando di concorso  “Lavori in corto”, seguita dalla proiezione delle produzioni che hanno  partecipato al concorso. Ingresso libero; info www.amnc.it RETROSPETTIVA ZHANG-KE Due proiezioni per la rassegna “Il fiume della storia. Retrospettiva Jia  Zhang-ke” nella sala tre del cinema Massimo in via Verdi 18: alle 16.30  “I Wish I Knew (Shang hai zhuan qi)” del 2010; alle 18.45 “Useless  (Wuyong)” del 2007. Info 011/8138574 . 
TORINO - Consigli per gli acquisti: "Per la Champions  -  avverte Pirlo - servono almeno due o tre buoni elementi". Grandi manovre bianconere sul mercato. L'agenda di Marotta è piena di appuntamenti. Domani è il giorno di Asamoah, con Armero e Isla sullo sfondo. E mentre prosegue la caccia al top player, per l'ad bianconero c'è un altro mercato da tenere d'occhio, quello in uscita. Non sarà facile sfoltire l'organico dagli esuberi e intanto limare il monte ingaggi. Le "spine" della rosa sono Krasic, Elia, Motta, Martinez e Iaquinta. Dalle loro cessioni, la Juve spera di ricavare un tesoretto da reinvestire. ASAMOAH E GLI ALTRI  - Il 23enne Asamoah, il primo obiettivo di Conte a centrocampo, è valutato dal patron dell'Udinese Pozzo almeno 15 milioni di euro. Troppi per la Juve che tenterà di inserire nella trattativa una o due contropartite tecniche per limare la portata dell'esborso cash. Oltre a Pazienza, l'ad Marotta proporrà all'Udinese un giovane a scelta tra Pogba, Taider e Sorensen, mentre Marrone sembra destinato a restare ancora alla corte di Conte. E chissà che la trattativa non possa essere allargata anche ad Armero e Isla, altri oggetti del desiderio bianconero. Il colombiano ha sorpassato a sinistra Kolarov, che il City medita di mandare al Barça per ammortizzare i costi dell'operazione Dani Alves. Esterno difensivo o mezzala in caso di 4-3-3 oppure ala pura nel 3-5-2, Armero aggiungerebbe qualità e dinamismo alla corsia sinistra bianconera, il punto debole della squadra di Conte. Già nel mirino dell'Inter, il cileno Isla rappresenterebbe il sostituto ideale del suo connazionale Vidal e di Marchisio, che hanno finito la stagione sulle ginocchia per mancanza di alternative affidabili. Il tutto, si capisce, se l'Udinese vorrà farsi di nuovo male, con troppe cessioni, in vista dei preliminari di Champions. REBUS TOP PLAYER  - Cercasi top player. L'intreccio si aggroviglia ulteriormente. Il giocatore che piace di più a Conte ed Agnelli resta Cavani, anche se il colpo più fattibile e accessibile resta Suarez. La trattativa, però, è stata congelata in attesa che il Liverpool risolva i suoi problemi societari: finché i Reds non troveranno un direttore sportivo sarà impossibile capire se l'uruguayano è in vendita o meno. Ecco perché la Juve non smette di guardarsi intorno, come dimostrano i continui viaggi del ds Paratici, sabato sera avvistato in quel di Amburgo per Brasile-Danimarca. La Signora non perde di vista Leandro Damiao, attaccante dell'Internacional valutato circa 25 milioni, più o meno la stessa cifra che servirebbe per strappare Suarez ai Reds. Non tramonta nemmeno l'interesse per Dzeko, che al City rischia una stagione da comprimario, e per il suo compagno di squadra Tevez, il cui agente, Joorabchian, ieri sera era seduto a pochi seggiolini di distanza da Paratici. E resta in piedi anche l'idea Van Persie, nonostante l'ingaggio da Paperone (quasi 8 milioni) chiesto dall'olandese. Nei prossimi giorni, infine, è in programma un nuovo confronto con l'entourage di Higuain, altro big corteggiato dalla Signora. Ma se il Real Madrid non abbasserà le sue pretese (circa 40 milioni), l'ipotesi El Pipita è destinata a sfumare come un sogno di mezza estate. RICORDANDO UMBERTO AGNELLI - "Otto anni fa ci lasciava Umberto Agnelli - ricorda oggi il sito internet bianconero -. Era il 27 maggio 2004 e con lui se ne andava una parte importantissima della Juventus, perché il Dottore aveva legato il suo nome ad alcune delle pagine più gloriose storia bianconera. Presidente dal 1955 al 1962, alla guida della società vinse tre scudetti". Il successo del 1958 fu quello della prima stella, dallo stesso Umberto Agnelli, allora presidente federale, ideata e lanciata come simbolo riassuntivo di dieci titoli. La Juventus di oggi ha conquistato il tricolore e si è autonomamente data la terza stella, per 30 scudetti rivendicati contro i 28 riconosciutile dalla Federazione. Al di là delle polemiche - per alcuni vitali, per altri stucchevoli -, la Juventus onora oggi con orgoglio e affetto la memoria di un suo grande tifoso e dirigente, del presidente di Boniperti, Charles e Sivori, nonché del padre di Andrea diventato il numero uno del club. Leggi i commenti I commenti dei lettori 
FIRENZE - Manca soltanto l'ultimo tassello, il più importante. La rivoluzione della Fiorentina è quasi completata: con Eduardo Macia nuovo direttore tecnico e Daniele Pradè a rilevare l'eredità di Pantaleo Corvino, la famiglia Della Valle, assieme al nuovo staff dirigenziale, deve scegliere l'allenatore da cui ripartire. Una decisione da ponderare a lungo, per un club di fatto mai ripresosi del tutto dall'addio di Cesare Prandelli. L'INCOGNITA RANIERI  - Il favorito numero 1 rimane Claudio Ranieri: il tecnico è stato praticamente bloccato dalla società ma i tifosi non sembrano gradire il cavallo di ritorno (in viola dal 1993 al 1997). L'allenatore romano avrebbe rifiutato offerte da club turchi, inglesi  -  Aston Villa e West Bromwich Albion  -  e anche una maxi-proposta proveniente dal Qatar: il peso dell'umore del pubblico gigliato non è da trascurare, considerando anche il recente passato, con le robuste contestazioni nei confronti di Sinisa Mihajlovic. LA PISTA PEA  - Ormai quasi archiviata la suggestione Zeman, a un passo dal ritorno alla Roma, rimarrebbe Vincenzo Montella, nome caro a Daniele Pradè ma ancora legato contrattualmente al Catania: Pulvirenti ha già dato battaglia in chiave Roma, chiedendo contropartite economiche e tecniche pur di liberare il tecnico campano. Si fa strada dunque l'opzione che porta a Fulvio Pea, tecnico del Sassuolo, accostato negli ultimi giorni anche alla panchina della Lazio. Leggi i commenti I commenti dei lettori 
ROMA - Decine di persone indaffarate a sistemare le sale da gioco, a spostare le slot per dare spazio ai tavoli da poker e far brillare ogni singolo centimetro del Rio e di tutti gli altri hotel di Las Vegas. E' la vigilia delle World Series e tutta la Sin City è in fibrillazione. Nel prossimo mese sono attesi migliaia di giocatori nell'evento più importante dell'anno per quel che riguarda il poker. La prima sfida è un appuntamento in esclusiva per i dealer e gli adetti ai lavori. Non proprio un favore da fare a chi poi per mesi dovrà assumere dosi extra di caffè e dimenticarsi il riposo settimanale per far funzionare lo spettaccolo alla perfezione. Non è il classico contentino che va dato come quando da bambini si faceva giocare in squadra anche chi portava la palla. Il Casino Employees No Limit Hold'em da 500 dollari sarà infatti la prima esplosione di classe nel gioco del poker, visto che a forza di guardare gli altri player, magari i campioni, è noto che molto spesso i mazzieri diventano dei veri fenomeni del gioco. L'antipasto è quindi di altissimo livello, anche se si tratta di una briciola rispetto a quello che si vedrà nell'arco di tutto il campionato.  Contro ogni aria di pessimismo gli organizzatori hanno messo in chiaro che non si aspettano nessun calo delle iscrizioni, tanto che nella 43esima edizione sono previsti ben 61 tornei, 3 in più rispetto alla passata stagione. Non solo. Se già negli anni scorsi il colpo d'occhio per chi entrava nella card room del Rio era impressionate, quest'anno si rimarrà ancora di più a bocca aperta. Ad "abbracciare e accogliere" i giocatori ci saranno 470 tavoli, 92 in più rispetto alla passata stagione. Numeri impressionanti, che diventano ancora più curiosi se alla cifra si accompagna la parola dollari. Nel deserto del Nevada ne scorreranno a fiumi. Promette bene l'enorme affluenza che l'intera manifestazione ha registrato ogni anno, specie nel 2011, quando - riporta l'agenzia Agicos - vennero segnati i record di 75.672 partecipanti arrivati da 105 nazioni differenti, che gareggiarono per oltre 192 milioni di dollari. Questa volta dovrebbe esserci un'accelerata significativa grazie a una serie di novità. Su tutte il torneo organizzato dal magnate Guy Laliberté che, forte del "pozzo di petrolio" Cirque du Soleil, non ha mai avuto problemi a sedersi al tavolo e perdere qualche milioncino. La sua imbarazzante carriera potrebbe risollevarsi (anche se appare alquanto improbabile) nel torneo, da lui tanto desiderato, da un milione di dollari di iscrizione. Lasciando a chi può questo lato  del poker, saranno gli altri 60 eventi in programma a rendere il vero omaggio a questo gioco d'abilità. Il Main, il sogno di ogni giocatore e scalino per le porte della celebrità del poker. Anche in questo caso è prevista una grande novità. Se le prime fasi eliminatorie saranno giocate ancora d'estate la finale non sarà a novembre, ma a ottobre. Addio quindi al mito dei "November Nine", traguardo che gli italiani  hanno raggiunto solo con Filippo Candio nel 2010. Cambiano le date, ma non il sogno. Il campione da battere è Pius Heinz, tedesco che l'anno scorso vinse 8,7 milioni di dollari. Sarà infine la prima edizione senza Thomas "Amarillo Slim" Preston. Lui che è stato uno dei pochi a partecipare 43 anni fa alla prima edizione delle Wsop e che è morto poche settimane fa. Non riceverà gli stessi onori Chris Ferguson, campione del mondo  nel 2000 ma tra i responsabili del Black Friday. Leggi i commenti I commenti dei lettori 
NEW YORK - La rivolta in Siria e la sanguinosa repressione spacca il vertice delle Nazioni Unite. Poi arriva il documento di condanna. La riunione di emergenza sulla Siria del Consiglio di Sicurezza delle Nazioni Unite si è conclusa con la lettura di una dichiarazione congiunta in cui viene espressamente "condannato il governo siriano per il massacro di Hula", che tra venerdì e sabato ha causato almeno 108 morti (tra cui almeno 32 bambini) e 300 feriti. I Quindici hanno anche avvertito che i responsabili del massacro "saranno chiamati a risponderne". Nel testo letto alla fine della riunione viene condannato in particolare, e quindi riconosciuto, "l'uso di armamenti pesanti da parte del governo siriano nell'attacco di Hula". La dichiarazione, approvata all'unanimità dai Quindici, inclusa quindi la Russia, il principale alleato di Damasco che finora aveva fermato qualsiasi condanna di Assad, in particolare sostiene che gli attacchi "hanno coinvolto il bombardamento di una zona residenziale di Hula, "da parte dell'artiglieria e dei carrarmati giovernativi". Il testo ribadisce la richiesta del ritiro delle armi pesanti dalle città siriane, come previsto dall'inefficace piano di pace di Kofi Annan. La versione definitiva del documento è arrivata dopo una serie di consultazioni e forti tensioni. Da una parte la Russia a minacciare il veto, contraria com'è a qualsiasi cambiamento  di regime in Siria, dove auspica una soluzione negoziata tra governo e  ribelli; dall'altra parte Gran Bretagna, Francia e gli Stati Uniti a sostenere con  forza la necessità di condannare il regime di Assad per il bombardamento  a tappeto che venerdì ha determinato la strage di Hula e la morte di un centinaio di civili. Intanto ieri ancora sangue: le truppe  governative - hanno riferito i dissidenti anti-Assad - hanno bombardato un  sobborgo della città di Hama uccidendo almeno 30 civili. Nella bozza iniziale che passava di mano in mano si leggeva di "uso indiscriminato e sproporzionato della  forza contro la popolazione, in flagrante violazione della legge  internazionale, della risoluzione Onu sulla Siria e degli impegni presi  dal governo siriano per il cessate il fuoco". In una nota del Palazzo di Vetro, il presidente dell'Assemblea Generale dell'Onu, Nassir  Abdulaziz al Nasser chiede alle autorità  siriane di porre fine alle violenze, rispettando  gli  impegni assunti  col piano di pace dell'inviato speciale dell'Onu  Kofi  Annan. Alla bozza, sostenuta da Francia e Gran Bretagna, si opponeva soprattutto  la Federazione russa. Il rappresentante di  Mosca avrebbe voluto "una dichiarazione di condanna più generica", senza che  il massacro venga attribuito ad Assad, visto che un portavoce del  ministero degli Esteri di Damasco smentisce ogni responsabilità delle  autorità siriane per il massacro di Hula. "Il massacro di civili nella  città di Hula è un evento tragico che merita di essere condannato", ha  affermato via Twitter il diplomatico, Gennady Gatilov "tuttavia è  necessario esaminare seriamente le cause di quello che è accaduto", ha  precisato. Le condanne Usa e Ue .  "La strage di Hula rappresenta il vile testamento di un regime  illegittimo che risponde a una protesta politica pacifica con una  brutalità di indicibile disumanità", ha commentato la presidenza  americana che s'è detta "inorridita"  dall'uccisione di tanti civili. Ferma  condanna anche da parte del capo della diplomazia dell'Ue, Catherine  Ashton, che ha definito la strage nella città siriana di Hula che ha  portato al massacro di 92 persone, un "atto odioso commesso dal regime"  di Damasco. "Sono costernata dalle informazioni che  riferiscono di un  massacro brutale commesso dalle forze armate siriane  nella città di  Hula, fra le  quali un gran numero di bambini - ha detto la Ashton in un  comunicato.  "Condanno nel modo più forte questo atto odioso commesso  dal regime  siriano contro la propria popolazione civile, in disprezzo  del cessate  il fuoco accettato e alla presenza degli osservatori  dell'Onu". "Chiedo  al governo siriano - ha aggiunto Ashton - di mettere  in atto  integralmente il piano in sei punti dell'inviato speciale  dell'Onu Kofi  Annan, che è stato approvato con la risoluzione 2043 del  Consiglio di  sicurezza dell'Onu". Dure parole di condanna sono  arrivate anche dal  segretario di Stato americano, Hillary Clinton: "Gli  Stati Uniti  condannano nel modo più forte il massacro di ieri nel  villaggio siriano  di Hula - ha detto Clinton in un comunicato -. Quelli  che hanno  perpetrato questa atrocità devono essere identificati e  devono renderne  conto - ha aggiunto.  Gli Stati Uniti - conclude il  segretario di Stato americano - lavoreranno con la comunità   internazionale per intensificare la nostra pressione su Assad e i suoi,   perché le uccisioni e la paura devono cessare. Noi siamo solidali con  il  popolo siriano e i manifestanti pacifici nelle città siriane che   scendono in strada per denunciare il massacro di Hula". Il progetto di Obama. Secondo New York Times online, il presidente degli Stati Uniti, Barack Obama, ha intenzione di  proporre una soluzione "alla yemenita" per risolvere la crisi in Siria,  ovvero con una transizione morbida, premendo per l'esilio del presidente  Bashar al-Assad, ma lasciando parte del governo al potere. Una proposta  che doveva essere illustrata dallo stesso Obama al presidente russo  Vladimir Putin il mese prossimo. Il piano Obama prevede una  soluzione politica negoziata che possa soddisfare l'opposizione,  lasciando però al potere parte del governo di Assad. L'obiettivo della  Casa Bianca è di mettere in piedi una transizione simile a quello in  corso nello Yemen. Dopo mesi di violenze il presidente Ali Abdullah  Saleh ha accettato di lasciare il potere cedendo il controllo del paese  al suo vice Agbdu Rabbu Mansour Hadi, attraverso un accordo negoziato  con i paesi arabi vicini. Hadi, pur essendo in seguito stato eletto,  viene percepito come un leader di transizione. Argomenti siria 
MUSICA Pino Daniele Alle ore 21 concerto del cantautore al Teatro Carlo Felice. Filarmonica Alle ore 20.45 concerto della Filarmonica Sestrese col soprano Elisabetta Isola al Teatro Verdi di piazza Oriani LIBRI Sostiene Pereira Alle ore 17.30 lettura a voce alta con Luigi Surdich e Pietro Fabbri presso Librerie Feltrinelli di via Ceccardi 16 r. Ingresso libero. Cabaret "...e la sera andavamo all'Instabile" è il libro di Mario Bottaro e Franco Faloppi che viene presentato alle 17.30 presso la libreria Portoanticolibri di Palazzo Millo. Ingresso libero. 
