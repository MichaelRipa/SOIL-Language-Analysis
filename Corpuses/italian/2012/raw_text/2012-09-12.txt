Libri FELTRINELLI MEGASTORE Dalle  18 al Feltrinelli megastore, via Santa Caterina a Chiaia 23,  presentazione di "Giornale di adolescenza", primo romanzo di Enzo  Striano (Mondadori). Intervengono Marco Lombardi, Marco Ottaiano,  Angelo Petrella. Modera Apollonia Striano. Info 081 240 5411. FELTRINELLI CASERTA Dalle  18 alla Feltrinelli di Caserta, corso Trieste 154, Andrea Baranes  presenta il libro "Finanza per indignati" (Ponte alle Grazie).  Intervengono Achille Flora, Pasquale Iorio, Luigi Saccenti. Coordina  nando Santonastaso. Info 0823 279 090. CIRCOLO CANOTTIERI Dalle  18.30 nella sede del Circolo Canottieri, presso il porticciolo del  Molosiglio, presentazione libro "A testa alta - Federico Del Prete".  Interverranno Gianni Allucci, Gigi Di Fiore, Tonino Palmese, Paolo Siani  e Gennaro Del Prete. Modera Celeste Giliberti. Ele Palmieri e il notaio  Dino Falconio leggeranno alcuni brani tratti dal libro con  l'accompagnamento al violoncello di Arcangelo Michele Caso e del rapper  anti camorra Lucariello. Concluderà l'incontro Franco Roberti,  Procuratore Capo della Repubblica presso il Tribunale di Salerno. Musica MASCHIO ANGIOINO Dalle 21 nel cortile del Maschio Angioino, per la rassegna "Ghetto Nobile", di scena Cheikh Lo, nato a Bobo Dioulasso nel Burkina Faso, che mescola il mbalax, uno dei generi musicali più in voga del Senegal, al reggae con influenze del soukous del Gongo. Ospite Enzo Avitabile. Ingresso 10 euro. Info 081 552 0906. TRIANON Dalle 21 al Trianon, piazza Vincenzo Calenda 9, per "Palco libero", rassegna di musica indipendente, di scena i gruppi "indie" emergenti in Campania. In collaborazione con il Mei e  Supersound di Faenza, DiscoDays e MayDay news di Napoli. Ospite Peppe Vessicchio, musicista e direttore d'Orchestra.  Ingresso libero. Info 081 225 8285. VILLA COMUNALE Dalle 20.30 in Villa Comunale, lezioni aperte di tarantella e esibizioni di musica popolare a cura di Mimmo Maglionico. Ospiti 'o Lione e i Discede di Maiori. Classica DUOMO Dalle 20.30 nel Duomo, per il ciclo "Il San Carlo nelle chiese", concerto con il coro e l'orchestra del San Carlo. Sul podio Hansjörg Albrecht. Maestro del coro Salvatore Caputo. Violino solista Gabriele Pieranunzi. Musiche di Vivaldi, Bach. Ingresso 10 euro. Info 081 797 2202. Teatro BENEVENTO Per Benevento Città Spettacolo: dalle 18 alla corte De Simone, progetto cameristico a cura del maestro  Rossella Vendemia, produzione Conservatorio di Musica "Nicola Sala" di Benevento (ingresso libero fino ad esaurimento posti). Dalle 19 e dalle 21 nel salone del Circolo Sociale, "Pierre e Jean", dal romanzo di Guy de Maupassant, con Raffaele Ausiello e Carlo Caracciolo (ingresso 10 euro). Dalle 19.30 al teatro De Simone presentazione del progetto-soap "Il portinaio del condominio" a cura di Donatella Loffredo e Michele Pietrovito. Da mezzanotte al Mulino Pacifico "Giulio Cesare di notte", di Pino Carbone da William Shakespeare (ingresso 10 euro). Agenda FNAC Dalle 18 alla Fnac del Vomero, via Luca Giordano 59, per il ciclo "Science Café", a cura dell'Istituto di Genetica e Biofisica del Cnr, si discuterà sul tema "Leggere il Dna: il genoma umano", con il prof. Alfredo Ciccodicola, genetista. Modera la ricercatrice Antonella Prisco. Ingresso libero. Info 081 220 1000. STUDI FILOSOFICI Dalle 16 all'Istituto italiano per gli studi filosofici, via Monte di Dio 14, Piero Di Vona della Federico II terrà una lezione su " Spinoza solo filosofo universale dell'età moderna". Info 081 764 2652. PALAZZO SAN GIACOMO Dalle 13.30 a palazzo San Giacomo, sala Giunta, "Last Minute Market a Napoli - Trasformare lo spreco in risorsa". Intervengono il sindaco Luigi de Magistris, Andrea Segrè, ideatore dell'iniziativa, Gaetano Pascale di Slow Food. Modera Francesco Mele. PROCIDA Dalle 10 nella sede dell'Orientale a Procida (Terra murata), il convegno internazionale "Eros Latino", che affronterà in chiave interdisciplinare la metamorfosi dell'immaginario erotico, dall'antichità ai nostri giorni. Il convegno, organizzato dall'Orientale e dall'università di Paris Ouest Nanterre, durerà tre giorni e vedrà l'intervento di studiosi provenienti dall'Europa, dall'America latina e dagli Stati Uniti. CASAMICCIOLA/ISCHIA Dalle 16.30 all'hotel Oasi, Parco Termale Castiglione, Casamicciola/Ischia, via Castiglione 36, "Miss Chef", gara in Show-Cooking", competizione tra alcune delle migliori chef donne italiane con la proposizione dei più rinomati menù della tradizione valorizzando il "made in Italy". 
Un uomo di 40 anni è morto, vittima di un incidente accaduto poco dopo le 22 all'incrocio tra corso Europa, via Timavo e via Isonzo. La Peugeot 205, guidata da Fabio Pibiri, un panettiere di Marassi, si è capottata un paio di volte e il conducente è rimasto prigioniero tra le lamiere. È stato necessario l'intervento dei vigili del fuoco per liberarlo, ma nonostante i soccorsi del 118, l'uomo è morto subito dopo essere stato estratto dall'auto. LE IMMAGINI Gli agenti della polizia municipale si stanno occupando di ricostruire la dinamica della tragedia (forse riconducibile all'alta velocità), mentre a lungo il traffico in corso Europa è rimasto bloccato e tutti i veicoli sono stati dirottati su via Isonzo e via Sturla. 
LONDRA - L'apparenza inganna. E a guardarlo questo nuovo iPhone 5 non offre molte novità rispetto al suo predecessore. Ma del resto è quello che si è detto quasi sempre, tranne nel caso dell'avvento dell'iPhone 4, che aveva un look completamente diverso. Ma, come dice un vecchio motto, un libro non si giudica dalla copertina. O almeno non solo da quella. E infatti il nuovo iPhone all'interno ha molte, moltissime novità. Già soltanto qualche minuto dopo che le prime notizie hanno iniziato a circolare in rete c'è stato il coro dei delusi, di quelli che si aspettavano un "passo da gigante" per la nuova macchina Apple. E c'è già chi scommette che questa macchina non riuscirà a superare i record delle precedenti. LA PRESENTAZIONE: LEGGI L'ARTICOLO Eppure le possibilità che questo nuovo nato in casa Apple possa fare meglio dei suoi predecessori sono molte. Non solo per le novità che la macchina propone, ma per la forza dell'ecosistema ma cui si muove. Un ecosistema che in pochi mesi è stato completamente ridisegnato, con il nuovo iPad, i nuovi Mac, e oggi con i nuovi iPod, l'iPhone 5 e soprattutto il nuovo iTunes, che è il cuore di tutto il sistema, da dove si prendono musica, film, libri e soprattutto app. Un ecosistema che permette a tante macchine di lavorare in sincronia e che è, senza alcun dubbio, come ha sottolineato lo stesso Cook, il motivo principale della forza di Apple.  Android è su sei macchine su dieci, ma la estrema frammentazione dell'offerta (è su centinaia di telefoni diversi) invece di trasformarsi in una forza come fu per Windows nell'era dei personal computer, potrebbe a lungo andare dimostrarsi una debolezza. L'impersonalità di Android, la sua mancanza di "fascino" ma soprattutto il fatto che tra macchine diverse la gestione dei contenuti non è semplicissima, è elemento che ha giocato a favore del successo di Apple, che sostanzialmente con un solo modello, un unico telefono (e un unico tablet e solo tre modelli di computer) ha tenuto ampiamente testa agli avversari. Gli smartphone non sono come i pc, sono terminali personali, che sono sempre con noi e con i quali abbiamo un rapporto profondamente diverso da quello che avevamo con i computer, che erano fermi sulle scrivanie degli uffici o delle case e non "condividevano" molto della nostra vita. Lo smartphone, invece, è un prolungamento di noi stessi, conserva emozioni e ricordi, trasmette sentimenti e passioni, è parte integrante della nostra giornata e, per questo, non puó essere un oggetto "qualunque", ci deve piacere, ci deve somigliare, deve essere semplice ma intelligentissimo, in grado di fare quello che vogliamo immediatamente ma anche di rappresentarci, di farci interagire con gli altri. Certo, tutto questo lo fanno anche i telefoni con Android, anzi lo fanno meglio oggi di quanto non lo facessero all'inizio, e questo ha portato Samsung, ad esempio, a proporre macchine sempre più belle e sofisticate. Ma per molti consumatori l'originale, la macchina da cui tutto ha avuto inizio, e che negli anni si è rinnovata, ha offerto altre funzioni e possibilità, è meglio. E' meglio perché non solo offre la migliore tecnologia in circolazione, ma ha anche una personalità. È in questo scenario, uno stranissimo miscuglio di tecnologie, soldi, mercati, passioni, sentimenti, comunicazione, che si combatte la battaglia delle macchine mobili, macchine personali che si devono conquistare un posto non solo nelle nostre tasche ma nella nostra vita. E questo posto se lo devono meritare. Apple cerca di meritarselo non aumentando le dimensioni della macchina, non facendo una dimostrazione muscolare di forza, ma puntando sulle tecnologie, sui contenuti, sulle funzioni, su quello che rende la macchina personale, personalizzabile, funzionale, comoda. Niente circo, insomma, ma il tentativo di dare sostanza alle innovazioni. C'è bisogno di tutto quello che l'iPhone 5 ci propone? Non basta avere il "vecchio" iPhone o qualche altro smartphone in genere? Dipende da voi, dipende da quello che volete fare mentre siete in movimento, in un mondo che sembra essere orientato verso il "mobile first". Ed ecco che lo smartphone tiene in memoria i biglietti dell'aereo e quelli dell'ultimo concerto, le prenotazioni per il ristorante e la strada di casa, e tra breve si trasformerà in un portafogli per il nostro denaro elettronico, ci metterà in connessione con il dottore e ci farà avere i certificati dal comune. Faremo tutto questo con una macchina che avremo in tasca e in molti vogliono essere "quella" macchina. Tim Cook non è un "guru", non è un visionario, o almeno non sembra che lo sia quando sale sul palco dello Yerba Buena Arts Center di San Francisco. Ma sembra aver capito che l'era delle sorprese è forse finita per quello che riguarda gli smartphone e che c'è bisogno di sostanza, di motivi d'acquisto che siano più solidi, e che il nuovo iPhone 5 può vincere la gara con tutti gli altri concorrenti solo offrendo soluzioni nuove, offrendo non solo la possibilità di sostituire tutte le altre macchine mobili che usiamo, ma anticipare la possibilità che arrivino nuove macchine mobili che fanno cose che l'iPhone 5 non fa. Tecnologia prima di tutto, sostanza prima di tutto. Ed è di questo che ha parlato insieme a tutti gli altri sul palco di San Francisco. Non è più la Apple di Jobs, o almeno lo è ancora in parte. Lo è nell'attenzione ai particolari, nella ricchezza dell'offerta, nella visione del futuro. Ma non lo è nell'approccio generale, più serio, meno artistico, meno sognante, più pratico. Ma è probabile che per ora, prima di qualche nuovo colpo di scena, la Apple di Cook sia proprio quella adatta ai tempi. E che l'iPhone 5, "il miglior smartphone che abbiamo mai fatto", come dice Cook, sia la macchina giusta per questi tempi. 

«Salviamo la scuola». Nel giorno della prima campanella, la Flc Cgil scende in piazza con una manifestazione regionale per denunciare tagli e mancanze che pregiudicano il regolare avvio delle lezioni. Alcune centinaia le persone che questo pomeriggio hanno risposto all’appello e si sono radunate in largo Cavalleggeri, davanti alla Biblioteca Nazionale, per formare un corteo che ha attraversato le strade del centro fino a piazza Strozzi: tanti insegnanti, per lo più precari, personale Ata e anche qualche preside. Al centro della protesta, non soltanto i numeri – in Toscana, di fronte a un aumento di 6 mila studenti, mancano all’appello 400 docenti e 200 insegnanti di sostegno – ma anche il ritardo con cui si stanno svolgendo le operazioni di nomina del corpo docente. «Soltanto nella Provincia di Firenze – spiega il segretario regionale Cgil Alessandro Rapezzi - le nomine in ruolo inizieranno solo domani, e a seguire saranno assegnate le supplenze annuali. Questo significa che stamani i ragazzi sono tornati sui banchi e non hanno trovato molti dei loro insegnanti. In passato c’erano stati ritardi, ma mai come quest’anno, e la colpa è tutta della disorganizzazione del ministero. Meno male che si parla di governo dell’efficenza». La contestazione dei precari ha riguardato anche il concorso annunciato dal ministro Profumo, definito un «concorso-truffa»: «Perché lo Stato italiano deve spendere 150 milioni di euro per dare una seconda abilitazione a insegnanti già abilitati e sottoporre a un secondo concorso insegnanti che hanno già vinto un concorso pubblico?». 
