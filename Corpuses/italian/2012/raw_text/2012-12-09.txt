MILANO - L'Inter fa suo il big match col Napoli che vale il secondo posto e Andrea Stramaccioni non può far altro che complimentarsi con i suoi ragazzi. "La nostra partita era stata preparata per cercare di togliere al Napoli le loro sicurezze: avere pochi metri alle spalle del difensore, non permettere a Cavani di sfruttare sue qualità e togliere spazi ad Hamsik. Ogni partita è diversa, devi conoscere i tuoi pregi e difetti e giocare con umilta'. E' una vittoria importante, ce la possiamo giocare con tutti e possiamo migliorare ancora tanto. Faccio i complimenti ai ragazzi: in relazione al potenziale e al momento del Napoli, li abbiamo limitati tantissimo". LE FOTO/Una notte da Guarin, l'anti-Napoli Poi però non si risparmia un po' di scaramanzia: "Noi non siamo l'anti Juve, non siamo l'anti niente: l'ultima volta che ci avete affibbiato questo epiteto siamo crollati. Scherzi a parte, godiamoci la vittoria, ma da domani dobbiamo subito concentrarci sulla Lazio a Roma, una delle trasferte più difficili d'Italia. Anche io speciale? No, io sono il Normal One". GUARIN L'ARMA IN PIU' - La mossa di Guarin è stata azzeccata: "Gli avevo chiesto di fare il trequartista alle spalle delle due punte, quando poi il Napoli ha schierato tre attaccanti si è sacrificato dalla parte di Zuniga. Lui e tutta l'Inter hanno fatto un'ottima partita". E' evidente che la sua squadra è perfezionabile, magari sin da gennaio: "Il Napoli è con Mazzarri al terzo anno del suo progetto ed il mister, anno dopo anno, ha trovato giocatori idonei. Questo per me è il primo anno, è normale che manchi qualcosa, ma sono molto soddisfatto: siamo un gruppo unitissimo, io posso preparare tutte le partite che voglio, ma se i ragazzi poi non mettono in pratica... La mia Inter mi va bene cosi'". CAMBIASSO AL CENTRO DELLA DIFESA - Altra mossa vincente, Cambiasso centrale difensivo: "E' intelligente e capisce prima lo sviluppo delle azioni. Ho preferito lui a Silvestre perché avevo più bisogno di un libero piuttosto che di un marcatore". Infine, ecco spiegato il motivo che lo ha portato a rinunciare al tridente: "Il Napoli ha troppa forza fisica e qualità in mezzo al campo, avrei esposto ad un rischio troppo grande la stabilità della mia squadra. Oggi giocare col tridente non sarebbe stato intelligente". ZANETTI: "LE ARMI? UMILTA' E SACRIFICIO" -  "La cosa più importante è come siamo arrivati a vincere questa gara contro un avversario forte che gioca a memoria: umiltà e sacrificio ci hanno portato a vincere, questa vittoria ci lascia la consapevolezza che siamo forti, anche se c'è ancora tanto da lavorare", così il capitano nerazzurro, Javier Zanetti, commenta il successo sul Napoli. "L'umiltà ti porta a fare tanto, nel nostro caso è nel dna della società, a partite dal presidente fino a noi tutti. Ora cerchiamo di avere continuità, soprattutto nelle partite che sulla carta possono sembrare più agevoli. Siamo in ripresa, continuiamo a lavorare così", conclude il capitano nerazzurro. Leggi i commenti I commenti dei lettori 
MILANO - Critiche ai tecnici, braccia aperte al Carroccio: è la campagna elettorale che inizia, davanti a un capannello di giornalisti, con Berlusconi che parla fuori da una pizzeria di Milano e detta la linea del centrodestra. Primo punto: il capitolo alleanze, fondamentale in Lombardia come a  Roma. "Mai venuta meno l'alleanza con la Lega - dice l'ex premier - ora faremo un accordo  formale e solenne per governare che risolverà il problema dell'alleanza in Lombardia". Soluzione che potrebbe prendere la forma di "un ticket Gelmini-Maroni", dice ancora Berlusconi. Annuncio questo che arriva alla fine di una giornata in cui sembrava ci fosse stata una fumata nera sul rapporto con il Carroccio, argomento al centro di un vertice di 4 ore in via Rovani ( foto ). Certo c'è sempre l'incognita Gabriele Albertini che,  sostenuto dal  governatore Roberto Formigoni, si dice pronto ad andare  avanti anche da  solo, se il Pdl sosterrà Maroni. Ma le parole del Cavaliere sembrano chiare. FOTO A cena in pizzeria col Cavaliere E mentre prende forma l'alleanza con la Lega, a 24 ore dall'annuncio delle dimissioni di Mario Monti, l'ex premier attacca il presidente del consiglio e la sua compagine governativa: "Sorpreso? No, pensavamo che fosse doveroso un comportamento siffatto" ( video ). E ancora: "Il tempo dei tecnici è finito, noi durante il nostro governo siamo stati migliori di questo". "Noi abbiamo tenuto fede agli impegni. Cambia poco perché abbiamo l'anticipo di un voto di un mese, un mese e mezzo". E lancia il 24 febbraio come data per il voto. Alla domanda se è "sufficiente un mese per battere Bersani?" Berlusconi risponde sicuro: "Penso di sì, sono più giovane politicamente di Bersani, Casini" e di altri politici del centrosinistra "e sono assistito dal migliore giovane che c'è in campo, Angelino Alfano". Poi un'apertura che sa tanto di provocazione: "Se Renzi volesse venire con noi, sappia che ai liberali tengo sempre la porta aperta" Berlusconi conferma anche la linea euro-critica su cui si attesterà il Pdl in vista del voto: "Non si può continuare con queste politiche germano-centriche in ossequio all'Europa". Poi risponde duramente al presidente del Parlamento europeo Martin Schulz, che ha detto che "Berlusconi è una minaccia per l'Ue" : "È assurdo e inaccettabile che possa esprimere giudizi così sulla politica italiana. È anche male informato, perché se in Italia c'è una persona più europeista di Silvio Berlusconi me la facciano trovare". "Confido nel buon senso degli italiani - conclude - cui cercherò di spiegare andando nel prossimo mese in tv che il voto frammentato rende il Paese ingovernabile". Pdl sempre più diviso. Proseguono, intanto, all'interno  del Pdl le polemiche tra i fedelissimi dell'ex premier, che rilanciano  la parola d'ordine del ritorno di Berlusconi come scelta di  responsabilità nei confronti del Paese, e i dissidenti che definiscono  la nuova discesa in campo un grave errore. "Credo che Berlusconi sia  stato davvero molto lungimirante quando decise di passare il testimone  ad Alfano, quindi di fatto ad una nuova generazione e quando fissò la  data delle elezioni primarie", ha detto Giorgia Meloni ,  ex ministro della Gioventù nell'ultimo Governo Berlusconi. "Erano -  spiega - decisioni in sintonia con la richiesta degli italiani di  rinnovare la classe politica di questo Paese. Per tutto questo, l'aver  cancellato improvvisamente tale percorso rischia di essere una mossa  assolutamente incomprensibile dal punto di vista politico". Il deputato Giuliano Cazzola ,  che venerdì in contrasto con la linea del suo partito, ha votato la  fiducia, ha dichiarato ancora una volta che il suo è stato un gesto  politico: "Il mio voto favorevole alla fiducia è stato dettato soltanto  dall'esigenza di ribadire l'appoggio al governo Monti nel momento in cui  il mio partito glielo negava. È stato un voto squisitamente politico",  ha detto. Leggi i commenti I commenti dei lettori 
MADRID - Il Barcellona vince 2-1 in casa del Betis Siviglia e ricaccia a -6 l'Atletico Madrid. Ma è la serata di Lionel Messi: la doppietta della 'Pulce' è decisiva e consente all'argentino di eguagliare e poi migliorare il record di Gerd Muller che, nel 1972, aveva siglato 85 reti nell'anno solare. Messi ora è a 86. L'argentino ha sbloccato il risultato al 15' e raddoppiato al 25, poi, al 39', Ruben Castro ha riaperto la partita. Nella ripresa Betis pericoloso, ma il Barcellona di Vilanova porta a casa una vittoria che gli permette di mantenere le sei lunghezze di vantaggio sull'Atletico Madrid, trascinato da Falcao (5 reti) nel 6-0 rifilato al Deportivo La Coruna. 'MANITA' DI FALCAO, ATLETICO VOLA - Alle spalle del Barça non molla l'Atletico Madrid di Simeone, che con un Falcao straripante travolge il Deportivo La Coruna 6-0. Il colombiano ha realizzato una eccezionale 'manita', la prima cinquina della sua carriera in match ufficiali. Era a secco dal 25 novembre scorso e oggi, dopo il gol iniziale per l'Atletico di Diego Costa, ha colpito in tutte le maniere: tre volte con tiri di potenza, una con un colpo di testa in tuffo e un'altra procurandosi un calcio di rigore che poi ha trasformato. Grazie alle cinque reti realizzate al 'Vicente Calderon' Falcao si è portato a quota 16 nella classifica dei marcatori. L'ultima cinquina in una partita della 'Liga' era stata quella realizzata da Morientes in Real Madrid-Las Palmas nella stagione 2001-2002. Il record assoluto appartiene a Ladislao Kubala, che in un Barcellona-Sporting Gijon 9-0 di 60 anni fa, campionato 1951-'52, segnò 7 gol. BENE LEVANTE E ATHLETIC - Nelle altre partite della domenica tutto facile per il Levante contro il Maiorca: 4-0 per i valenciani che scavalcano il Getafe e si portano al sesto posto. Apre le marcature nel finale di primo tempo l'ex interista Martins, poi, tra il 4' e il 13' della ripresa, i gol di Navarro, Garcia e Iborra. Un gol al 34' di Aduriz consente invece all'Athletic Bilbao di superare per 1-0 il Celta Vigo. I baschi tornano così al successo dopo un punto in tre gare e salgono a quota 18, staccando proprio il Celta. Risultati 15esima giornata: VENERDI' Espanyol - Siviglia 2-2 SABATO Real Sociedad - Getafe 1-1 Malaga - Granada 4-0 Valladolid - Real Madrid 2-3 Osasuna - Valencia 0-1 DOMENICA Levante - Maiorca 4-0 Athletic Bilbao - Celta de Vigo 1-0 Atletico Madrid - Deportivo La Coruna 6-0 Real Betis - Barcellona 1-2 LUNEDI' Rayo Vallecano - Saragozza ore 21 Leggi i commenti I commenti dei lettori 
"La nostra partita era stata preparata per cercare di togliere al Napoli le loro sicurezze: avere pochi metri alle spalle del difensore, non permettere a Cavani di sfruttare sue qualità e togliere spazi ad Hamsik. Ogni partita è diversa, devi conoscere i tuoi pregi e difetti e giocare con umiltà". Andrea Stramaccioni spiega come la vittoria sul Napoli, che ha proiettato l'Inter al secondo posto, sia nata prima di stasera, studiando gli avversari e preparando al meglio l'ennesimo confronto diretto con una grande portato a casa. Guai però a parlare di obiettivi a lungo termine per quest'Inter di altissimo livello: "Ogni domenica cerchiamo di dare un giudizio alla stagione di una squadra - sottolinea a Sky il tecnico nerazzurro - E' una vittoria importante, ce la possiamo giocare con tutti e possiamo miglorare ancora tanto. Faccio i complimenti ai ragazzi: in relazione al potenziale e al momento del Napoli, li abbiamo limitati tantissimo". La mossa di Guarin è stata azzeccata: "Gli avevo chiesto di fare il trequartista alle spalle delle due punte, quando poi il Napoli ha schierato tre attaccanti si è sacrificato dalla parte di Zuniga. Lui e tutta l'Inter hanno fatto un'ottima partita". E' evidente che la sua squadra è perfezionabile, magari sin da gennaio: "Il Napoli è con Mazzarri al terzo anno del suo progetto ed il mister, anno dopo anno, ha trovato giocatori idonei. Questo per me è il primo anno, è normale che manchi qualcosa ma sono molto soddisfatto: siamo un gruppo unitissimo, io posso preparare tutte le partite che voglio ma se i ragazzi poi non mettono in pratica... La mia Inter mi va bene così". 
"La prima frazione è stata equilibrata: nel primo calcio d'angolo hanno fatto gol. Poi, alla seconda occasione, Milito ha raddoppiato. Bravi loro. Noi, invece, non abbiamo sfruttato le nostre possibilità. Nel secondo tempo, poi, credo che abbiamo dominato ed abbiamo costruito almeno sei occasioni pericolose". Così, ai microfoni di Sky, al termine di Inter-Napoli, l'allenatore dei partenopei Walter Mazzarri. "Non ho nulla da rimproverare ai miei ragazzi: loro sono stati bravi e cinici, noi invece abbiamo sbagliato diverse palle in attacco. In questo dobbiamo migliorare, nel buttare la palla dentro la rete, e questo è ciò che ho detto negli spogliatoi. Per il resto credo che ci serva semplicemente un pò di esperienza. In questo dobbiamo crescere; mentre loro sono più abituati a sfide di questo livello", ha precisato il tecnico degli azzurri, rispondendo a chi gli chiedeva di eventuali rinforzi nel mercato di gennaio. "Sono comunque soddisfatto della prova dei ragazzi e credo che stiamo facendo un bel campionato. Dispiace soltanto per il risultato di oggi e per aver lasciato qualche punto per strada sia questa sera che in altre due occasioni. Adesso guardiamo avanti con fiducia: ho visto un buon Britos, soprattuto in fase difensiva, ed attendiamo il recupero di Campagnaro. Insigne? Ha giocato una buona partita: certo, in particolare in fase realizzativa, una cosa è giocare nella serie cadetta e un'altra è militare nella massima categoria", ha concluso Mazzarri. 
MILANO - Deluso dal risultato, non dalla prestazione. Walter Mazzarri non ha nulla da rimproverare ai suoi dopo il match perso contro l'Inter che fa perdere il secondo posto in classifica agli azzurri e allontana la Juventus, ora a cinque punti. "La prima frazione è stata equilibrata: nel primo calcio d'angolo hanno fatto gol. Poi, alla seconda occasione, Milito ha raddoppiato. Bravi loro. Noi, invece, non abbiamo sfruttato le nostre possibilita'. Nel secondo tempo, poi, credo che abbiamo dominato ed abbiamo costruito almeno sei occasioni pericolose". LE FOTO/Insigne, esordio a Milano positivo NIENTE DA RIMPROVERARE - "Non ho nulla da rimproverare ai miei ragazzi - continua il tecnico -: loro sono stati bravi e cinici, noi invece abbiamo sbagliato diverse palle in attacco. In questo dobbiamo migliorare, nel buttare la palla dentro la rete, e questo è ciò che ho detto negli spogliatoi. Per il resto credo che ci serva semplicemente un po' di esperienza. In questo dobbiamo crescere; mentre loro sono più abituati a sfide di questo livello - ammette Mazzarri -. Sono comunque soddisfatto della prova dei ragazzi e credo che stiamo facendo un bel campionato. Dispiace soltanto per il risultato di oggi e per aver lasciato qualche punto per strada sia questa sera che in altre due occasioni. Adesso guardiamo avanti con fiducia: ho visto un buon Britos, soprattuto in fase difensiva, ed attendiamo il recupero di Campagnaro. Insigne? Ha giocato una buona partita: certo, in particolare in fase realizzativa, una cosa è giocare nella serie cadetta e un'altra è militare nella massima categoria". PANDEV: "REGALATO UN TEMPO" - "Non è mancata la personalità, abbiamo giocato a viso aperto contro una bella squadra come l'Inter". Per Goran Pandev il Napoli non ha demeritato contro i nerazzurri: "Nella ripresa abbiamo giocato con tre punte più Hamsik - ha detto l'attaccante di Mazzarri - Abbiamo contruito delle palle gol ma loro grande sono una grande squadra e hanno fatto gol con un mezzo tiro in porta. A noi questo manca, dobbiamo crescere ma siamo sulla buona strada". Per Pandev, il Napoli non era demoralizzato per via di una Juventus che non perde mai un colpo: "Guardiamo solo a noi, stasera abbiamo fatto del nostro meglio e siamo dispiaciuti per aver perso. Abbiamo regalato all'Inter un tempo, il primo, ed è qui che secondo me abbiamo perso la partita". Leggi i commenti I commenti dei lettori 
L'Inter torna al secondo posto. Battendo il Napoli per 2-1 (Guarin e Milito nel primo tempo, accorcia Cavani nella ripresa) nel posticipo domenicale della 16^ giornata, i nerazzurri superano i partenopei in classifica tornando al secondo posto a -4 dalla Juventus. LE FOTO1/Tutti i gol di Inter-Napoli Con Guarin dietro Milito-Cassano e Cambiasso al posto di Samuel (bocciatura per Silvestre), Stramaccioni piazza due mosse a sorpresa che creano subito effetto: è proprio Guarin a trasformare in rete il corner di Cassano dopo soli 8'. LE FOTO2/Insigne, ottimo esordio a Milano Il Napoli ha il merito di reagire subito e di sfiorare il pari con Insigne e Hamsik: l'Inter regge l'impatto, i partenopei insistono con Maggio ma Ranocchia e Juan Jesus fanno buona guardia su un Cavani a tratti nervoso. Il Napoli gioca, l'Inter graffia: al 39' nerazzurri sul 2-0 con Milito, servito da Guarin che raccoglie una respinta di Zuniga e serve al Principe un assist al bacio. Mazzarri riparte con Pandev per Gamberini, Cassano sfiora il tris (palo pieno), ma è un altro Napoli, che mette alle corde l'Inter: bravissimo Handanovic su Inler, poi il portiere sloveno non può nulla su Cavani, dopo la sua parata su Pandev (in fuorigioco). Match riaperto, Palacio per Cassano e l'Inter si rivede in avanti con Milito e due tiracci di Guarin. LE FOTO3/Guarin è l'anti-Napoli Handanovic blocca sul cross di Pandev indirizzato a Cavani, quindi Rizzoli grazia Behrami che, già ammonito, entra con il piede a martello su Guarin. Occasionissima per il Napoli al 40', quando Cavani crossa rasoterra per Mesto, Pereira anticipa tutti ma sfiora un clamoroso autogol. Al 42' ancora Napoli ad un passo dal pari: colpo di testa comodo di Maggio, che appoggia il pallone tra le braccia di Handanovic. Il Napoli prova l'assalto finale ma non basta, l'Inter torna seconda. Inter  (3-4-2-1): Handanovic 6.5, Ranocchia 7, Cambiasso 6, Juan Jesus 6.5, Nagatomo 6.5, Zanetti 6, Gargano 6, Guarin 7, Pereira 6, Cassano 6.5 (18' st Palacio 5.5),  Milito 6.5 (28' st Coutinho 5.5). (12 Castellazzi, 27 Belec, 6 Silvestre, 17 Mariga, 24 Benassi, 28 Pasa, 33 Mbaye, 41 Duncan, 52 Romanò, 88 Livaja). Allenatore: Stramaccioni 7. Napoli (3-4-1-2): De Sanctis 6, Gamberini 5.5 (1' st Pandev 6), Cannavaro 5.5, Britos 6, Maggio 6.5, Behrami 6.5, Inler 6 (16' st Dzemaili 6), Zuniga 6, Hamsik 5.5 (38' st Mesto sv), Insigne 6.5, Cavani 6. (22 Rosati, 2 Grava, 4 Donandel, 6 Aronica, 8 Dossena, 9 Vargas, 14 Campagnaro, 15 Colombo, 21 Fernandez). Allenatore: Mazzarri 6 Arbitro: Rizzoli di Bologna 6 Reti: nel pt 8' Guarin, 39' Milito; nel 9' Cavani. Angoli: 9-3 per il Napoli Recupero: 3' e 3' Ammoniti: Handanovic 3 Pandev, per comportamento non regolamentare; Gamberini, Gargano, Berhami per gioco falloso. Spettatori: 57.374 per un incasso di 1 milione 421 mila 801 euro. I GOL NEL DETTAGLIO - 8'pt: Cassano da calcio disegna un cross perfetto per Guarin che al volo gira in porta. - 38': Guarin raccoglie ai 25 metri una respinta della difesa partenopea, mette la palla a terra e con un passaggio in verticale serve Milito che in corsa mette nell'angolo e batte De Sanctis. - 8'st: Hamsik dal fondo sulla sinistra riesce a crossare: la palla arriva Pandev (in dubbia posizione) a un metro dalla porta che devia, Handanovic respinge su Maggio, che ritenta la via della porta, la palla sembra entrare in rete ma decide Cavani. 
