CITTA' DEL MESSICO - Lo scrittore messicano Carlos Fuentes, uno dei massimi esponenti della letteratura in lingua spagnola, è morto all'età di 83 anni. L'annuncio, anticipato dall'ANSA, è stato dato dal presidente messicano Felipe Calderon. L'autore di romanzi come 'La regione più trasparente' e 'La morte di Artemio Cruz', soffriva da tempo di problemi cardiaci. Il Consiglio nazionale delle arti e cultura ha confermato la notizia. Fuentes è stato il romanziere messicano più celebrato e ha avuto un ruolo determinante nelle letteratura latino americana nel suo ritratto lucido, a tratti cinico, di una nazione che aveva perso i suoi ideali rivoluzionari. La sua morte segna la fine si una voce importante. Il presidente Felipe Calderòn ha già espresso il suo cordoglio e si è detto profondamente rattristato dalla perdita di questo "amato e ammirato" autore. Nato a Panama l'11 novembre 1928, Fuentes era figlio di un diplomatico e questo lo portò a vivere fin da bambino in molti paesi d'America Latina e negli Stati Uniti dove, come ha ricordato egli stesso, imparò ad amare il suo Paese e ad avvicinarsi alla letteratura attraverso la lettura di Mark Twain, Edmondo de Amicis ed Emilio Salgari. Fu lui stesso ambasciatore, in Francia, fra il 1972 e il 1978, ma dedicò poi la maggior parte del suo tempo alla scrittura pubblicando numerosissimi saggi e romanzi, fra cui 'Gringo Viejo' che gli valse il Premio dell'Istituto italo-latinoamericano nel 1989, che si aggiunge a molti altri riconoscimenti da lui ottenuti, come il Premio Cervantes e il Grinzane Cavour. Nel 1987 gli fu concesso il premio Cervantes, il più prestigioso premio per la letteratura in lingua spagnola. Nel 2004 ha vinto anche il Premio letterario Giuseppe Acerbi con il romanzo Gli anni con Laura Diaz e nel 2009 la Gran Cruz de Isabel la Catolica. 

ROMA - E' stata la prima class action proposta in Italia, il 1° gennaio 2010. Ma è andata male: l'azione del Codacons contro Unicredit, che denunciava l'illegittimità delle clausole introdotte dalla banca all'indomani dell'abolizione della commissione di massimo scoperto, è stata dichiarata inammissibile dal giudice di primo grado e ieri anche dalla Corte d'Appello di Roma. Non per ragioni sostanziali, ma perché, spiega Nicola Palombi, uno dei tre avvocati del collegio di difesa di Unicredit (gli altri due sono Stefano D'Ercole e Fabrizio Pellegrino), "la disciplina della class action è inapplicabile ai fatti avvenuti prima del 15 agosto 2009, e il comportamento che la banca ha tenuto trae origine da clausole contrattuali stipulate con i correntisti in precedenza". Per cui può anche darsi che la "commissione di disponibilità immediata fondi" e la "commissione per utilizzi oltre la disponibilità fondi" siano un modo surrettizio di aggirare il divieto di legge di imporre ai correntisti la commissione di massimo scoperto. Ma il tribunale non può pronunciarsi in materia, non almeno in virtù di una class action. I procedimenti aperti dal Codacons a Roma erano due: uno, il primo, era stato proposto da Carlo Rienzi, presidente dell'associazione. La Corte d'Appello di Roma ha riunito i due procedimenti e li ha respinti entrambi. "Ricorreremo in Cassazione - annuncia Giuliano Liuzzi, l'avvocato che ha rappresentato l'associazione nei primi due gradi di giudizio - proprio non ci aspettavamo una pronuncia di questo tipo, a Torino e a Napoli, anche per la class action proposta da Altroconsumo, è andata diversamente: i tribunali hanno accolto la tesi secondo la quale l'illecito viene commesso dalla banca nel momento in cui effettua i prelievi non dovuti dal conto dei clienti, non nel momento in cui vengono stipulate le clausole". "Un'interpretazione non corretta, quella del Codacons - obietta l'avvocato Palombi - si deve guardare alla data d'introduzione dello strumento contrattuale, e se il rapporto tra le parti ha avuto inizio prima del 2009, l'art.140bis del codice del consumo vieta l'azione, e il giudice si è pronunciato di conseguenza". Il Codacons ha intentato una class action per la "sostituzione" della commissione di massimo scoperto anche contro Intesa Sanpaolo. Nel rendere pubblico l'avvio della causa, il presidente Carlo Rienzi dichiarò, in una nota, che "l'azione poggia sulle rilevazioni dell'Antitrust secondo le quali le banche avrebbero compensato l'eliminazione della commissione di massimo scoperto introducendo nuove e più costose commissioni a carico degli utenti, anche 15 volte più care rispetto al massimo scoperto". Per quanto riguarda Intesa Sanpaolo il tribunale di Torino ha indicato inammissibile la class action del Codacons nel giugno del 2010. Un altro ricorso è stato presentato per lo stesso motivo, presso lo stesso tribunale, da Altroconsumo a novembre del 2010, e i giudici hanno dichiarato la class action ammissibile e il procedimento è in fase dibattimentale. 
Il rischio è vedere i dipendenti del Comune girare in canottiera, oppure la gente in coda all'anagrafe squagliarsi alle prime ondate di caldo. Già, perché i condizionatori di Palazzo Civico saranno spenti. Ordine perentorio del direttore generale, Cesare Vaciago, che rischia di aprire una diatriba con gli 11 mila dipendenti e non solo. Ai sindacati la circolare non è piaciuta, ai lavoratori nemmeno, tanto che c'è già chi pensa di mettersi in mutua. E anche i presidenti delle Circoscrizioni sono pronti ad opporsi. Come? Dando il via libera, nei quartieri, all'accensione degli impianti, nonostante l'impostazione del city manager Vaciago, negli uffici situati nei sottotetto, oppure nei centri anziani e nelle anagrafi. Insomma, si profila una battaglia del condizionatore. I presidenti hanno scritto al sindaco Fassino, ma non hanno ancora ricevuto risposta. E ieri si sono riuniti per decidere di agire in autonomia rispetto alla circolare del direttore generale che mira al risparmio in un momento difficile per i conti del Comune. "C'è un problema di salute pubblica  -  sottolinea Nadia Conticelli, rappresentante dei dieci presidenti di Circoscrizione  -  i condizionatori sui territori riguardano alcuni uffici decentrati dislocati ad esempio nei sottotetti, prefabbricati o altri luoghi particolarmente invivibili nel periodo estivo e poi i centri emergenza anziani, uno o due per territorio. Nelle scelte questi elementi non si possono ignorare e non si può nemmeno pensare di chiudere degli uffici con la bella stagione. Sono necessarie almeno delle deroghe". I dieci presidenti sono pronti ad emanare un ordine di servizio in contrasto con il diktat di Vaciago. Il loro non è uno scaricabarile. Tutti sanno che i risparmi sono fondamentali e che è giusto mettere mano alla gestione e alla macchina comunale, contenendo le spese dove si può, ma senza pensare ad una città che chiuda per ferie e senza sparare nel mucchio. "Il delicato e necessario compito di risanamento del bilancio  -  aggiunge Conticelli  -  richiede però di entrare nel merito delle questioni. Sono necessari provvedimenti chiari, anche se antipatici o impopolari, e seri, rispettosi degli amministratori, dei lavoratori e dei cittadini". Già, perché nel giorno in cui è arrivata la circolare di Vaciago, che non prevede deroghe e impone controlli a campione per verificare chi tiene acceso, dagli uffici dei Servizi Sociali è arrivato un altro documento dove si chiedeva conto del funzionamento dei condizionatori nei centri per gli anziani. E nei quartieri non sapevano più a chi dare retta. I presidenti ora sperano in un intervento che chiarisca cosa fare e non in una paginetta firmata dal city manager senza tanti chiarimenti. Poche righe che hanno fatto salire la temperatura negli uffici del Comune. 
FIRENZE - "Il ritorno a Firenze? Perché no... sarebbe stimolante". Claudio Ranieri, intervistato da Radioblu, apre alla possibilità di tornare ad allenare la Fiorentina. "Ho ricevuto altre richieste, dall'Inghilterra come da altri luoghi ma devo ammettere che da quando c'è stato questo contatto con alcuni dirigenti viola ho capito che la cosa sarebbe affascinante. Le cose difficili mi piacciono..." Ranieri dice di non aver ancora incontrato i Della Valle: " No e comunque sarà fondamentale perché voglio capire bene il tutto". ANDREA DELLA VALLE PERSONA CONCRETA - Ranieri ha comunque già conosciuto Andrea a Londra. "Quando allenavo lì - spiega -, in occasione di un vernissage di un suo marchio, mi spiegò cosa voleva fare lui a Firenze. I fatti poi sono seguiti alle sue parole. Credo fermamente che sia una persona seria, che vuole fare bene nelle sue attività". CAPISCO I TIFOSI, SONO AMAREGGIATI - Il nome di Ranieri al momento, però, non sarebbe gradito da alcuni tifosi per il suo alto ingaggio. Soldi che, per loro, andrebbero spesi per i giocatori. E, in tal senso, già durante Fiorentina-Cagliari i cori di disapprovazione non sono mancati. "Non sono amareggiato per quello che è successo  -  ribatte Ranieri - Capisco i tifosi. Ricordo che quando sono venuto in B hanno fatto il tifo solo per Firenze. Erano arrabbiati, però pian piano riuscimmo a riportare entusiasmo. Ora sono stanchi, delusi e amareggiati, perché sono tre anni che vedono la propria squadra in difficoltà". SERVE FEELING TRA SQUADRA E GIOCATORI - Ranieri, però, saprebbe da dove ripartire: "Ci vuole feeling fra squadra e tifosi e a Firenze ancor di più - sottolinea - Questa è una città viscerale dove chi ama la Fiorentina lo fa come se fosse la propria mamma". Il tecnico romano,  comunque, è consapevole delle difficoltà maggiori che incontrerebbe rispetto alla sua prima esperienza in viola. "Potrebbe essere più dura adesso rispetto al passato perché ora non ci sono quei campioni che c'erano allora. Rispetto a quando arrivai in città anni fa, la squadra è, ringraziando Dio, in A. C'è da fare una grossa ricostruzione. Servono giocatori che sappiano assumersi le proprie responsabilità e che abbiano grossa personalità. Si deve ripartire e per farlo serve gente supermotivata. A prescindere dal nome dell'allenatore che guiderà la Fiorentina, questa è una squadra che deve stare in alto in classifica. Se qualcuna delle big dovesse sbagliare, la Fiorentina deve essere pronta a lottare per il 3° posto. La gente di Firenze merita questo". Leggi i commenti I commenti dei lettori 
Il centro è il campus universitario di Valenzano. A costruirlo doveva essere la Uniedil srl di Michele Labellarte. Il progetto, caro a Savinuccio Parisi, finisce sul tavolo del ministro Maristella Gelmini dopo essere stato sponsorizzato da avvocati, direttori di banca, assessori comunali. In tutto diciassette persone. A tutti i professionisti è stato notificato ieri pomeriggio l'avviso di conclusione delle indagini: le accuse contestate sono, a vario titolo, il favoreggiamento, riciclaggio, corruzione, rivelazione del segreto d'ufficio ed estorsione. La procura distrettuale antimafia di Bari ha chiuso l'inchiesta Domino 2. Nel registro degli indagati sono finiti tre avvocati, sei direttori di banca e due rappresentanti comunali. Oltre agli "uomini" di Labellarte, l'imprenditore deceduto ritenuto dalla guardia di finanza il cassiere del clan Parisi. In trentacinque pagine i magistrati Francesca Romana Pirrelli e Elisabetta Pugliese, coordinati dal procuratore capo Antonio Laudati, ricostruiscono tutte le tappe dell'affaire "campus universitario". Al termine dell'inchiesta esce ridimensionata la posizione di Giovanni Di Cagno, Onofrio Sisto e Giacomo Porcelli, indagati nella prima inchiesta Domino per riciclaggio: per loro l'accusa è di favoreggiamento nei confronti del bancarottiere Labellarte (non viene contestato alcun contatto con la criminalità), che Sisto e Di Cagno avevano seguito come avvocati. I tre legali, in base a quanto emerge dagli atti, erano incaricati dalla Uniedil (società riconducibile a Labellarte) di curare la realizzazione del Centro universitario integrato a Valenzano. "In concorso tra loro  scrivono i pm  aiutavano Labellarte ad assicurarsi definitivamente parte del profitto di circa sette miliardi di lire rinveniente dal reato di bancarotta fraudolenta della società New Mometech srl e dal reato di frode fiscale con ingente evasione Iva della società Let's Start, omettendo la segnalazione" alla centrale delle operazioni sospette. Per concorso in favoreggiamento indagati alcuni direttori di banca: Gaetano Antonio Barone, Salvatore Biscozzi, Pierfrancesco Lovecchio, Domenico Perrone, Beniamino Piombarolo e Andrea Maccagni. C'è poi Grazia Alessandra De Carne. Tra gli indagati Sergio Martino, amministratore formale della Uniedil srl, e la prestanome Anna Laura Lagioia, Donato Amoruso e Vitantonio Leuzzi, vice sindaco e assessore del Comune di Valenzano accusati di aver agevolato il progetto in cambio di denaro e altre utilità. Infine per estorsione Nicola Settanni, Matteo Radogna, Filippo Tenerelli. Argomenti corruzione 
Adesso la serie A è più vicina. Appena tre giorni dopo la brutta sconfitta di Pescara, il Toro si è prontamente riscattato vincendo nel modo migliore una sfida chiave. I ragazzi di Ventura si sono imposti per 3 a 0 al Sassuolo, un diretto antagonista nella corsa verso la promozione. Una vittoria che non è mai stata messa in discussione e che a tratti ha entusiasmato il pubblico granata, accorso numeroso per la sfida decisiva. Ha aperto le marcature D'Ambrosio nel primo tempo, poi Basha ha raddoppiato dopo appena sette minuti della ripresa. A mettere in cassaforte la vittoria ci ha pensato Meggiorini. Unica nota dolente della serata: l'infortunio a capitan Bianchi, costretto a uscire dopo appena 23 minuti di gioco per una botta. Domenica nuovo impegno casalingo contro il Modena: potrebbe sancire il ritorno in Serie A con una domenica di anticipo. 
BERLINO - "Vogliamo lavorare assieme per il bene dell'Europa". Piatto forte del faccia a faccia era la crisi dell'Eurozona alla  luce dell'impasse  politica in Grecia. E al termine del bilaterale, i  leader dei due Paesi  "pilastri" della Ue hanno ribadito assieme che "Atene deve restare nell'area della moneta unica". I due leader hanno anche detto che la decisione greca di "tenere nuove elezioni va rispettata". "Conosciamo le responsabilità che sono le nostre come francesi e tedeschi e cercheremo di trovare le soluzioni ai problemi esistenti", ha detto Angela Merkel all'inizio della conferenza stampa. "Crescita non è una parola vuota, ma il metodo migliore, e deve trasformarsi in fatti tangibili. Valuteremo tutte le misure possibili", ha aggiunto Francois Hollande. "Compresi gli eurobond". Per poi concludere che va rinegoziato il Patto di bilancio che è stato stabilito per integrarvi, appunto, la crescita. Entrambi hanno sottolineato la comune volontà di collaborare per risolvere i problemi. "Non ho problemi a dire che ci sono dei punti in comune sulla crescita" ha affermato la Merkel, La leader tedesca ha sottolineato che la crescita è "un concetto generale", che può riguardare diversi tipi di misure e che discuterà ancora con Hollande i loro diversi punti di vista. Hollande, dal canto suo, si è detto "a favore del rigore di bilancio". Francese e tedesco . "Abbiamo usato tutti e due le nostre lingue madri, tranne in alcuni momenti quando, in assenza delle interpreti, abbiamo usato qualche espressione in inglese". Così la cancelliera tedesca, Angela Merkel, risponde - al termine dell'incontro con Francois Hollande - a chi gli ha chiesto quale fosse stata la lingua scelta durante il faccia a faccia. L'inconveniente aereo. Dopo la tradizionale cerimonia  dell'insediamento all'Eliseo di stamattina, la trasferta di Hollande in  Germania è stata piuttosto travagliata: colpito da un fulmine, l'aereo  presidenziale è stato costretto a rientrare a Parigi. Nessuna  conseguenza per i passeggeri, ma Hollande ha dovuto imbarcarsi su un  altro aereo, un Falcon 900, per riprendere il viaggio. Inevitabilmente, è  slittata di oltre un'ora la cena di lavoro programmata con la  cancelliera Merkel. "Forse il fulmine che ha colpito il suo aereo è un buon segno per la nostra collaborazione", ha ironizzato la cancelliera. Il fulmine può essere letto come un segno positivo, perchè in Germania, in un modo di dire in lingua tedesca, viene associato appunto al successo. Hollande taglia la strada alla Merkel .  Il presidente francese è protagonista suo malgrado con piccoli errori di  protocollo durante il passaggio davanti al picchetto militare alla  Cancelleria di Berlino. Hollande, inesperto, è apparso un po' goffo e a  tratti è stato guidato da Angela Merkel, che lo ha accolto sorridente,  in giacca bianca e pantaloni neri. Ad un certo punto le ha anche  involontariamente tagliato la strada. In un secondo momento, ha avuto  bisogno di un suggerimento della cancelliera essendosi fermato un po'  troppo a lungo rispetto a quanto prevede il rito degli onori militari. 
