IN PRIMO PIANO FESTIVAL DI PASQUA Il Festival di Pasqua della Provincia di Bari fa tappa alla Basilica di San Nicola. Alle 20,30 l'Orchestra sinfonica, guidata dal direttore artistico Angelo Cavallaro, propone un concerto con musiche di Vivaldi, Rossini e il Requiem in do minore per coro misto e orchestra di Luigi Cherubini. Sul palco, ci sarà anche il Coro Modus novus e al soprano Mina Yamazaki.  Info provincia. ba. it. VIA CRUCIS Non è semplicemente un concerto. Alle 19 nel Salone del Castello di Sannicandro di Bari, la Fondazione Piccinni propone la Via Crucis con i passi meditativi di Mario Luzi (poeta e scrittore, tra i principali esponenti della corrente dell'Ermetismo) accompagnati dai suoni della Settimana Santa. Protagonista della serata, la banda 'Giuseppe Verdì di Sannicandro di Bari diretta dal maestro Francesco Loiacono. Ingresso libero. STABAT MATER Lo Stabat Mater di Giovanni Battista Pergolesi anima il mercoledì santo di Brindisi. Alle 20,30 nella Chiesa San Paolo eremita, si esibisce l'orchestra barocca "La Confraternita dè musici", diretta da Cosimo Prontera. Ospiti d'eccezione saranno il soprano Gemma Bertagnolli e il contralto Sara Mingardo. Ingresso libero. DRACULA, UNA STORIA VERA È la prima storia scritta in italiano sul vero Dracula, con un linguaggio denso e insieme leggero e con una tecnica raffinata e coinvolgente. E di "Dracula, una storia vera" si discute alle 18 nella libreria Laterza con l'autore Vito Bianchi (scrittore e archeologo e docente di Archeologia all'Università di Bari), nell'ambito dei Mercoledì con la storia. Ingresso libero. PITTURA SONORA Arte e musica vanno a braccetto al museo Castromediano di Lecce, con "Pittura sonora. Suoni e immagini del barocco". Si parte alle 19,30 con la presentazione della testa di marmo di Alessandro Magno a cura dell'archeologa Anna Lucia Tempesta. Seguirà, nella stessa sala,  il concerto "Musica serenissima", su musiche di Monteverdi, Strozzi e Vivaldi. Ingresso libero. FASTEST Domenica sarà in pista in Qatar, oggi è al cinema. Valentino Rossi è il protagonista di "Fastest  -  il più veloce", il film che sarà trasmesso in contemporanea via satellite in numerosi cinema italiani e che in Puglia si proietta alle 19,30 alla multisala Galleria di Bari e alle 21 al Cinemars di Andria, all'Uci di Molfetta e al Pixel multicinema di Santeramo in colle. Info nexodigital. it ALESSANDRO ROBLES La poesia del cantautore nell'Incanto del tempo. Nel foyer del teatro Traetta di Bitonto, alle 20,30 Alessandro Robles presenta il suo ultimo libro, con letture di Franco Martini e l'accompagnamento musicale di Luciano Damiani, alla chitarra. Ingresso libero. Teatro POV  -  POINT OF VIEW Al teatro Verdi di San Severo, alle 21 va in scena "Pov - point of view" del Teatro dei limoni. Info  0882.24.13.23. VANGELO SECONDO GIUDA Al teatro Duse di Bari, alle 21 va in scena "Il Vangelo di Giuda" di Teodosio Saluzzi, per la regia di Lino De Venuto. Info 080.504.69.79. COSÌ È (SE VI PARE) Alle 20,30 al Nuovo teatro Verdi di Brindisi, va in scena "Così è (se vi pare)" di Luigi Pirandello con regia di Michele Placido. Info 0831.56.25.54. HO INTERVISTATO IL SILENZIO Al teatro Monticello di Grottaglie, alle 21,15 Valentina Rota, Maria Elena Leone, Daniela Delle Grottaglie portano in scena "Ho intervistato il silenzio". Info  328.748.26.83. IL SOGNO DI MOSÈ Al teatro comunale di Mesagne, alle 20,30 va in scena il musical "Il sogno di Mosè". info 328.836.01.79. Musica NICOLÒ CARNESI Al Safarà Pub di Cerignola, in piazza Matteotti, alle 22,30 Nicolò Carnesi in concerto. Info 349.132.60.10. APLUVIA SMALL ORCHESTRA Alle 20,30 al teatro comunale Grassi di Cisternino, concerto dell'Apluvia Small Orchestra. Info 339.638.86.70. COLTRANE'S SOUND Nella Vinotecheria musicale "Vite!", a Nardò, alle 21 per le jam del Birdland, serata "About Coltrane's sound". Ingresso libero, info 389.515.73.51. CICO FROM ARETUSKA Al Corto maltese di Lecce, in via Giusti, alle 21,30 concerto di Cico from Aretuska. Ingresso libero, info 327.878.24.54. PRE EASTER PARTY Al Katerin live pub di Leporano, alle 22 "Pre Easter party", dj set con Ciro Merode, Lello Santoro e David Strauss. Ingresso libero, info 339.102.31.08. IO?DRAMA All'Arci Calypso di Sava, alle 21 gli Io?drama in concerto. Info 328.204.40.43. BRUSCA Il comitato di quartiere città vecchia di Taranto, in via Arco Paisiello organizza "Quattro giorni della Madonna", al via alle 22 con il dj set di Brusca. Ingresso libero. R/UMORI Alle 19 a "U' Sgranatoriè in via Abate Gimma a Bari, per la rassegna musicale r/Umori, live show di Janela  e dj set di Sooge. Ingresso libero, info 347.535.87.99. TRAMONTI A  Grottaglie, alle 19, nel giardino di Casa Vestita, in via Crispi, è in programma il concerto "Tramonti", curato dalla banda musicale "Giovanni Neglia" di Villa Castelli. Ingresso libero. Libri OLIVETTI Alle 17,30 nell'auditorium del museo Castromediano di Lecce, presentazione del libro "In me che non c'è futuro..." e discussione sul modello olivettiano. Ingresso libero. CACCIAPAGLIA Alla Vallisa di Bari, alle 20 Lino Pasquale Cacciapaglia presenta il libro di poesie 'Esisti Sole!'. Ingresso libero. Agenda LOTTA AL CANCRO Alle 19 nel laboratorio urbano di Fasano, in corso Vittorio Emanuele, dibattito sulla prevenzione del cancro con Francesco Schittulli. Ingresso libero. LIBERE ANTIFONE Alle 20.30 nella Chiesa di San Giovanni di Dio (in via Arpi) a Foggia, si presenta il disco e il progetto "Libere Antifone", a cura di Piernicola Dalla Zeta. Ingresso libero. VOID PERFORMANCE Dalle 16 alle 21 al Livello Undiciottavi di Trepuzzi è in programma la serata Void performance  -  demo. Info 389.882.38.00. ANTONIO FANTETTI Nella sala convegni del Politecnico di Bari, per i Laboratori della fotografia, alle 17 incontro con Antonio Fantetti in Lezione di fotoritocco con utilizzo di software lightroom. Ingresso libero. L'ULTIMA CORVÈ Alle 20,45 "L'ultima corvè" di Hal Ashby è il nuovo film della rassegna del cineforum Libertà, nella sede dell'associazione italo-britannica, in via Abbrescia a Bari. Ingresso libero. APULIA FILM COMMISSION Apulia Film Commission inaugura una nuova stagione del sostegno alle imprese cinematografiche nazionali e internazionali che girano in Puglia con la presentazione di un nuovo fondo, "Apulia National Film Fund", dedicato esclusivamente alle produzioni audiovisive nazionali. Info apuliafilmcommission. it. 
ROMA - Il Consiglio Italiano per i Rifugiati (CIR) accoglie con profondo dolore la notizia dell'ennesimo tragico naufragio di rifugiati provenienti dalla Libia, notizia arrivata proprio il giorno in cui comincia la missione del Ministro dell'Interno Cancellieri in Libia. Non si può che cogliere il valore simbolico di questo evento e sottolineare che il diritto dei migranti e dei rifugiati deve assolutamente essere messo al centro dei negoziati in corso volti a ricontrattare il Trattato di Amicizia Italo-Libico. Rafforzare la democrazia. "Le condizioni in cui migranti e rifugiati sono costretti a vivere in Libia al momento sono assolutamente inaccettabili. Quello che chiediamo è che venga creato per la Libia un Piano Marshall che permetta di rafforzare le strutture democratiche, al momento attuale praticamente inesistenti, in modo che questo paese sia in grado di rispettare gli obblighi internazionali assunti. Un piano che non deve coinvolgere solamente l'Italia, ma anche l'Unione Europea e tutti i Paesi che erano in prima fila nelle operazioni Nato inclusi gli Stati Uniti" dichiara Christopher Hein, Direttore del Consiglio Italiano per i Rifugiati "Un piano che preveda anche l'istituzione di vie d'accesso protette in Europa per almeno una parte dei migliaia richiedenti asilo e rifugiati che sono al momento presenti in Libia, dando priorità a quelli appartenenti ai gruppi vulnerabili". Proposte operative. Il CIR ha presentato la scorsa settimana proposte operative e raccomandazioni politiche per promuovere misure di ingresso protetto per rifugiati: visti umanitari, re insediamento, procedure di entrata protetta, evacuazioni umanitarie. Per dare ai rifugiati una possibilità diversa rispetto a quella di pagare trafficanti, attraversare il mare in barconi di fortuna e rischiare la vita, costretti ad un ingresso irregolare in Italia e in altri paesi dell'Unione Europea. 
ROMA - Nonostante il governo siriano abbia dichiarato di voler attuare alcuni dei sei punti del piano di Kofi Annan , la repressione continua. Amnesty International ha denunciato l'arresto, avvenuto domenica 1° aprile, di 13 studenti dell'Istituto commerciale di Daraya: Omar al-Fahhal, Wa'el Khanji, Abd al-Wahab Fawwal, Majd Nayla, Nidal Dahous, Wa'el Idliby, Mohamed Sharebji, Mohamed Shaker Dabbas, Ali Khawladi, Mahmoud Badr,  Anas al-Sharebji, Amjad Ali Wahby e Wa'el Qawqanji. Le loro famiglie non sanno dove e in quali condizioni siano detenuti. I testimoni. Secondo testimonianze oculari, i 13 ragazzi (tutti di età compresa tra 17 e 19 anni) sono stati perquisiti, picchiati e insultati da uomini in borghese di fronte ad altri studenti, prima di essere portati via. Gli uomini in borghese apparterrebbero ai servizi segreti dell'Aeronautica, responsabili di molti, se non della maggior parte, degli arresti effettuati a Daraya sin dall'inizio della rivolta, nel marzo 2011. "Sono migliaia le persone detenute in tutta la Siria. Molte di loro si vedono impedito ogni contatto col mondo esterno, compresi gli avvocati, e sono a rischio di tortura" -  ha dichiarato Ann Harrison, vicedirettrice del Programma Medio Oriente e Africa del Nord di Amnesty International. "Andare avanti con questo tipo di detenzioni e fare nuovi arresti come quelli del 1° aprile a Daraya fa venire seri dubbi su quanto il governo sia seriamente intenzionato ad attuare il piano Annan"  -  ha commentato Harrison. Le informazioni continuano ad arrivare. Amnesty International continua a ricevere informazioni quotidiane su nuovi arresti, mentre prosegue la detenzione senza contatti col mondo esterno del direttore del Centro siriano per i media e la libertà d'espressione, Mazen Darwish, e di altri suoi collaboratori arrestati a febbraio. Da quando, il 27 marzo, la Siria ha accettato il piano Annan, Amnesty International ha ricevuto i nomi di 232 persone uccise, tra cui 17 bambini. 
Momenti di autentica paura nel pomeriggio di martedì nel centro di Fidenza. Una Mini color Gialla inseguita dalla Mobile di Parma e da una pattuglia di quella di Bologna accorsa a supporto. Il bandito alla guida - Ravazi Mindiashvili (georgiano di 38 anni) - ha percorso le strade del centro a una velocità che gli stessi agenti hanno definito "incredibile" - ben oltre i 100 km all'ora - terminando la sua folle fuga alla rotonda di via provinciale con via Trieste. Qui la Mini ha tamponato una Fiat 500, cappottandosi ripetutamente. Il malvivente è stato soccorso dagli agenti e trasferito a Vaio, la prognosi di 7 giorni, "miracolato" secondo la polizia visto lo schianto. Per lui sono scattate anche le manette, così come il complice, sempre georgiano, Sasha Komorov (35 anni), arrestato precedentemente a Salso. L'accusa è rapina impropria. LA VICENDA - Tutto ha inizio la mattina del 3 aprile. Sulla A1 un equipaggio della sezione rapina nota una vistosa Mini One color giallo. A bordo una sola persona. Ha inizio così un lungo pedinamento, che coinvolge anche una pattuglia delle Mobile di Bologna, che appreso via radio degli accertamenti incorso, ha offerto il proprio aiuto, rivelatosi poi prezioso. Dopo essere entrato nel centro di Fidenza la Mini ha cominciato a percorrere a bassa velocità le strade del centro, con l'autista particolarmente intento a osservare le finestre delle abitazioni. Precedentemente in autostrada gli agenti lo hanno visto telefonare ripetutamente. In più di un'occasione Mindiashivili si è fermato, suonando anche ai campanelli, evidentemente per verificare se ci fosse qualcuno in casa. Dopo un lungo tira e molla nel pedinamento, la Mini è arrivata a Salso, ma a bordo sono ora in 2. Anche qui si ripete la scena di Fidenza: guardano le finestre delle case. Alla fine scendono, entrano in un condominio, dal quale poi escono. Mindiashivili fa rotta verso la macchina, il complice procede a piedi. Quest'ultimo viene subito fermato dalla Mobile, non senza opporre una forte resistenza. La Mini invece sgomma via a tutta velocità, terminando la sua corsa alla rotonda di via Trieste. A bordo gli agenti trovano un paio di cacciavite e alcuni oggetti preziosi che risultano rubati dall'appartamento nel quale si sono introdotti a Salso. Il proprietario, in ferie, raggiunto telefonicamente ha descritto con precisione una fede e un crocifisso. Un altro pezzo della refurtiva è stato gettato via durante l'inseguimento, un piccolo pacchettino, che la polizia non è riuscito a trovare. I due sono stati arrestati. Komorov, con numerosi precedenti per furto, è già in carcere. Il complice è a Vaio, piantonato, con una prognosi di 7 giorni. Poi anche per lui si apriranno le porte di via Burla. 
ROMA - "Oltre 10 milioni di persone soffrono per un grave stato di insicurezza alimentare, oltre un milione di bambini sono a rischio di malnutrizione acuta grave, con seri pericoli di vita, mentre le previsioni peggiori fanno aumentare questa stima a 1,4 milioni; 1,6 milioni di bambini soffrono di malnutrizione moderata. Sono i dati  drammatici che hanno spinto oggi l' UNICEF , in contemporanea in tutto il mondo, a lanciare la campagna di sensibilizzazione e raccolta fondi " EMERGENZA NEL SAHEL-1 milione di bambini a rischio-DAI L'ALLARME! ", ha dichiarato il Presidente dell'UNICEF Italia Giacomo Guerrera. I paesi colpiti dall'emergenza . Sono otto: gli interi territori di Ciad, Burkina Faso, Mauritania, Mali e Niger e le regioni settentrionali della Nigeria, Camerun e Senegal. In questi paesi la situazione è estremamente grave:  i tassi di malnutrizione globale acuta - grave e moderata - sono pari o superiori al 10%; in Ciad e in molte regioni di Niger e Mauritania il tasso ha superato la soglia d'emergenza del 15%. Nel Sahel, la malnutrizione costituisce il più grave fattore di rischio di mortalità e morbidità tra i bambini piccoli, contribuendo al 35% di tutti i decessi infantili annui nella regione. Ogni anno nel Sahel muoiono 645.000 bambini, 226.000 per cause legate alla malnutrizione. Nei paesi colpiti la malnutrizione dei bambini è effetto non solo dalla quantità e qualità del cibo disponibile: la maggior parte delle morti infantili è correlata anche alla mancanza di adeguati servizi di assistenza nutrizionale e medica, e di acqua potabile e condizioni igieniche di base. L'emergenza nutrizionale . E' aggravata dalla crisi in Mali dopo il colpo di stato di metà marzo, che aumenta l'instabilità nella regione e pone ulteriori rischi per le popolazioni sfollate nel paese, quelle rifugiate nei paesi confinanti e le comunità d'accoglienza presso cui si trovano sfollati e rifugiati. Negli 8 paesi colpiti l'UNICEF ha mobilitato scorte di alimenti terapeutici pronti per l'uso, per la cura della malnutrizione acuta grave, sufficienti fino al giugno 2012: 132.000 pacchi di alimenti terapeutici sono già stoccati in loco e l'UNICEF ne sta inviando ulteriori 178.000. I piani UNICEF prevedono una prima fase di risposta d'emergenza, diretta a salvare il più alto numero di vite possibile, e una seconda fase volta ad affrontare le cause strutturali sottostanti la malnutrizione. Gli obiettivi. sono quelli di sostenere cure e assistenza per 1 milione di bambini che rischiano d'essere affetti da malnutrizione acuta grave, e in serio pericolo di vita, estendendo i servizi che, allo stato attuale, sono in grado di fornire cure a 500.000 bambini. L'UNICEF collaborerà al contempo con il WFP per l'assistenza a 1,6 milioni di bambini affetti da malnutrizione moderata. Nel corso del 2012, interventi integrati saranno erogati a livello di centri sanitari e di comunità locali. Le urgenze. Per i primi 6 mesi del 2012, l'UNICEF ha urgente bisogno di circa 67 milioni di dollari, per rispondere ai bisogni immediati di donne e bambini. Per il complesso degli interventi necessari nel 2012, l'UNICEF stima occorrano 119,5 milioni di dollari. Finora solo 37,6 milioni sono stati ricevuti. Se la situazione non migliorerà, si stima che 15 milioni di persone avranno bisogno d'assistenza nel 2012. Le donazioni. Per l'emergenza nel  Sahel si possono effettuare donazioni all'UNICEF: tramite: -    c/c postale 745.000, causale: "Emergenza Sahel"; -    carta di credito online su www. unicef. it, oppure chiamando il numero verde UNICEF 800745000; -    cc bancario Banca Popolare Etica IBAN IT51 R050 1803 2000 0000 0510 051 causale "Emergenza Sahel"; -    i comitati locali dell'UNICEF presenti in tutta Italia (elenco sul sito-web www. unicef. it). 
ROMA  - Viso pallido, provato, tre ore sotto torchio: " Parisi ha parlato tanto", ammette l'avvocato Rodella. Non è ancora stato interrogato a Bari, s'è già confessato a Roma dal procuratore Palazzi. Che non è andato oltre, ma può comunque ritenersi soddisfatto: l'ex terzino pugliese è stato parecchio collaborativo. SI PUNTA SULLE DICHIARAZIONI DI GERVASONI - In attesa delle carte che la procura di Bari trasmetterà presto a via Po, gli 007 federali hanno concentrato le loro audizioni  -  già fissate prima della retata di lunedì notte  -  sulle confessioni del 'Superpetitò Gervasoni a Cremona: " Per Palermo-Bari, terminata 2-1 per i rosanero, il risultato concordato era un over con la sconfitta dei pugliesi con almeno 2 gol di scarto. Si tratta di notizie che mi ha riferito Gegic nell'immediatezza della partita in quanto ho scommesso sulla medesima. Ricordo che, sempre secondo quanto mi riferì Gegic, era stato Carrobbio a mettersi in contatto con Padelli, Bentivoglio, Parisi, Marco Rossi e Masiello. Il risultato concordato non venne raggiunto in quanto Miccoli, senza saper nulla della combine, sbagliò il rigore che era stato volutamente provocato". I CINQUE BARESI  - Escluso Masiello ovviamente (in carcere a Bari)  -  sono stati ascoltati questo pomeriggio dagli uomini di Palazzi. Marco Rossi s'è presentato, rimandando però la propria audizione a data da destinarsi: " Non posso parlare perché il mio verbale è stato segretato a Bari". Dove è indagato insieme a Bentivoglio, quasi in lacrime davanti alla procura federale. Quanto accaduto al compagno Masiello li sta terrorizzando: " Padelli è tranquillo e sereno e non è neppure indagato", assicura l'avvocato Tropenscovino. Parisi lo è ed è pronto a sputare tutto. Lo ha fatto per tre ore già davanti a Palazzi e ai suoi uomini, confermando diverse combine. Il terzino giocò ben otto partite di quel finale della scorsa stagione: Udinese-Bari 1-0, Parma-Bari 1-2, Bari-Catania 1-1, Cesena-Bari 1-0, Bari-Samp 0-1, Bari-Roma 2-3, Palermo-Bari 2-1 e Bari-Lecce 0-2. Alcune sono già sotto inchiesta. Sulle ultime due sfide s'è concentrato parecchio l'interrogatorio di Parisi. PELLISSIER E LUCIANO NEGANO COINVOLGIMENTI - Breve quello di Pellissier e Luciano, per le gare Napoli-Chievo 3-0 del 31 maggio 2009, Chievo-Novara 3-0 (30 novembre 2010) di Coppa Italia e Bari-Chievo 1-2 del 20 marzo 2011: " Sono stati ascoltati un quarto d'ora a testa  -  spiega l'avvocato De Luca  -  ma non ci sono state delle partite contestate. Hanno ammesso la conoscenza con i fratelli Cossato, ma si sono dichiarati entrambi totalmente estranei. L'interrogatorio verteva chiaramente sul verbale di Gervasoni". L'ex difensore del Piacenza raccontava: " I fratelli Cossato mi dissero d'avere dei contatti nel Chievo, in particolare Pellissier ed Eriberto. Entrambi gli consentivano di manipolare le partite veronesi qualora se ne presentasse l'occasione". Il " Superpentito" lo ripeterà venerdì 13 aprile (fissata la sua udienza in procura) quando incrocerà lo sguardo di Brocchi e Mauri per Lazio-Genoa. Lo fulmineranno. Argomenti calcioscommesse Leggi i commenti I commenti dei lettori 
MILANO - Non ci sarà bisogno di un nuovo allentamento di politica monetaria a meno che la crescita non rallenti. E' quanto emerge dai verbali della riunione del 13 marzo del Fomc, il braccio di politica monetaria della Federal Reserve. In quella riunione la Fed aveva deciso di lasciare i tassi di interesse in un range tra lo 0 e lo 0,25%, il minimo storico a cui erano stati portati nel dicembre 2008. Per gli economisti del Fomc, la crescita è moderata e graduale, la disoccupazione in calo, ma ancora troppo elevata. La ripresa acquisterà forza, ma se la Cina rallenta più del previsto, ci saranno problemi  per le esportazioni statunitensi. Ci sono minori problemi finanziari globali, ma il rischio rimane. E' questa in estrema sintesi il quadro della Fed, che giudica poco interessante un eventuale e nuovo riacquisto di bond. Tuttavia, i dirigenti della Fed si sono detti pronti, nel caso questo fosse necessario, ad acquistare e vendere asset "in maniera consona a promuovere una più robusta ripresa economica". La Fed quindi appare più prudente sul lancio di nuovi stimoli all'economia. Il resoconto della riunione ribadisce che c'è un rafforzamento dei segnali di ripresa, ma che il livello di disoccupazione resta troppo elevato. Inoltre rivela che solo "un paio" di membri del Fomc hanno chiesto stimoli aggiuntivi per l'economia, meno di quelli che si erano pronunciati in questo senso a gennaio, quando le minute parlavano di "alcuni" membri del Fomc. Pochi i riferimenti a nuove misure di sostegno della ripresa: "un paio di membri hanno rilevato che l'avvio di nuovi stimoli potrebbe rendersi necessario solo se l'economia dovesse perdere abbrivio o se l'inflazione dovesse attestarsi al di sotto dell'obiettivo del 2% sul medio termine". Secondo la Fed, poi, "i miglioramenti registrati sul mercato del lavoro potrebbero essere interpretati nel senso di un aumento delle probabilità che i recenti dati sul prodotto interno lordo possano essere rivisti significativamente al rialzo". Guardando all'andamento dell'economia, anche se alcuni membri del Fomc ritengono che "le stime sulla crescita nel 2012 sono migliorate, la maggior parte ritiene che non ci saranno significative revisioni dell'outlook sul prodotto interno lordo per il 2013 e 2014". In generale, sono stati registrati "significativi miglioramenti" del settore finanziario e anche a livello globale "i problemi sono diminuiti, ma il rischio rimane", soprattutto qualora il rallentamento dell'economia cinese dovesse essere più sostenuto di quanto previsto. Il problema maggiore resta l'andamento del mercato del lavoro che, "nonostante alcuni miglioramenti incoraggianti", continua a presentare "il rischio non irrilevante che i progressi possano diminuire nel corso dell'anno, come successo nel 2010 e 2011". 
