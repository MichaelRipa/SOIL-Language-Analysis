TORINO - La Juve pareggia soffrendo con lo Shakhtar, ed anche il tecnico dei bianconeri Massimo Carrera ammette la serata difficile:  "Siamo entrati in campo timorosi - commenta a Sky - sapevamo che questo Shakhtar era una squadra difficile da affrontare con giocatori forti. Siamo entrati contratti, abbiamo preso gol, abbiamo recuperato subito ma poi ce la siamo giocati alla pari. Se rifarei il cambio di Vucinic? A noi serviva anche una punta che marcasse Fernandinho, che era quello che faceva giocare la squadra, abbiamo fatto cambi perchè la stanchezza si sentiva dopo tante partite ravvicinate. Quest'anno abbiamo meno tempo per lavorare e questo è il maggiore problema. Sappiamo che nel nostro girone ci sono due squadre con cui ce la giocheremo fino alla fine. Non abbiamo avuto la manovra fluida di altre volte, ma in Champions le avversarie sono forti, noi faremo del nostro meglio per arrivare il più lontano possibile". Leonardo Bonucci è stato l'autore del gol del pareggio: "Sicuramente per come si era messa siamo stati bravi a recuperarla. Siamo entrati in campo timorosi, abbiamo lasciato il gioco a loro e questa non è la caratteristica nostra. Forse se con una Juve diversa nei primi 20' parleremmo di una vittoria. Esultanza sul gol? Normale, ho esultato sotto la curva e poi sono andato a salutare mia moglie che per la prima volta ha portato mio figlio allo stadio" Per Marchisio il pari può star bene: "Per come è andata alla fine, un punto guadagnato? Negli ultimi minuti sicuramente. Sapevamo di incontrare una squadra che giocava bene a calcio, che ha giocatori davanti molto veloci e bravi nel contropiede. L'abbiamo visto, soprattutto nel secondo tempo, nelle ultime azioni quando abbiamo rischiato di perdere la partita. Siamo partiti un pò contratti nel primo tempo, poi siamo usciti, siamo riusciti ad alzarci di più con tutti i reparti e abbiamo avuto le nostre occasioni, sia dopo il pareggio, sia nel secondo tempo. Poi, per la stanchezza e la bravura degli avversari, nel finale abbiamo rischiato. Juve con meno intensità? Loro sono sicuramente un'ottima squadra, però ci sta che giocando ogni tre giorni non riesci ad avere sempre lo stesso ritmo. Bisogna cercare di dosare nel migliore dei modi. Fondamentali le due partite con i danesi? Sicuramente, sono le due partite più importanti. Speriamo di andare a giocare soprattutto da loro quando non c'è troppo freddo, neve o ghiaccio. Anche se sulla carta è la partita più "facile", dobbiamo fare attenzione anche a loro. Noi siamo tornati quest'anno in Champions, dobbiamo dimostrare contro tutti di meritare questa coppa". Leggi i commenti I commenti dei lettori 
A tutti quelli che avrebbero sempre voluto farci un hammam, sappiate che il tempo s'avvicina. Il mobilificio Proietti lascia, se ne va, abbandona il campo, e non credo saranno in molti quelli che lo rimpiangeranno. Stava lì dentro, nei locali storici e immensi che un tempo ospitavano i Bagni pubblici della Garbatella, fin dai primi anni Settanta. Ora, dice il proprietario, l'Ater ha triplicato l'affitto: "17.000 euro al mese" e che sia vero oppure no poco importa. Importa che uno dei più importanti palazzi del quartiere torna in mani pubbliche. Per farne che? Anche questo importa 
ROMA - Prosegue il momento d'oro dei Cantù. Dopo la vittoria in Supercoppa che ha interrotto la striscia della Montepaschi Siena e la qualificazione all'Europa che conta, i lombardi non falliscono neanche la prima in campionato. Nell'atteso posticipo della 1a giornata di serie A, la chebolletta ha battuto l'Umana Venezia con il punteggio di 81 a 61. Questi i parziali: 21-15, 40-27, 59-44. Per cantù 13 punti di Smith, 12 di Tyus. A Venezia non bastano i 19 punti di Young. Non c'è stata mai partita. Umana Venezia rimaneggiata, costretta a ruotare soltanto su otto effettivi a causa delle assenze di  Bowers e Szewczyk. La formazione di Trinchieri invece, rodata dagli impegni in Supercoppa e nel Qualifying Round di Eurolega, ha chiuso con sei uomini in doppia cifra ed è partita subito bene riuscendo a trovare varie soluzioni offensive, soprattutto sottocanestro e grazie alle penetrazioni di Smith e Aradori. Venezia poco ha potuto contro la fisicità canturina, di Cusin e del veemente Tyus. Lento e impacciato Williams, è toccato all'ex Marconato cercare di reggere la forza d'urto con un  minutaggio importante (16 minuti) che poco si concilia con l'anagrafe. Dall'altra parte, però, è l'altro classe 1975 della partita, il capitano Nicolas Mazzarino a firmare il primo break della partita con una tripla e un rimbalzo difensivo strappato a Williams, al quale deve esattamente 25 centimetri, oltre che nove anni di età. Venezia ha retto sino al termine del primo quarto, quando è risalita a -4, poi ha progressivamente ceduto sino a mollare nell'ultimo quarto, vero e proprio garbage time, servito per rivedere in campo il canturino Marko Scekic , al rientro dopo più di un anno per infortunio. CHEBOLLETTA CANTU': Abass ne, Scekic, Smith 13, Markoishvili 3, Leunen 4, Mazzarino 3, Casella ne, Brooks 14, Tyus 12, Tabu 11, Aradori 11, Cusin 10. Allenatore: Trinchieri UMANA VENEZIA: Clark 13, Mihalich ne, Diawara 10, Marconato 1, Zoroski 6, Young 19, Fantoni, Rosselli	6, Magro 2, Williams 4. Allenatore: Mazzon ARBITRI: Sahin, Pozzana e Biggi NOTE: parziali 21-15, 40-27, 59-44. Tiri liberi Cantù 16/23, Venezia 13-18. Usciti per cinque falli Marconato, Williams. Risultati prima giornata Vanoli Cremona            - SAIE3 Bologna            63-74 Enel Brindisi             - Cimberio Varese          110-118 dts Sidigas Avellino          - Sutor Montegranaro       74-82 Scavolini Banca Marche PU - Virtus Roma              71-75 EA7 Emporio Armani Milano - Juvecaserta              97-71 Banco di Sardegna Sassari - Angelico Biella          79-67 Trenkwalder Reggio Emilia - Montepaschi Siena        56-61 chebolletta Cantu'         - Umana Reyer Venezia      81-61 Leggi i commenti I commenti dei lettori 
TORINO - " Dovevamo vincere". Mircea Lucescu, tecnico dello Shakhtar, ha un pizzico di rammarico per non essere andato via da Torino con i 3 punti. "Anche un punto contro la Juve è importante ma meritavamo di più. Abbiamo controllato il gioco, avuto un possesso palla superiore e li abbiamo fatti correre a vuoto. Giochiamo bene, non per niente non perdiamo da 26 partite. Ci sono giocatori che da 5 anni giocano assieme e si vede. Questa squadra l'abbiamo costruita passo per paso e non ha paura di giocare contro nessuno. Abbiamo dimostrato di essere un club di alto livello. Chelsea e uve sappiano che per la qualificazione ci siamo anche noi". BENE GLI ATTACCANTI - Lucescu elogia i suoi attaccanti: "Willian quest'anno era sul punto di andare al Chelsea, non ci siamo messi d'accordo sulla somma, anche il Tottenham non ha offerto quanto volevamo. Ha solo 24 anni, ha grande talento, adesso vuole farsi vedere in Champions e ha fatto una bella partita. Mkhitaryan è intelligente tatticamente, ha saputo mettere in difficoltà l'avversario con la sua presenza fisica ed è stato sempre sul punto di far gol. Anche Teixeira ha fatto bene". Leggi i commenti I commenti dei lettori 
E pensare che l’asta per l’affidamento del servizio è andata deserta due volte. Poi si è capito che Torino sembrava fatta apposta per un noleggio di biciclette, come accade nelle capitali europee, o nelle più piccole città padane. ToBike ha preso il volo il 6 giugno 2010 e in poco più di due anni sono oltre ventimila gli abbonati. E domani sera presenta i primi pezzi di una linea di abbigliamento che sfrutta il marchio in giallo e blu. Prendiamo le mosse da uno dei progetti più riusciti dell’amministrazione torinese — che pure non ha brillato finora per l’attenzione ai ciclisti — per inaugurare una rubrica settimanale dedicata a chi pedala. Un successo insperato quello di ToBike, un’idea che piace agli studenti come ai professionisti in giacca e cravatta, e probabilmente sarebbe cresciuta ancora se l’inaridirsi delle casse comunali non avesse frenato l’apertura di nuove stazioni. Sono comunque 82 quelle attive, ToBike promette di arrivare a cento entro fine anno, immettendo man mano anche altri mezzi: in media, una bici ogni due colonnine. Nei prossimi giorni dovrebbero essere inaugurate le due stazioni di largo Orbassano e, molto richiesta in San Salvario, di corso Marconi. Quella al Cimitero monumentale sta attendendo l’allaccio della corrente elettrica da mesi, un po’ com’era successo in largo Cln. Si può, nell’attesa, provare a votare il proprio gradimento per una stazione sul sito www.tobike.it, sperando che se ne tenga conto. L’affermazione è in ogni caso innegabile, le biciclette gialle hanno invaso Torino e ToBike è diventato addirittura un marchio da sfruttare (oggi peraltro il Comune annuncia i futuri programmi di sponsorizzazione del servizio, dopo le polemiche per il contratto con una società di scommesse). Domani pomeriggio alle 18.30 alla Trattoria Basta Parèj di via Sant’Agostino 23/m il laboratorio di sartoria Nati Matti presenta una prima linea di abbigliamento con il logo blu e giallo. Felpe, per il momento, ma potrebbe arrivare altro. Una buona idea, ché il ciclismo urbano non ha bisogno degli abiti sofisticati necessari per pedalare su una bicicletta da corsa, ma se non ci si limita a brevi spostamenti di pochi minuti qualche accorgimento è comunque utile. Come ben sa chi si trova con il fondo dei pantaloni lisi e bucati dalla sella, o la gamba masticata dalla catena. 
ROMA  - Arriva da Minsk il risultato più clamoroso della 2/a giornata di Champions League. I vicecampioni in carica del Bayern crollano (3-1) al cospetto del BATE Borisov e vengono agganciati al 2° posto del gruppo F dal Valencia che ha regolato con un gol per tempo (2-0) il Lille. Con identico punteggio (0-2) il Barcellona passa a Lisbona in casa del Benfica. Lo imita il Braga che sorprende a Istanbul (0-2) il Galatasaray. Colpi esterni in rimonta anche per Manchester Utd (1-2 col Cluj) e Celtic (2-3 a Mosca con lo Spartak). Infine, il Chelsea travolge in Danimarca (0-4) il Nordsjaelland. FOTO - Benfica-Barcellona: Puyol si frattura il gomito BATE BORISOV-BAYERN 3-1 Clamoroso tonfo del Bayern che si fa sorprendere dal gran momento di forma del BATE. I tedeschi falliscono una clamorosa occasione al 13' con Kroos che dopo aver evitato anche il portiere in u sita colpisce il palo a porta vuota, e vengono immediatamente puniti dai padroni di casa che al 23' passano con un destro in girata di Pavlov, lesto a riprendere una conclusione sbilenca di Volodko. Il Bayern sfiora subito il pari con Ribery poi subisce i contropiede dei bielorussi che in almeno tre circostanze, con Olekhnovich, Rodionov e lo stesso Pavlov falliscono la palla del ko. Il Bayern non va oltre un destro di poco a lato di Muller e, allora, alla fine il BATE riesce a raddoppiare al 79' con Rodionov che triangola al limite con Olekhnovich e batte Neuer con un preciso sinistro sul primo palo. Il Bayern tira fuori l'orgoglio e accorcia le distanze all'87' con Ribery che, poco dopo aver colpito una traversa, infila Gorbunov su lancio smarcante di Shaqiri. I tedeschi si riversano in attacco e, al 94', incassano in contropiede il 3-1, siglato da Renan Bressan con un gran destro all'incrocio su assist dalla sinistra di Mozolevski. VALENCIA-LILLE 2-0 Con una doppietta di Jonas, il Valencia piega il Lille e aggancia il 2à posto. Dopo una ghiotta occasione per parte (Feghouli e Balmont), è Jonas a bloccare il risultato (38') con un preciso destro in diagonale su lancio smarcante di Soldado. Il Lille manca il pari con Payet e, dopo essere stato graziato da Soldado (colpo di testa alto a porta vuota), incassa il colpo del ko al 75' ancora da Jonas che scavalca un incerto Landreau con un tiro-cross dalla destra. BENFICA-BARCELLONA 0-2 Con un gol per tempo il Barcellona espugna Lisbona e resta a punteggio pieno in vetta alla classifica del gruppo G. I catalani impiegano appena 6' per passare: ci pensa Sanchez con un bel tocco in spaccata su cross dalla sinistra di Messi. Il Barcellona manca altre due buone occasioni con Messi e Sanchez ma poi trova comunque il modo per chiudere i conti al 55' con Fabregas che infila di sinistro il pallone sul primo palo sfruttando un assist di Messi. Da segnalare nel finale un grave infortunio occorso a Puyol che in ricaduta si è procurato la lussazione del gomito sinistro. GALATASARAY-SP. BRAGA 0-2 Un Braga concreto passa con merito a Istanbul e aggancia il Cluj al 2° posto nel gruppo H. I lusitani partono con maggior determinazione e, dopo aver sfiorato il vantaggio con Custodio, passano (27') con un tap-in di Ruben Micael, lesto a riprendere una corta respinta di Muslera su un tiro da fuori di Amorim. Il Galatasaray fatica a reagire e per poco non incassa il raddoppio sulle conclusioni di Eder e Vinicius. Solo nella ripresa vengono fuori i turchi che, però, non vanno oltre due tiri pericolosi di Burak e Yilmak che colpisce in pieno una traversa. Il Braga resiste coi denti e, al 94', mette al sicuro la vittoria in contropiede con Alan che infila l'incrocio su un cross dalla sinistra di Eder. CLUJ-MANCHESTER UTD 1-2 Il Manchester Utd passa in rimonta a Cluj e resta da solo al comando del gruppo H. I rumeni partono forte e, al 10', passano a sorpresa con un bel destron girata di Kapetanos su cross dalla destra di Sougou. I Red Devils si rimboccano le maniche e dopo aver impensierito Felgueiras con Rooney, Anderson e van Persie pareggiano (29') proprio con un colpo di testa parabolico dell'ex centravanti dell'Arsenal, che gira in rete una punizione dalla trequarti sinistra di Rooney. Lo United insiste e in avvio di ripresa (49') ribalta la situazione ancora con van Persie che scatta alla perfezione su un lancio lungo di Rooney e scavalca Felgueiras in uscita con un pregevole tocco volante d' esterno sinistro. A questo punto gli inglesi commettono l'errore di sedersi e vengono salvati da De Gea che evita il pari con due prodezze sulle conclusioni di Cadu e Bastos. SPARTAK MOSCA-CELTIC 2-3 Il Celtic piega in rimonta lo Spartak e si candida come vice-Barcellona nel gruppo G. Pronti via e il Celtic va in vantaggio (12') con un tocco di Hooper su centro dalla destra di Lustig. Lo Spartak non ci sta e, nel giro di 7', a caVallo tra il primo e il secondo tempo, ribalta la situazione con Emenike che prima (41') raccoglie un cross dalla destra di Ari e poi (48') insacca a porta vuota su un suggerimento da sinistra di De Zeuuw. Il Celtic non si abbatte e trae nuova linfa dopo l'espulsione al 63' di Insaurralde, reo di un fallo da ultimo uomo ai danni di Hooper lanciato a rete. Gli scozzesi schiacciano nella loro trequarti i russi e, al 71', pareggiano, anche se con un pizzico di fortuna: un destro del neo-entrato Forrest è respinto da Pesiakov proprio addosso a capitan Kombarov che non può evitare che il pallone caramboli in rete. Sulle ali dell'entusiasmo il Celtic insiste e, al 90', trova 3 punti pesanti con un perfetto colpo di testa di Samaras su cross dalla sinistra di Izaguirre. NORDSJAELLAND-CHELSEA 0-4 Il Chelsea soffre più del previsto contro il Nordsjaelland ma alla fine strappa tre punti preziosi che le consentono di agganciare in vetta al girone della Juve lo Shakhtar. Gara a senso unico nelle prime battute. Il Chelsea va vicinissimo al gol con Moses, che prende un palo da due passi al 3', Lampard e Torres e deve attendere fino al 33' per passare: ci pensa Mata a sbloccare il risultato con un preciso sinistro in diagonale da destra su assist di Lampard. Il Chelsea non chiude la partita con Torres e, allora, nella ripresa rischia tantissimo sulle conclusioni di John, che prende anche un palo, Beckmann e Stockholm. A mettere al sicuro il risultato pensa al 79' David Luiz con un gran destro a fil di palo su punizione da 25 mt. Il Nordsjaelland crolla e, all'82,' viene punito per la terza volta da Mata che vince un rimpallo al limite e batte Hansen con un preciso sinistro a fil di palo. Nel finale c'è gloria anche per il subentrato Ramires che all'89' cala il poker con un tocco a porta vuota su assist dalla sinistra di Oscar. Leggi i commenti I commenti dei lettori 
GENOVA - "Cassano tornerà alla Samp". Un Edoardo Garrone in grande spolvero ha rivelato, sull'emittente televisiva Primocanale che il fuoriclasse dell'Inter vorrebbe tornare in blucerchiato tra qualche anno: "Adesso il suo ingaggio è fuori da ogni parametro e non è pensabile un suo ritorno da giocatore, ma credo che dopo vorrà vivere a Genova e, se si comporterà bene, potrà tornare alla Sampdoria, ad esempio per scovare nuovi talenti, visto che in pochi hanno il suo intuito". IL SOGNO SCUDETTO - Come se non bastasse, il vicepresidente doriano ha lancito anche un altro messaggio di speranza ai tifosi: "Come loro anche io sogno di rivincere lo scudetto. Chissà...". Parlando, infine, della partita con il Napoli, persa per un rigore dubbio realizzato da Cavani, Garrone ha detto di aver visto "una Sampdoria che gioca bene tanto da superare assenze importanti e anche certe decisioni arbitrali opinabili". Leggi i commenti I commenti dei lettori 
E' riuscito a violare la sicurezza vaticana per la seconda volta. Marcello Di Finizio ha colpito ancora: l'imprenditore triestino che lo scorso 30 luglio salì sulla cupola di San Pietro a Roma è riuscito oggi ad arrampicarsi nuovamente, bissando l'impresa tra lo stupore di turisti e cittadini romani che erano in strada. Stavolta la protesta, portata avanti da ore, ha toni politici e antieuropeisti, con uno striscione esposto da Di Finizio contro il presidente del Consiglio, Mario Monti. "Help!!! Basta Monti, basta Europa, basta multinazionali. Ci state ammazzando tutti. Sviluppo? Questa è solo macelleria sociale", si legge sul lungo drappo esposto dall'imprenditore che oggi si è calato dalla ringhiera della cupola intorno alle 17, dopo essere entrato in visita alla cupola come un normale turista, superando i controlli in maniera insospettabile. Poi si è esposto fino a una sporgenza sopra una delle finestre del Cupolone, dove ha srotolato lo striscione. La Gendarmeria vaticana ha subito richiesto un intervento dei vigili del fuoco vaticani per farlo scendere, intavolando una lunga trattativa con lui. Marcello Di Finizio è titolare di un noto locale del lungomare di Trieste, 'La Voce della Luna'. La sua 'carrierà di arrampicatore cominciò quando lo stesso locale fu distrutto da un incendio alcuni anni fa. Di Finizio per ottenere il risarcimento dei danni inscenò proteste di piazza e scioperi della fame. Proteste che continuarono contro la direttiva europea Bolkenstein, che prevede la messa all'asta delle concessione balneari. Il 26 marzo scorso, così, Di Finizio si issò sullo storico pontone-gru "Ursus", nel Porto Vecchio di Trieste, scendendone tre giorni dopo, al termine di una trattativa con i carabinieri e ottenendo dal Prefetto, Alessandro Giacchetti, di interessare della sua questione il ministro degli Affari Europei Moavero Milanesi. L'ultima impresa prima di oggi risale alla scorsa estate, il 30 luglio, quando Di Finizio si è arrampicato per la prima volta sul Cupolone, sempre per protestare contro la direttiva Bolkestein. Allora rimase per oltre quattro ore sulla Cupola della basilica, scendendo soltanto verso le 22. 
