Uno dei più noti commercialisti di Parma potrebbe diventare il primo assessore nominato dal neo sindaco del Movimento 5 Stelle Federico Pizzarotti. Si tratta di Gino Capelli, conosciuto e apprezzato curatore fallimentare. Tra i recenti e più importanti casi trattati, ad esempio, la procedura legata alla Jam Session, la società di Matteo Cambi finita in liquidazione. Un tecnico a tutti gli effetti, dunque, nella squadra dei 5 Stelle. Capelli seguirebbe tra l'altro la tradizione degli esperti contabili dopo, ultimi in ordine di tempo, Massimo Trasatti e Gianluca Broglia, altri due commercialisti e assessori al Bilancio nella Giunta Vignali. Un incarico delicato quello che attende il futuro assessore al Bilancio. C'è attesa, infatti, dopo il lavoro del commissario Mario Ciclosi, per capire in maniera ufficiale e conti alla mano la precisa entità del debito accumulato dal Comune di Parma e dalle sue società partecipate. "Il punto di partenza di tutto il lavoro" ha detto Pizzarotti. La nomina all'assessorato al Bilancio dovrebbe avvenire domani, venerdì, come lo stesso Pizzarotti ha annunciato oggi. Proprio stasera è convocata una riunione dei consiglieri comunali del Movimento 5 Stelle per fare il punto sulla squadra di governo. Gli altri nomi saranno forniti la prossima settimana dopo aver concluso l'analisi delle centinaia di curriculum di candidati al posto di assessore. Diversi potenziali delegati sono già stati incontrati in questi giorni dal primo cittadino che prima del secondo turno di ballottaggio aveva già fornito alcune indicazioni sulla composizione dell'esecutivo e del suo staff LEGGI I NOMI . Intanto, per quanto riguarda il Consiglio Comunale, la data verrà comunicata entro lunedì, ma la prima seduta sarà probabilmente il 13 giugno (a 20 giorni dall'insediamento del sindaco). 
L'AIA - Al termine della seconda giornata dei campionati europei di beach volley, è già tempo di vrdetti. Un primo turno dolce-amaro per i colori azzurri, ma tutto sommato con i pronostici rispettati. Rimangono saldamente in corsa l'inedita coppia Greta Cicolari-Laura Giombini, con l'atleta dell'aeronautica che continua a difendere il titolo continentale conquistato in Norvegia a Kirstiansand l'anno scorso. Mentre riprendono la strada di casa Daniela Gioria e Daniela Momoli. Nella sfida del secondo turno le ragazze del commissario tecnico Lissandro superano le tedesche Borger-Buthe per 2-1 (21-18, 25-27, 19-17) al termine di un incontro molto combattuto. Grazie al risultato positivo strappato oggi, le atlete dell'Italia torneranno sulla sabbia venerdì con le sfide a eliminazione diretta. Finisce senza gloria, invece, il cammino delle altre due atlete italiane Gioria-Momoli che nella gara decisiva finiscono per la terza volta, in due giorni, ko. Ad avere la meglio su di loro le olandesi Mooren-Van der Hoeven con un perentorio 2-0 (21-13, 21-18). Gioria-Momoli chiudono, così, la manifestazione continentale al 25esimo posto. Dal punto di vista tecnico la giornata rispetta i pronostici consegnando il lasciapassare al prossimo turno a tutti i team favoriti alla vigilia. Ora si passa all'eliminazione diretta. Nonostante la pioggia vanno avanti due coppie olandesi, forti del tifo casalingo, con in evidenza le eroine orange Sanne Keizer e Marlene Vai Iersel. La rivelazione continuano a essere le russe Ukolova e Khornyakova. Fuori dalla contesa rimangono le campionesse del 2009, le estoni Inguna Minussa e Inese Jursone. La coppia sembra lontana dalla forma migliore e lascia per strada un segnale negativo. Stessa sorte tocca alle campionesse europee Under 18, le lituane Ieva Durmbauskaite e Monika Povilaityte. Di sicuro hanni un futuro roseo davanti, ma ancora troppo inesperte per scrollarsi da dosso la pressione del debutto. Nel tabellone maschile ancora un successo per i tedeschi, medaglia d'argento un anno fa, Kay Matysik (che promette di tagliarsi la barba solo dopo aver centrato la qualificazione ai Giochi olimpici) e Jonathan Erdmann vittoriosi contro gli spagnoli Herrera-Gavira. La coppia iberica dopo i due successi di ieri è costretta a rallentare. Ottengono il primo risultato positivo gli svizzeri Heyer e Chevallier, poco influente ai fini del passaggio del turno. Una partita sofferta e vinta contro i turchi Sekerci-Gogtepe. Intanto venerdì mattina si parla di beach volley su RaiSport 1 con la presenza degli azzurri Paolo Nicolai e Daniele Lupo. I due atleti della nazionale saranno in collegamento da Ancona, sede della preparazione in vista dei prossimi impegni. In studio ci sarà pure Riccardo Lione, ex beacher azzurro che ha partecipato ai Giochi olimpici di Pechino 2008. Per quanto riguarda la pallavolo indoor e in particolare la serie A1 maschile novità per la prossima stagione. La Cmc Ravenna acquista i diritti della pallavolo Monza e, dopo essere retrocessa a fine campionato scorso in A2, si prepara a una nuova stagione nel massimo campionato. Leggi i commenti I commenti dei lettori 
I piatti di carta dorata scintillano nel cortile, alle spalle dei leoni. "Una tavolata da grandi occasioni", commentano gli studenti che hanno un cartellino appuntato al petto, col nome e la scritta "Università solidale": servono ai tavoli e non stanno un attimo fermi. "Alcuni sono in cucina, nel convento della Nunziata  -  spiega Sergio Casali di Sant'Egidio  -  altri invece si siederanno a tavola. Perché questa non è una mensa dei poveri, ma un incontro tra due mondi che spesso non riescono nemmeno a vedersi". Sono davvero due universi che si incontrano, in via Balbi 5: quello degli universitari e l'altro, invisibile, dei senzadimora ai quali serviranno la cena. IL VIDEO Centosessanta coperti per venti tavoli, e un centinaio di ragazzi a darsi da fare. "Dopo l'alluvione è scattato qualcosa, sempre più giovani vogliono rendersi utili, e poi c'è la crisi, che spinge all'impegno e alla solidarietà", racconta Doriano Saracino della Comunità di Sant'Egidio, che insieme all'Università ha dato vita all'iniziativa. Un'iniziativa partita dai ragazzi, come spiega Beatrice Etzi, vent'anni tra un mese, iscritta al primo anno di Farmacia: "Abbiamo appeso volantini ovunque  -  ricorda  -  e fatto un passaparola anche su Facebook. La cena è stata preparata con gli alimenti raccolti davanti ai Carrefour di piazza Merani e via Canevari. E' da un mese che ci lavoriamo". Ora si siedono a tavola, tutti quanti: "Si dice che l'Università sia un mondo a parte  -  riflette Saracino  -  ma stasera non è così". 
MILANO  - Riparte la trattativa per portare Pato al Paris Saint Germain. Martedì sugli spalti del Roland Garros, intenti a seguire i migliori giocatori al mondo impegnati sulla terra rossa del secondo slam della stagione, c'erano quattro spettatori che hanno più confidenza col calcio che col tennis. Lo stato maggiore del Psg  -  Leonardo, Carlo Ancelotti e il principe Nasser Al Khelaifi  -  con un ospite arrivato dall'Italia: Adriano Galliani. Dopo aver lasciato i campi del Bois de Boulogne, però, è stato il pallone a riprendere il sopravvento. Il tentativo di entrambe le parti è quello di riannodare il filo interrotto lo scorso gennaio quando Pato era a un passo dal Psg con Carlos Tevez diretto al Milan. Poi tutto sfumò a causa dell'improvviso dietrofront di Silvio Berlusconi. Ma adesso il discorso può ripartire. E il Papero ha fatto quello che doveva fare per ravvivare l'interesse dei suoi estimatori: è tornato al gol a quattro mesi e mezzo dall'ultimo centro, il 18 gennaio nel 2-1 al Novara in Coppa Italia nel gelo di San Siro. A restituire il sorriso al numero 7 del Milan è stata l'amichevole del Brasile olimpico con gli Stati Uniti a Washington. L'attaccante ha giocato gli ultimi 24 minuti della partita, segnando il 4-1 finale e colpendo una traversa. Era la prima volta in campo dopo il quarto d'ora del Camp Nou a inizio aprile. C'era grande attesa per verificare la sua tenuta muscolare e la sua voglia di giocare. Le risposte sono state positive su entrambi i fronti. A riprova che forse a Pato farebbe bene cambiare aria per ritrovarsi dopo la lunghissima serie di infortuni muscolari che lo hanno colpito in particolare nell'ultima stagione, nella quale praticamente non ha giocato. Ed è proprio questo l'obiettivo del Psg: portarlo al Parco dei Principi insieme a Ezequiel Lavezzi per costruire un attacco da sogno. A dire il vero, i parigini avrebbero un desiderio anche in difesa, legato a un altro brasiliano in gol a Washington nella seconda delle partite della tournée pre-olimpica della Seleçao: Thiago Silva. Ma per il numero 33 rossonero la situazione è più complicata. Perché, oltre a dover convincere il Milan disposto a cedere solo di fronte a offerte decisamente sostanziose, i transalpini dovranno battere la concorrenza del Barcellona che ha inserito, per volere del neo-tecnico Tito Vilanova, Thiago Silva in cima alla lista dei rinforzi per la prossima stagione (non passa giorno senza nuove informazione dei media catalani sulla trattativa: secondo gli ultimi articoli, il difensore sarebbe deluso dagli scandali del calcio italiano). Thiago Silva e Pato proseguono così in un percorso parallelo che li ha uniti negli ultimi mesi: entrambi hanno giocato l'ultima partita della stagione col Milan a inizio primavera, poi si sono fermati per problemi muscolari e hanno cominciato ad allenarsi fianco a fianco a Milanello con un preparatore brasiliano dell'Under 20 verdeoro, chiamato dal difensore. E ora sono in coppia anche nei sogni dei club più ricchi d'Europa (al momento non rientra nel gruppo Zlatan Ibrahimovic che, a causa dell'età over 30 e dell'ingaggio vicino ai 12 milioni netti, non ha pretendenti disposte a svenarsi per lui). In questo momento il Milan fa il tifo per Pato: ogni prestazione simile a quella di Washington farà aumentare la sua quotazione. Chissà chi dei due brasiliani sarà ancora al Milan al via della prossima stagione. I tifosi rossoneri lo scopriranno solo nelle prossime settimane. Ma di fatto l'appuntamento con l'annata 2012-13 per i sostenitori del Diavolo parte tra pochi giorni: il 4 giugno parte la campagna abbonamenti in prelazione riservata a chi era già titolare della tessera per vedere le gare della Serie A 2011-12. Dal 4 luglio vendita libera. I prezzi saranno uguali a quelli del campionato concluso due settimane e mezzo fa. Leggi i commenti I commenti dei lettori 
Un film già visto. Bellissimo, comunque. L'americano è sempre lui, "Long John" Isner, il francese di turno è Paul-Henry Mathieu non Nicolas Mahut come due anni fa a Wimbledon. Allora, nei tre giorni del match più lungo della storia, l'americano prevalse al quinto set per 70-68. Da allora il ragazzone di Greensboro ne ha fatta di strada, fino a diventare il decimo del ranking ATP. Mathieu, 30 anni, l'anno scorso non ha  giocato per una serie di gravi infortuni; nel 2008, di questi tempi, era il numero 12 al mondo. Ha sofferto molto prima di rientrare nel giro e ora, dopo alcuni buoni tornei, è lontano lontano, sul gradino 261 della classifica ATP. Al Roland Garros ha ottenuto una wild card della federazione francese ma, almeno sulla carta, la sua corsa si sarebbe dovuta fermare al secondo turno, boccone non indigesto per un Isner in recente grande spolvero. Invece i primi quattro set sono stati molto equilibrati: 7-6 4-6 4-6 6-3, con entrambi che si prendono 21 giochi. La partita e il quinto set in particolare sono diventati poco a poco lo psicodramma del gigante yankee dal servizio devastante e del braccio buono di Strasburgo che mette la palla dove vuole. Dei due, è stato Mathieu ad avere più palle break (anche tre nello stesso game), ma Isner è sempre riuscito a recuperare. Fino al trentaquattresimo game, quando il francese chiude 18-16. La faccia sofferente e felice di Mathieu sarebbe da mostrare nelle scuole tennis. Con il divertimento e l'agonismo, la sofferenza è componente irrinunciabile di ogni sport. Più degli individuali che di quelli a squadre, direi. Nel lontano passato la sofferenza dei maratoneti e dei ciclisti s'è spesso trasformata in leggenda. Quella dei pugili in dramma. Il tennis si esalta nella sofferenza delle sfide continue, giorno dopo giorno, torneo dopo torneo, del giocatore che non ritrova più sè stesso, del favorito abbattuto da un improvviso guaio fisico, dell'outsider che riesce nell'impresa impossibile grazie a una forza di volontà scovata chissà dove. Era già accaduto, prima di Isner-Mathieu, quando in mattinata sul 4-0 del primo set sul campo principale dell'Open di Francia, il Chatrier, s'era capito che davvero qualcosa non girava e anch'io m'ero chiesto: "Chi glielo fa fare ad Andy Murray d'andare avanti?". Le gambe non lo reggevano, le palle corte e quelle piazzate sulle righe da Jarkko Nieminem, 31 anni, 48 nel ranking ATP, dovevano sembrargli tanto irraggiungibili da non meritare nemmeno l'accenno di uno scatto. A un certo punto m'era sembrato che stesse per gettare la spugna. Invece no: l'asciugamano con i colori verde e rosso del Roland Garros finiva sì a terra, ma solo per far stendere lo scozzese numero 4 al mondo, bisognoso quant'altri mai dell'intervento del fisioterapista per lenire il micidiale mal di schiena che lo tormenta da Monte Carlo. Gli esperti di lettura delle labbra giurano che Andy avrebbe detto: "Non riesco a muovermi". Brutta faccenda, visto che prima dell'incontro gli avevano fatto alcune iniezioni di cortisone per consentirgli di affrontare il match. Una scena non infrequente. Il campione in difficoltà, l'avversario che faceva i calcoli su chi gli sarebbe toccato al turno successivo, sicuro che Murray si sarebbe ritirato a minuti. Io, invece, cercavo di ragionare sull'effetto che un addio così anticipato allo slam francese avrebbe significato per il prosieguo della stagione del più forte e amato tennista britannico: un disastro. Intanto il fisoterapista ci dava sotto e sussurrava qualcosa al ragazzone, forse la rassicurazione che la sola terapia era quella di scaldare i muscoli e attendere l'azione dell'antidolorifico. Dopo la lunga sosta, Murray sembrava all'ignorante osservatore esattamente come dieci minuti prima: rigido, immobile, in grado solo di buoni rovesci di rimessa, con un servizio - forse il suo colpo decisivo - che viaggiava a 140 chilometri l'ora anziché ai soliti 210. Nieminen, invece, appariva del'età che ha e che non dimostra (nel senso che gli daresti quarant'anni almeno). Il primo set si chiudeva 6-1 per il finlandese e faceva presagire un anticipato rientro di entrambi negli spogliatoi. Stesso copione nel secondo set, con Nieminem che approfittava della situazione per portarsi sul 4-2 e Andy che però ritrovava un minimo di mobilità. Improvvisamente la partita girava. Le palle di servizio di Murray erano tornate a superare i 170 l'ora, la schiena s'era raddrizzata, il campo ritrovava una geometria a lui familiare. Il finlandese, invece, cominciava a sbagliare (in tutto, 51 errori), a mettere a rete, a non capire se quello che aveva di fronte era un numero 4 acciaccato (come le smorfie di dolore di Murray lasciavano intendere) o un azzoppato che stava tornando a giocare da numero 4 (a questo facevano pensare le sempre più frequenti discese a rete dello scozzese). Nell'incertezza, metteva dall'altra arte della rete palle senza peso su cui Andy andava a nozze. Finiva con Nieminem quasi in preda a una crisi di nervi e lo scozzese rinfrancato da un risultato ottenuto contrastando nel modo migliore la sofferenza. Sofferenza anche nel secondo giorno del lungo match tra Fabio Fognini e Viktor Troicki e nel bel match tra Francesca Schiavone e la bulgara Tsvetana Pironkova. Entrambi hanno temuto di non farcela, entrambi andranno avanti nel torneo. Per la loro e la nostra soddisfazione. Mail c. giua@kataweb. it Twitter @claudiogiua 
TRENTO - "La cosa migliore fatta da questo governo e dal ministro Elsa Fornero è la riforma delle pensioni". E' quanto sostiene l'ingegner Carlo De Benedetti, parlando a margine degli appuntamenti del Festival dell'economia di Trento. "E' l'unica - ha continuato - veramente significativa, stabile, strutturale, che migliorerà i conti". "L'unico errore - ha evidenziato - è stato quello degli esodati: un grosso errore, perché riguarda molte persone, ma non è il numero che è importante, è l'errore in sé". De Benedetti ha parlato anche della riforma del lavoro. "L'articolo 18 dello Statuto dei lavoratori è un falso problema, perché è stato presentato come il diritto di licenziare, ma riguarda in realtà il diritto individuale. Prima di dare un giudizio - ha sottolineato - vorrei vedere quale sarà l'edizione finale di questa riforma. Certo è che toccando il mercato del lavoro si toccano degli interessi, si accontenta della gente e se ne scontenta altra, soprattutto in un periodo di recessione". "Credo che regole più flessibili di entrata - ha concluso - siano la cosa più importante di questa riforma, positiva. Nodo fondamentale, secondo me, sarebbe stato tendere al contratto unico in modo che i giovani avessero gli stessi diritti dei lavoratori a tempo indeterminato, ma licenziabili nei primi tre anni". Riguardo all'editoria, De Benedetti ha sottolineato il calo della pubblicità che riguarda tutto il mondo della comunicazione, rispondendo ad una domanda del pubblico sulla crisi dopo il suo intervento al Festival. "Nel nostro Gruppo, L'Espresso" - ha spiegato - "abbiamo ridotto ulteriormente il numero dei dirigenti, perché quando si taglia, si taglia prima dall'alto. Uno di questi però è venuto a chiedermi di non farlo, perché ha la moglie disoccupata e ha 48 anni, quindi teme di non trovare più lavoro. Devo richiamarlo e spero di potergli dire che ho trovato altri costi, altre spese da tagliare". Giudizio positivo, complessivamente, sull'esecutivo: "Questo governo va giudicato per la sua funzione di emergenza, non per vedere se sia il miglior governo possibile. Si possono sempre fare altre cose - ha aggiunto -  governare in un altro modo. Però bisogna considerare come è nato questo governo. L'Italia era sull'orlo del baratro e il presidente della Repubblica, Giorgio Napolitano, ha dato a Monti il compito di fare uscire il Paese dall'emergenza". E sulla vicenda esodati De Benedetti ha ricevuto, indirettamente, anche una conferma dallo stesso ministro del Lavoro, Elsa Fornero. "Sul numero posso anche dire che abbiamo sbagliato, ma vorrei ricordare che la riforma delle pensioni la abbiamo fatta in venti giorni perché il Paese era sull'orlo di un baratro finanziario e questo la gente lo ha già dimenticato", ha detto il ministro ai microfoni di Radio24. Il Governo non ha "avuto il lusso di un tempo di riflessione più lungo perché altri governi in precedenza si erano presi il lusso di tempi di gradualismo eccessivi e molto lunghi. Era sbagliata la cifra che mi era stata data? Forse - ha risposto Fornero - ma il compito del governo è risolvere il problema di quelli che sono più prossimi e di prendere l'impegno di cercare modalità eque per risolvere i problemi di coloro che non sono compresi nel numero dei 65mila". 
Un film già visto. Bellissimo, comunque. L'americano è sempre lui, "Long John" Isner, il francese di turno è Paul-Henry Mathieu non Nicolas Mahut come due anni fa a Wimbledon. Allora, nei tre giorni del match più lungo della storia, l'americano prevalse al quinto set per 70-68. Da allora il ragazzone di Greensboro ne ha fatta di strada, fino a diventare il decimo del ranking ATP. Mathieu, 30 anni, l'anno scorso non ha  giocato per una serie di gravi infortuni; nel 2008, di questi tempi, era il numero 12 al mondo. Ha sofferto molto prima di rientrare nel giro e ora, dopo alcuni buoni tornei, è lontano lontano, sul gradino 261 della classifica ATP. Al Roland Garros ha ottenuto una wild card della federazione francese ma, almeno sulla carta, la sua corsa si sarebbe dovuta fermare al secondo turno, boccone non indigesto per un Isner in recente grande spolvero. Invece i primi quattro set sono stati molto equilibrati: 7-6 4-6 4-6 6-3, con entrambi che si prendono 21 giochi. La partita e il quinto set in particolare sono diventati poco a poco lo psicodramma del gigante yankee dal servizio devastante e del braccio buono di Strasburgo che mette la palla dove vuole. Dei due, è stato Mathieu ad avere più palle break (anche tre nello stesso game), ma Isner è sempre riuscito a recuperare. Fino al trentaquattresimo game, quando il francese chiude 18-16. La faccia sofferente e felice di Mathieu sarebbe da mostrare nelle scuole tennis. Con il divertimento e l'agonismo, la sofferenza è componente irrinunciabile di ogni sport. Più degli individuali che di quelli a squadre, direi. Nel lontano passato la sofferenza dei maratoneti e dei ciclisti s'è spesso trasformata in leggenda. Quella dei pugili in dramma. Il tennis si esalta nella sofferenza delle sfide continue, giorno dopo giorno, torneo dopo torneo, del giocatore che non ritrova più sè stesso, del favorito abbattuto da un improvviso guaio fisico, dell'outsider che riesce nell'impresa impossibile grazie a una forza di volontà scovata chissà dove. Era già accaduto, prima di Isner-Mathieu, quando in mattinata sul 4-0 del primo set sul campo principale dell'Open di Francia, il Chatrier, s'era capito che davvero qualcosa non girava e anch'io m'ero chiesto: "Chi glielo fa fare ad Andy Murray d'andare avanti?". Le gambe non lo reggevano, le palle corte e quelle piazzate sulle righe da Jarkko Nieminem, 31 anni, 48 nel ranking ATP, dovevano sembrargli tanto irraggiungibili da non meritare nemmeno l'accenno di uno scatto. A un certo punto m'era sembrato che stesse per gettare la spugna. Invece no: l'asciugamano con i colori verde e rosso del Roland Garros finiva sì a terra, ma solo per far stendere lo scozzese numero 4 al mondo, bisognoso quant'altri mai dell'intervento del fisioterapista per lenire il micidiale mal di schiena che lo tormenta da Monte Carlo. Gli esperti di lettura delle labbra giurano che Andy avrebbe detto: "Non riesco a muovermi". Brutta faccenda, visto che prima dell'incontro gli avevano fatto alcune iniezioni di cortisone per consentirgli di affrontare il match. Una scena non infrequente. Il campione in difficoltà, l'avversario che faceva i calcoli su chi gli sarebbe toccato al turno successivo, sicuro che Murray si sarebbe ritirato a minuti. Io, invece, cercavo di ragionare sull'effetto che un addio così anticipato allo slam francese avrebbe significato per il prosieguo della stagione del più forte e amato tennista britannico: un disastro. Intanto il fisoterapista ci dava sotto e sussurrava qualcosa al ragazzone, forse la rassicurazione che la sola terapia era quella di scaldare i muscoli e attendere l'azione dell'antidolorifico. Dopo la lunga sosta, Murray sembrava all'ignorante osservatore esattamente come dieci minuti prima: rigido, immobile, in grado solo di buoni rovesci di rimessa, con un servizio - forse il suo colpo decisivo - che viaggiava a 140 chilometri l'ora anziché ai soliti 210. Nieminen, invece, appariva del'età che ha e che non dimostra (nel senso che gli daresti quarant'anni almeno). Il primo set si chiudeva 6-1 per il finlandese e faceva presagire un anticipato rientro di entrambi negli spogliatoi. Stesso copione nel secondo set, con Nieminem che approfittava della situazione per portarsi sul 4-2 e Andy che però ritrovava un minimo di mobilità. Improvvisamente la partita girava. Le palle di servizio di Murray erano tornate a superare i 170 l'ora, la schiena s'era raddrizzata, il campo ritrovava una geometria a lui familiare. Il finlandese, invece, cominciava a sbagliare (in tutto, 51 errori), a mettere a rete, a non capire se quello che aveva di fronte era un numero 4 acciaccato (come le smorfie di dolore di Murray lasciavano intendere) o un azzoppato che stava tornando a giocare da numero 4 (a questo facevano pensare le sempre più frequenti discese a rete dello scozzese). Nell'incertezza, metteva dall'altra arte della rete palle senza peso su cui Andy andava a nozze. Finiva con Nieminem quasi in preda a una crisi di nervi e lo scozzese rinfrancato da un risultato ottenuto contrastando nel modo migliore la sofferenza. Sofferenza anche nel secondo giorno del lungo match tra Fabio Fognini e Viktor Troicki e nel bel match tra Francesca Schiavone e la bulgara Tsvetana Pironkova. Entrambi hanno temuto di non farcela, entrambi andranno avanti nel torneo. Per la loro e la nostra soddisfazione. Mail c. giua@kataweb. it Twitter @claudiogiua 
