ROMA - Cesare Prandelli fa un pensierino su Francesco Totti in vista degli Europei. Il capitano giallorosso ieri ha messo a segno una doppietta raggiungendo quota 211 reti con la maglia della Roma. Il ct, davanti alle telecamere di '5  minuti di recuperò dopo il Tg1, ha dichiarato: "A fine campionato valuteremo le condizioni fisiche dei giocatori. Abbiamo iniziato la stagione con un progetto, se ci fossero giocatori con grande personalità in buone condizione saranno presi in considerazione". BALOTELLI - Mario Balotelli è di nuovo nella bufera in Inghilterra per un colpo proibito oggi ad un avversario del Tottenham. Prandelli difende l'attaccante del City: "Non è questione di difficoltà, il ragazzo purtroppo è sotto i riflettori 24 ore su 24. Deve essere sereno e tranquillo, e deve essere giudicato per quello che fa in campo". FARINA E PISACANE - Il ct promette anche una 'convocazionè speciale a Coverciano per Farina e Pisacane, i due giocatori-simbolo della lotta al calcioscommesse: "Rappresentiamo la nazione, hanno fatto un gesto straordinario e ci siamo sentiti in dovere di aiutarli a vivere questi momenti in maniera serena". IL CAMPIONATO - La serie A è al giro di boa, Prandelli individua la novità principale di questo campionato: "Le squadre di vertice cercano di fare risultato attraverso la qualità del gioco". Poi un invito ai tifosi della Fiorentina: "Quando si inizia nuovo progetto serve tempo". DE ROSSI - L'ultimo messaggio è per Daniele De Rossi: "Quando si perdono giocatori della nazionale il calcio può perder qualcosa dal punto di vista tecnico, ma può migliorare da quello della crescita del giocatore. Daniele se andasse via porterebbe in nazionale uh bagaglio di esperienza in più". Leggi i commenti I commenti dei lettori 
ZAGABRIA - Il 67,7% dei croati ha votato "sì" all'adesione all'Unione europea: è quanto confermano i primi risultati ufficiali parziali del cruciale referendum che si è svolto oggi nel paese balcanico. I risultati sono stati rilevati in base al 25% delle schede scrutinate nei circa 6.750 uffici elettorali, secondo quanto annunciato dalla commissione elettorale. "E' un gran giorno per la Croazia", aveva commentato ai giornalisti il presidente croato Ivo Josipovic dopo avere messo la scheda nell'urna a Zagabria. "Sono felice perché presto l'Europa diventerà la mia casa", aveva aggiunto. Un "sì" anticipato già dagli ultimi sondaggi, che lo davano al 55-60%, mentre i "no" si attestavano attorno al 30%. Il trattato d'adesione che la Croazia ha firmato a dicembre sarà pertanto ratificato dai 27 stati membri dell'Ue e Zagabria entrerà nel blocco europeo il primo luglio 2013. Per i responsabili politici croati, all'unanimità pro-europei, il voto a favore dell'adesione all'Ue è il più importante dall'indipendenza del paese balcanico seguita alla guerra (1991-1995) che portò alla dissoluzione della Federazione jugoslava. 
Sconfitta pesante per Casale che cede il passo alla Dinamo Sassari. Un k.o. che fa male soprattutto perché arriva nella giornata in cui perdono tutte le squadre impelagate nella lotta per non retrocedere, mettendo nelle mani della Novipiù la palla dell'aggancio. Finisce come sempre, all'ultimo tiro, anche questa volta respinto da quel maledettissimo ferro che stoppa una tripla di Janning che poteva significare supplementari. Domenica la Novipiù farà visita alla Vanoli Braga Cremona per quella che si prospetta la partite della verità per il futuro di Casale Monferrato in Serie A. Partenza lampo per il Banco di Sardegna Sassari che, spinto dalla coppia Easley-Hosley, prova subito a scappare nelle prime battute. Casale nonostante i risultati positivi degli altri campi sembra accusare qualche titubanza di troppo. Dopo l'ottima prestazione con Bologna, Temple parte con il piede giusto ma è la difesa a patire le scorribande di una Dinamo molto propositiva. Plisnic sotto le plance fa il fenomeno, offuscando la buona partenza di un Chiotti sicuramente in ripresa. Quando poi si svegliano anche i cuginetti terribili Travis e Drake Diener la musica per Casale comincia a diventare poco orecchiabile. Malaventura quasi sulla sirena ricuce il divario che però resta di ben 6 punti alla prima pausa. 16-22. Nel secondo quarto "Mala" è l'uomo in più per Casale che riesce a tenersi in partita nonostante le ottime cifre dei sardi. Chiotti comincia a raccogliere dall'anello rimbalzi preziosissimi, Janning e Temple tracciano con matita e righello le speranze di rimonta della Novipiù. Professor Malaventura da fuori impatta sul 22-22, ma Sassari rimette prontamente il naso avanti con la tripla di Drake Diener. Chiotti fa quattro punti in due possessi, proiettando i suoi a 3' dalla pausa lunga sul 33-33. La tripla di Hosley è una doccia fredda per Casale che trova grandi difficoltà ad andare a canestro. Malaventura in versione "ci penso io" fa un bel 2/2 da tre punti che manda tutti negli spogliatoi sul 39-41. Tornati sul parquet finalmente si comincia ad intravedere Shakur, anche se la sua prestazione non rimarrà di certo negli annali della pallacanestro. Troppi gli errori del play americano con un 3/10 da due di certo non proprio benaugurante. Ancora Malaventura e Chiotti ricacciano Sassari sul -3, ma Casale non sembra avere le energie necessarie per affettare in due la partita. Il neoacquisto Hukic, arrivato venerdì, trova qualche difficoltà ad inserirsi nelle manovre juniorine e Sassari di certo non sta a guardare. La veemenza sotto canestro di Easley è inarrestabile e qualche errore di troppo casalese permette alla Dinamo di chiudere il terzo periodo sul 52-57. La tripla di Sacchetti ad inizio quarto sembra porre la parola fine sull'incontro. Shakur s'intestardisce con "discutibili" penetrazioni che non portano i frutti seminati. Chiotti e Janning provano a tenere a galla Casale ma al 35' Sassari è ancora sul +6. Travis Diener e la guardia originaria del Minnesota cominciano a sfidarsi dalla distanza con quest'ultimo che tiene in vita una Novipiù sicuramente in difficoltà. L'ultimo minuto tiene con il fiato sospeso un PalaFerraris demoralizzato per l'ennesimo finale punto a punto. Travis Diener fa addirittura +6, ma le due triple di Janning riportano Casale a 8'' dal termine sul -2.  Shakur dopo il timeout fa subito fallo mandando Drake Diener alla lunetta. Il primo va, il secondo s'infrange sul ferro, permettendo così ad un incredulo Janning di tentare il tiro dell'Ave Maria a campo libero che però il ferro sputacchia malinconicamente fuori.  Domenica partita fondamentale a Cremona. Vincere per continuare a sognare. NOVIPIU' CASALE - BANCO DI SARDEGNA SASSARI 75-78 (16-22; 39-41; 52-57) NOVIPIU' CASALE: Malaventura 17 (2/5, 4/6), Gentile 2 (1/3, 0/1), Hukic (0/3, 0/2), Pierich (0/1, 0/1), Chiotti 12 (6/12), Temple 7 (2/4, 1/4), Stevic, Strotz ne, Ferrero ne, Giovara ne, Shakur 14 (3/10, 2/4), Janning 23 (4/8, 5/9). All.: Crespi BANCO DI SARDEGNA SASSARI: Metreveli, Binetti, Hosley 12 (0/6, 2/7), Devecchi 2 (1/1, 0/2), Diener T. 10 (1/4, 2/3), Sacchetti. B. 6 (2/4 da 3), Plisnic 13 (5/6, 1/1), Vanuzzo ne, Pinton, Easley 15 (5/10 da 2). All.: Sacchetti. 
EINDHOVEN  - La partita è cominciata con un rigore della ragazza con la calottina numero 8, si chiama Roberta Bianconi e ha ventitre anni. Gioca nella Pro Recco e un anno fa giocava nel Rapallo. Dopo quel gol le ragazze del Setterosa, qui a Eindhoven,  ne hanno fatti altri diciassette  nell'ultima partita del girone di qualificazione alla Germania. Manco a dirlo anche l'ultimo gol, quello dell'ampia vittoria per 18-12 messo a segno di Giulia Rambaldi, 25 anni, porta la firma della Pro Recco. Ben  undici di  quei diciotto gol hanno il timbro della Pro Recco, o meglio la nuova sezione rosa della Pro Recco. Pensate se la Juventus, il Milan o l'Inter fornissero in egual misura giocatori uomini e donne a entrambe le nazionali. Con risultati poi eccezionali, tra l'altro. E pensate se uno di questi grandi club avesse deciso di aprire una sezione femminile, mettendo in piedi tra l'altro una squadra di alto rango. Beh, nella pallanuoto è successo. E adesso la superpotenza della pallanuoto italiana non fa più differenza tra uomini e donne. Si chiamino Felugo o Bianconi. Le due nazionali agli Europei giocano  -  a giorni alterni  -  nello stesso impianto e vivino nello stesso albergo. Condividono molto insomma del proprio destino e della propria carriera, sia di club o nazionale. Sarebbe quanto meno un'Italia molto diversa se non esistesse la ProRecco, o almeno non sarebbe così fortemente caratterizzata dalla più gloriosa delle società di pallanuoto. Che il prossimo anno, tra l'altro compirà 100 anni di vita. Dalla Pro Recco arrivano ben 15 nazionali sui 26 che compongono le due liste azzurre, uomini e donne,  presenti  ai campionati europei di Eindhoven: più o meno il 60%. La nazionale campione del mondo allenata da Sandro Campagna e già qualificata per i quarti ne ha ben 8 su 13: Pastorino, Giglio, Figlioli, Giorgetti, Felugo, Figari, Fiorentini e Lapenna. Quella femminile allenata dal romano Fabio Conti ne ha 7: Abbate, Bianconi, Cotti, Frassinetti, Gigli, Queirolo e Rambaldi. Un concentrato di potenza da cui attingere a piene mani. Quelli che chiamiamo comunemente blocchi (pensiamo a quello storico della Juve in azzurro). Solo che nella pallanuoto raddoppiano: uomini e donne. La Pro Recco, già punto di riferimento dello sport italiano  -  è il club più vincente  assommando  25 scudetti, 6 Coppe dei Campioni, 4 Supercoppe Europee, 7 Coppe Italia, e una Supercoppa europea femminile  -  ha infatti aperto una sezione femminile nell'estate del 2011 assorbendo il club di Rapallo. Un club abbastanza giovane e cresciuto con la sua squadra femminile, vincendo addirittura l'ultima Coppa Len e la Supercoppa Europea. Da Rapallo a Recco, che aprono e chiudono il capo di Portofino, corrono appena dieci chilometri.. Da quando alla presidenza della ProRecco c'è l'imprenditore Gabriele Volpi, ex pallanuotista degli anni 60  -  che ha partecipato tra l'altro all'operazione di salvataggio del Siena -  la società è molto attiva anche managerialmente. Il club di Rapallo è stato praticamente assorbito per intero senza un'acquisizione brutale del titolo e lo smembramento della squadra, anzi. E a guidarla è stato chiamato Riccardo Tempestini, ex azzurro giocatore nonché allenatore della Florentia, insomma quasi il meglio che si potesse rimediare su piazza. Nemmeno a dirlo le due Pro Recco, gli uomini e le donne, sono entrambe in testa alla classifica del campionato. E forniscono all'Italia atleti e atlete necessari per continuare a sognare molti ori ancora. Leggi i commenti I commenti dei lettori 
Era irreperibile dall'inizio del mese ma forse pensava di non essere più ricercato dalle forze dell'ordine. Per questo motivo si è presentato regolarmente negli spogliatoi per disputare regolarmente la partita di calcio. Ma A. M., 29 anni, cittadino nigeriano, calciatore dell'Asd Alatri, squadra dilettantistica, è stato arrestato dai militari della Compagnia della Guardia di Finanza di Mondragone (Caserta) nella cittadina laziale. A.M. è stato bloccato negli spogliatoi poco prima che iniziasse il derby con l'Isola Liri per il campionato regionale di promozione. L'uomo era ricercato dall'inizio di gennaio per traffico di droga: secondo gli investigatori era stato assoldato come 'ovultaore'. A questi ultimi le organizzazioni di trafficanti affidano il compito di portare la droga da una località all'altra. A.M. secondo gli investigatori avrebbe fatto perdere le sue tracce grazie all'utilizzo di documenti falsi e facendosi tesserare successivamente dalla squadra di calcio. Un arresto che ha destato scalpore. Nessuno sapeva dei suoi problemi con la giustizia. 
Il vetro in frantumi, la sagoma di un uomo con il volto travisato che entra nell'abitacolo e porta via la borsa. "In questi momenti si resta come scioccati, senza neppure la forza di scendere dall'auto. Ma un attimo dopo, quello che spaventa di più è la sensazione di essere circondati dall'indifferenza più totale. Una donna sola, aggredita in pieno centro. E nessuno che si faccia avanti per chiederle se ha bisogno di aiuto". Gabriella Casella, da 25 anni in magistratura, presidente della sezione Gip del Tribunale di Santa Maria Capua Vetere, è stata derubata venerdì sera intorno alle 20 mentre, in auto, era ferma nei pressi di piazza Cavour. Il malvivente ha spaccato il cristallo posteriore della vettura e portato via la borsa del giudice che conteneva anche documenti di lavoro. Casella ha sporto denuncia alla polizia. "Ho fiducia nelle forze dell'ordine, però so bene che non sarà facile individuare l'autore e, soprattutto, ricostruire dove siano andati a finire quegli atti". Quasi certamente il bandito era un extracomunitario, che si è allontanato subito dopo il colpo. Al di là dell'episodio specifico, ad allarmare è ciò che è accaduto quando ormai l'aggressione era stata consumata e l'autore aveva tranquillamente fatto perdere le tracce. "La piazza era affollatissima eppure nessuno si è avvicinato. A quel punto ho messo in moto e sono andata via con il vetro rotto", dice il giudice. E ragiona: "Sicuramente influiscono diversi fattori sul comportamento delle persone. C'è chi ha paura, ad esempio. Altri possono essere influenzati dalla risposta non sempre efficace dell'apparato repressivo. Ma in generale, mi sembra che a prevalere sia soprattutto la rassegnazione rispetto ad episodi che diventano sempre più frequenti e ogni volta un po' più gravi, perché magari prima bisognava prestare maggiore attenzione di sera e lontano dal centro, adesso ci si ritrova esposti in tutte le ore e in tutte le strade. Così, a ogni livello, prevale la rassegnazione: nel cittadino che non interviene, nella vittima che non denuncia, in chi dovrebbe lavorare su questi episodi e poi, anche perché demotivato da carenze di organici e risorse, si scoraggia dinanzi al primo ostacolo". Agli occhi del giudice Casella, Napoli appare "certamente insicura. Le forze dell'ordine, tutte, sono impegnatissime sui diversi fronti e non si risparmiano. Però, ecco, ritengo che si debba fare molto di più sul versante dell'ordine pubblico e, più in generale, della vivibilità della città. Come magistrato, vorrei che si intervenisse in maniera decisa in modo da aiutare i cittadini a sentirsi più sicuri". Secondo il capo dei gip sammaritani non è un discorso di pene troppo miti o di scarcerazioni facili perché, spiega, "le regole ci sono e vanno applicate. Sono perfettamente consapevole delle difficoltà con le quali deve confrontarsi chi è chiamato ad affrontare questi problemi che appartengono, peraltro, a tutte le grandi metropoli. A mio avviso però il territorio avrebbe bisogno di interventi più mirati ed incisivi e maggiore impegno da parte di tutti. Compresi i cittadini, che dovrebbero collaborare senza rifugiarsi nell'indifferenza". 
MADRID - Barcellona ci ha provato col uno  strillo-gol che vale 4 e il Real Madrid risponde. La squadra di Guardiola ha battuto fuori casa il Malaga 4-1 e poi, nell'ultimo match della giornata, il Real Madrid ha avuto la meglio sull'Athletic Bilbao con lo stesso punteggio. ERA IN SVANTAGGIO A SORPRESA - Passata in svantaggio dopo 13' grazie alla rete di Llorente, la squadra di Mourinho ha subito reagito trovando il pari con Marcelo al 25'. Nella ripresa la squadra madrilena ha dilagato grazie a due penalty trasformati da Cristiano Ronaldo (tra primo e secondo rigore Bilbao in dieci), poi nel finale Callejon ha fissato il punteggio sul 4-1 finale che permette alla squadra di Mou di mantenere i 5 punti di vantaggio in classifica sul Barcellona. In precedenza, 0-0 a sorpresa tra Levante e Saragozza. IL MESSI SHOW - Per il Barça era stato ancora un Messi show. Il Pallone d'Oro segna una tripletta, arrivando a quota 22 gol in questo campionato, e il Barcellona vince per 4-1 sul campo del Malaga dei vari Demichelis, Maresca e Van Nistelrooy. Il fenomenale argentino segna il primo gol del Barça al 32' con uno stacco di testa, su cross di Adriano, degno di un bomber di ben altra stazza. Il primo tempo finisce 0-1, poi nella ripresa il Barcellona, privo di Xavi, Puyol e Fabregas a cui Guardiola ha dato un turno di riposo in vista del ritorno della sfida di Coppa con il Real, colpisce ancora segnando due reti in tre minuti, con Alexis Sanchez e Messi. Bellissima la rete del 4-1 segnata all'81' sempre dalla Pulce a velocità doppia, con un allungo con cui, dal centrocampo, semina gli avversari prima di presentarsi davanti a Caballero e di batterlo con un tocco dei suoi. Nel finale gol della 'bandiera' per il Malaga, con il venezuelano Rondon. RISULTATI RECUPERO 1^ GIORNATA SABATO Espanyol          - Granada              3-0 Racing Santander  - Getafe               1-2 Real Sociedad     - Atletico Madrid      0-4 Real Betis        - Siviglia             1-1 DOMENICA Osasuna           - Valencia             1-1 Rayo Vallecano    - Maiorca              0-1 Malaga            - Barcellona           1-4 Levante           - Saragozza            0-0 Real Madrid       - Athletic Bilbao      4-1 LUNEDI' Villarreal        - Sporting Gijon     ore 21 Leggi i commenti I commenti dei lettori 
ROMA - Mentre Siena torna a +4 sulla seconde (Pesaro, Cantù e Bologna) la crisi di Milano, alla quinta sconfitta consecutiva tra campionato (4) e Eurolega viene certificata anche da Varese, che fa suo il derby numero 163. La giornata sorride anche a Cantù (facile su Cremona), Avellino e Sassari nel posticipo. CRISI MILANO - Al fine non c'è mai peggio. Dopo il disastro di Biella e l'imbarcata europea con il Panathinaokos Milano incappa in un'altra sconfitta (quarta di fila in campionato) perdendo 74-64 il derby con Varese. La Cimberio vince una sfida molto tesa. Dopo aver chiuso il primo tempo avanti (43-44) la squadra di Scariolo (300 panchine in A festeggiate nel peggiore dei modi) incappa in un terzo quarto disastroso: segna 4 punti con un solo canestro dal campo (1/10), perde otto palloni (22 alla fine) e subisce un parziale di 18-4 che spinge Varese sul +13. Il protagonista del break è Stipcevic, che nei 5' in cui resta in campo segna 8 punti, il resto lo fanno Rannikko e Diawara (mvp della partita con 18 punti, 11 rimbalzi e 6 recuperi). Milano (Fotsis 19, Bourousis 15) concede 16 rimbalzi offensivi, tira più da tre che da due (8/30 nelle triple), sprofonda a -16 (67-51) e non ha più la forza per rialzarsi. SIENA SUL VELLUTO CON TERAMO - Siena torna a +4 sulle seconde. Senza storia la partita con Teramo (79-58), che pure si presentava in Toscana sulla scia di quattro successi di fila. Sfida mai in discussione, Montepaschi (Andersen tra i dodici senza però toccare il campo) a +12 dopo 10', a +17 a metà corsa e poi sempre più dilagante (massimo vantaggio +29 sul 75-46). Pianigiani ne approfitta per gestire i minuti dei giocatori più importanti (McCalebb gioca 19', Stonerook 17), cinque i giocatori in doppia cifra (Aradori 14). OK CANTU' SASSARI E AVELLINO - Tutto facile anche per Cantù che ha vita facile con Cremona (87-73). La Vanoli dura poco (17-12 il primo periodo), la Bennet tira con percentuali altissime (13/17 da due, 5/11 da tre nel primo tempo) e allunga nel secondo quarto andando al riposo sul 44-28. Nella ripresa timido tentativo di rientro della Vanoli (53-41) prima del nuovo break di Cantù (57-41). Cremona sbaglia tantissimo (11/33 da due, 14 perse) e affonda in apertura di ultimo quarto toccando il  -27 sul 76-49 firmato da Shermadini. I migliori per la truppa di Trinchieri sono Micov (19) e Brunner (17 punti e 8 rimbalzi). Sorride anche Avellino, che nel finale riesce a piazzare l'allungo vincente con Montegranaro (93-84) agganciando Milano a quota 20. E' il solito show di canestri, Dean (22), Green (20 con 6 assist) e Slay (19) fanno la differenza contro una Fabi (Ivanov 19) cui non basta portare sie uomini in doppia cifra per evitare il secondo stop consecutivo mentre nell'unico posticipo Sassari ha espugnato il parquet di Casale Monferrato (75-78 il finale) che rimane solitaria all'ultimo posto in classifica. Cimberio Varese - EA7 Milano 74-64 (23-25, 43-44, 61-48). Cimberio: Demartini, Stipcevic 12, Rannikko 7, Talts 6, Diawara 18, Reati, Garri 7, Kangur 6, Ganeto 9, Fajardo 7, Weeden 2, Zattra ne. All. Carlo Recalcati. EA7 Milano: Giachetti, Mancinelli 7, Fotsis 19, Cook 4, Nicholas 9, Rocca 7, Filloy, Bourousis 15, Amato ne, Melli, Gentile 3, Radosevic ne. All. Sergio Scariolo. Arbitri: Sahin, Lo Guzzo, Vicino. Note - Tiri liberi: Cimberio 17/25, EA7 18/25. Usciti per 5 falli: Nicholas 39&#8217;16". Tiri da tre punti: Cimberio 5/25, EA7 8/30. Rimbalzi: Cimberio 38, EA7 26. Spettatori paganti 4.484, incasso di 59.719 euro, compresa la quota abbonati. Bennet Cantù - Vanoli Cremona 87-73 (17-12; 44-28; 66-47) Cantù: Micov 19, Markoishvili 14, Leunen 8, Marconato 0, Mazzarino 5, Meroni ne, Diviach ne, Gianella 7, Shermadini 8, Cinciarini 6, Brunner 17, Basile 3. All.: Andrea Trinchieri Cremona: Lighty 16, Cinciarini 14, Mazic ne, Lottici ne, Antonelli ne, Tabu 11, D'Ercole 3, Perkovic 9, Milic 18, Tusek 0, Belloni ne, Roderick 2. All.: Attilio Caja Arbitri: Paternicò, Lanzarini, Guacci Note: Tiri liberi: Cantù 6/7; Cremona 17/22; Tiri da due: Cantù 24/32; Cremona 16/42; Tiri da tre: Cantù11/25; Cremona 8/13;  Rimbalzi: Cantù 26; Cremona 27; Usciti per 5 falli: nessuno. Note: tecnico alla panchina di Cantù (39') Spettatori: 3669 per un incasso di 40364. Montepaschi Siena - Banca Tercas Teramo 79-58 (23-11, 39-22, 60-33). Siena: McCalebb 13, Zisis 11, Andersen ne, Rakocevic 5, Carraretto 3, Thornton 10, Ress 10, Michelori 2, Lechthaler, Stonerook 5, Aradori 14, Moss 6. All.: Pianigiani. Teramo: Ricci 2, B.Brown 5, McGrath 2, Amoroso 5, Cerella 9, D.Brown 5, Lulli ne, Green 6, Listwon ne, Goods 12, Polonara 12. All.: Ramagli. Arbitri: Pozzana, Giansanti, Barni. Note - Tiri liberi: Siena 16/23, Teramo 9/13. Tiri da tre: Siena 5/11, Teramo 7/24. Fallo tecnico: 20'00" Amoroso (Teramo). Rimbalzi: Siena 37, Teramo 25. Spettatori: 3800 circa. Novapiù Casale-Banco Sardegna Sassari 75-78 (16-22, 39-41, 52-57) NOVIPIU' CASALE: Shakur 14, Temple 7, Janning 23, Hukic, Chiotti 12, Malaventura 17, Gentile 2, Pierich, Stevic. Ne Ferrero, Strotz, Giovara. All. Crespi. BANCO DI SARDEGNA SASSARI: T. Diener 10, D. Diener 20, Hosley 12, Plisnic 13, Easley 15, Metreveli, Binetti, Devecchi 2, B. Sacchetti 6, Pinton. Ne Vanuzzo. All. M. Sacchetti. Arbitri: Lamonica, Provini, Terreni. Note: Tiri da 2 Casale 18/46, Sassari 17/36. Tiri da 3: Casale 12/27, Sassari 8/19. Tiri liberi: Casale 3/5, Sassari 20/24. Rimbalzi: Casale 40, Sassari 34. Assist: Casale 11. Sassari 12. Spettatori: 2.200 Sidigas Avellino-Fabi Shoes Montegranaro 93-84 (27-24, 49-38, 63-64) SIDIGAS AVELLINO: Green 20, Gaddefors 11, Ferrara, Alborea ne, Spinelli ne, Lauwers, Infanti ne, Golemac 13, Soloperto 3, R. Slay 19, Johnson 5, Dean 22. Allenatore: Vitucci. FABI SHOES MONTEGRANARO: Coby 10, Piunti ne, Perini ne, Antonutti, Nicevic 2, Zoroski 11, Di Bella 7, Mazzola 10, Kirksay 15, McNeal 10, Ivanov 19. Allenatore: Valli. ARBITRI: Begnis-Seghetti-Aronne. NOTE: parziali . Tiri liberi: Avellino 31/38, Montegranaro 12/17. Usciti per 5 falli: Mazzola. Leggi i commenti I commenti dei lettori 
Enrico Gasbarra primo, Marta Leonori seconda, Giovanni Bachelet e Marco Pacciotti che si contendono il terzo posto. Si chiude stasera la votazione dei candidati alle primarie del Pd del Lazio nei circa 500 circoli della regione. Le stime che filtrano da ambienti vicini al partito, danno questo scenario. Enrico Gasbarra, vicino ai popolari e sostenuto da diverse aree del Pd sarebbe il più votato tra gli iscritti con una percentuale di favori che supera il 70%. La giovane Leonori, sostenuta dall'area Marino, si attesterebbe al 12%. Mentre Bachelet (area Bindi) e Pacciotti (anche lui vicino a Marino) si contenderebbero la terza posizione, anche se il primo dei due sembrerebbe essere in testa. La fine di questa prima fase delle primarie è propedeutica alla scrematura dei candidati da quattro a tre. Solo in tre, infatti, parteciperanno alle primarie per scegliere il nuovo segretario che si terranno il 12 febbraio e saranno estese a tutti. I dati ufficiali, da quanto si apprende, verranno resi noti dal partito martedì o mercoledì. 
