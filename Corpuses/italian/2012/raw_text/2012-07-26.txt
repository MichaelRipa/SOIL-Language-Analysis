MILANO - Saranno i croati dell'Hajduk Spalato gli avversari dell'Inter nel terzo turno preliminare di Europa League che si disputerà il 2 e il 9 agosto. I croati sono stati battuti in trasferta per 1-0 dai lettoni dello Skonto Riga, ma passano il turno avendo vinto 2-0 all'andata e guadagnandosì così la possibilità di affrontare i nerazzurri di Stramaccioni. Leggi i commenti I commenti dei lettori In caricamento.. 
NOTE E SAPORI Cabaret All’Arena estiva Dopolavoro Ferroviario di via Roggerone 8 a Rivarolo: stasera alle 21.30, serata con Maurizio Lastrico e Rino Giannini. Ingresso libero. Caribe Nel locale di Corso Italia 3 nell’Area Portorico musica con dj El Temba e il nuovo show di Juan Matos e Adolfo Indacochea con animazione in pista di Juan Saturria, Andrea Fugazzaro, Super Mario Bros. Ingresso con consumazione. Estoril All’Estoril Beach Club di Corso Italia 7d serata disco con dj Max Giannini. Dalle 18 aperitivo musicale sulle terrazze curato da dj Angelo Maizzi. Ingresso con consumazione. Cafè del Mar Nel locale di Corso Italia – San Giuliano, aperitivo musicale dalle 18 con dj Christian. Ingresso con consumazione. Festa popolare A Villa Bombrini in via Muratori 5, Festa popolare della Pro Loco: dalle 19, musica, ballo liscio e stand gastronomici. Superbirra Dalle 18 alle 3, Superbirra al Banano Tsunami di Ponte Embriaci. Ingresso libero. Janua Tortuga Ai nuovi bagni JanuaTortuga Superplaya di Vesima, dalle 16 musica a cura di dj Luca Calcagno. Dalle 18, apericena. Nuova Oasi Alla discolatina Nuova Oasi di via Sampierdarena 164 r, musica con dj Buda e dj Alan. Ingresso con consumazione. Indarsena Oyster bar in Calata Dinegro 4: dalle 18, calice di vino e 4 ostriche €10. Exultate Birra artigianale, pizza e degustazioni nel locale di piazza Lavagna 15-16 r. Moody Nel locale di Largo XII Ottobre, apericena dalle 18. Ingresso con consumazione. INIZIATIVE Musei fuori orario Dal violino di Paganini alla chitarra di De Andrè, la città viene raccontata attraverso storie e luoghi: seguendo il filo conduttore della musica, dopo aver scoperto i segreti sulla vita del grande violinista nella cornice di Palazzo Tursi, si esce dal museo per scoprire via del Campo e le sue graziose, in una città vecchia che ancora conserva l'ambiguo fascino di ieri. Aneddoti e personaggi, citazioni musicali e suggestioni, in un percorso delle armonie di un passato lontano e vicino. Tutti gli itinerari partiranno alle 21 dal Bookshop dei Musei di Strada Nuova. La quota di adesione è di €13, comprensiva di ingresso ai musei (gratuito per bambini fino a 10 anni). Per gruppi sopra le 15 unità è possibile effettuare gli itinerari anche su prenotazione. Prima delle visite, inoltre, tutti i partecipanti agli itinerari possono approfittare dello sconto di €1 per l'aperitivo presso l'm.café di Palazzo Rosso. Info e prenotazioni: 010 2759185. D’Annunzio e Pascoli A Palazzo Giulio Pallavicino in piazza De Ferrari D’Annunzio, Pascoli e la via italiana per uscire dalla crisi… di fine Ottocento. Ore 19 ingresso €1 Imbarchiamoci! L’Associazione Ziguele presenta “Imbarchiamoci”, proiezione di video e fotografie dedicata alla Tonnarella di Camogli. Dalle 20, al Solidoc di piazza Matteotti. SUI PALCHI Il Castello dei 7 peccati Ai Parchi di Nervi alle ore 21 “Il Castello dei sette peccati” Teatro della Tosse, di Emanuele Conte e Amedeo Romeo. €15. MOSTRE Pinocchio “Pinocchio  biennale 2012” Magazzini del Cotone e al Museo Luzzati di Porta Siberia. Intero 5 euro. Orari: 10-13 e 14-18. Muma “Algun dias hemos de llegar...despues sabremos a donde”, sculture e dipinti in mostra al Galata Museo del Mare. Ore 10-19.30. E al Museo è possibile salire a bordo della Galea e immergersi con il sommergibile Nazario Sauro. Ore 10-19.30 (ultimo ingresso 18). 
ROMA - Il presidente del Consiglio italiano Mario Monti non crede a una tempesta d'agosto sui mercati. Ma invita a vigiliare, tutti insieme. "L'importante intervento" di Mario Draghi mi ha  rassicurato e se l'Europa proseguirà nel progetto di dare maggiore  stabilità all'Eurozona "questo determinerà una ragionevole discesa dello  spread" ha detto a Tgcom24. Sui mercati ad agosto "non credo ci saranno cose straordinarie e  credo che saremo tutti vigili e anche le autorità competenti lo  saranno", ha aggiunto rimarcando che nel  mese estivo c'è maggiore volatilità perché i volumi "si  assottigliano". Le parole di Draghi hanno rassicurato i mercati, hanno rassicurato anche lei?, gli chiede l'intervistatrice. "Sì - ha risposto Monti -, soprattutto mi ha rassicurato questo importante intervento verbale per ora, ma vediamo anche quanto contano gli interventi verbali quando vengono da personalità così autorevoli e credibili, sul fatto che la nostra diagnosi fosse corretta" e cioè che lo spread "rimane troppo alto perchè dipende da dubbi e incertezze dei mercati circa il sistema dell'euro in generale". Il premier ha sottolineato che l'intervento del governatore della Bce ha avuto "immediati effetti sui mercati" e questo "a conferma del fatto che i singoli Paesi devono continuare, e sicuramente l'italia continuerà a farlo, a mettere in ordine i conti pubblici e  fare le riforme strutturali per la crescita". "E, se finalmente  a livello europeo si farà tutto ciò che necessario per accrescere la fiducia nell'euro" e per migliorare la "governance" dell'Eurozona "questo determinerà una ragionevole discesa degli spread" e darà ai cittadini, alla politica e al Paese la dimostrazione "che si sta andando nel senso giusto e che quelle medicine un po amare" servono. Quanto al suo mandato, Monti si sente si sente rafforzato nella  prospettiva di concludere la legislatura nel 2013. "Sì, sì, soprattutto nella  prospettiva di concluderla in modo proficuo", ha detto il premier sottolineando che l'obiettivo "non è durare" ma  mettere l'Italia sulla strada della crescita.  Si e' mai chiesto chi glielo abbia fatto fare? ''Piu' d'una, ma l'importante è  farlo non dare risposta al 'chi me lo ha fatto fare''. ''So chi me lo ha chiesto: il capo dello  Stato. E il Parlamento ha approvato. Ce ne è abbastanza per passare dal pensare  al fare'', ha aggiunto. Monti ha poi parlato delle riforme varate dal governo: "Rappresentano 'una profonda trasformazione  dell'economia italiana e credo che mai si sia vista una concentrazione di tante  riforme in cosi' pochi mesi. Ci sono parecchie cose da fare per mettere l'Italia su un sentiero di  crescita'', ha aggiunto, ma molto è stato fatto. Ad esempio riducendo  ''l'interferenza spesso impropria da parte della politica nell'economia''. Su  questo fronte ''abbiamo accresciuto la concorrenza, rafforzato le autorita'  indipendenti e abbiamo reso la Rai piu' adatta ai propri compiti  istituzionali''. Il premier ha parlato anche del rapporto con la Germania: ''Mi sembra che i rapporti con Berlino siano 'ottimi'';l'intesa con la  cancelliera Merkel ''e' stata ulteriormente corroborata in occasione della sua  ultima visita'' a Roma. Credo che l'Italia - ha aggiunto - continui a dare prova di aver ormai  incorporato in se' il senso della disciplina di bilancio, quest'anno e l'anno  prossimo siamo fra i piu' virtuosi''. ''Al tempo stesso - ha però aggiunto -  chiediamo una migliore governance del sistema dell'euro ed è chiaro che questoè  un miglioramento che deve dipendere dal gioco combinato di tutti i governi''  europei e la Germania, che ha ''un peso particolare'', ha un ''ruolo particolare  anche in questi miglioramenti di governance che io credo siano in corso''. Leggi i commenti I commenti dei lettori In caricamento.. 

LONDRA - Tutti a Londra. Compresi quelli che non dovrebbero e che a qualcuno non farà piacere incontrare di nuovo. A metà luglio è arrivato anche Victor Conte, il più grande dopatore della storia dell'atletica leggera (non soltanto americana), l'inventore del "tetrahydrogestrinone", uno steroide sintetico familiarmente noto come "thg", oppure "the clear", dieci volte più potente ed efficace del nandrolone, largamente usato in precedenza, messo a punto nel laboratorio della Balco e venduto prevalentemente a top star come Tim Montgomery, Marion Jones, Dwain Chambers, velocisti formidabili che si prestarono alla chimica criminale per migliorare se stessi e peggiorare il mondo che li ospitava. E a Barry Bonds, uno dei miti del baseball americano. Conte, uno col baffetto alla Macchia Nera, che in passato era stato anche fra i fondatori del gruppo jazz rock dei Tower Of Power, alla fine del 2005 è stato giudicato colpevole dei reati a lui ascritti e si è fatto quattro mesi galera per poi sparire dalla circolazione. Aveva ammesso la colpa alla sua maniera, in modo plateale, coinvolgendo e travolgendo tutti, come se volesse dimostrare che di colpevoli, nel mondo dello sport, non poteva esserci soltanto  lui. Se era colpevole lui allora lo erano anche tutti gli altri. Raccontò le sue verità al programma "20/20" dell'ABC: "Ho dopato atleti e li ho portati a migliorare primati mondiali. Lo sport è solo un grosso affare farmacologico e tutti i Giochi sono sporchi, corrotti e coperti". Forse sì, forse ad un certo Conte avrà anche immaginato di non tornare più a dedicarsi ai suoi impicci da nutrizionista deviato. E invece è tornato. Due volte. Sia come musicista che come "nutrizionista" apparentemente pulito. Due anni fa si era ripresentato con un progetto musicale ironicamente ispirato alle sue malefatte: Balco Bebop. Poi ha fondato l'apparentemente immacolata Scientific Nutrition for Advanced Conditioning. Con la quale consiglia integrazioni lecite, punta sui prodotti per il recupero muscolare, soprattutto notturno, incoraggia l'uso dello Zma, un composto di zinco-magnesio-vitamina B6, associato al Tribulus, che per quanto nasca come diuretico e afrodisiaco in realtà stimola (o stimolerebbe) la produzione di testosterone endogeno. Conte può farlo. Può fare tutto. E' un uomo libero ormai. E finché si tratta di Zma e di Tribulus rientra tutto nella norma. Ma qualcuno gli crede? Pare di sì. Ai Giochi Victor Conte sarà con il coach Rudy Silva nell'angolo di Marlen Esparza, una boxeur 22enne, texana, aria da maledetta, perennemente sormontata da una bandana a stelle e strisce, e convinta, dopo aver superato i "trials" a febbraio, di poter fare meglio dei già conquistati sei titoli nazionali che le hanno garantito la presenza nello spot della Coca-Cola. Di questa million dollar baby Conte sarà il preparatore alimentare, come sempre (la Balco era un centro della nutrizione). Come lo anche di altri tre pugili: di Zab Judah, un altro che si divide fra ring e jazz, del filippino-americano Nonito Donaire e dell'americano-haitiano Andre Michael Berto. Paradossale: mentre Chambers, che di Conte parla a dismisura e con sincerità nella propria autobiografia, potrà partecipare ai Giochi soltanto per intercessione del Cio (il suo Coni lo avrebbe tenuto fuori), Conte, quello che sosteneva che i Giochi sono una frode e che l'80% degli atleti di punta si droga, è qui a pieno titolo: "Sono impegnato a fare il massimo per i miei nuovi ragazzi". Strano. La stessa cosa che diceva prima. 
NEW YORK - La tournée negli Stati Uniti per Francesco Totti è l'occasione per parlare del futuro. Che il capitano giallorosso vede ancora lontano: "Un mio futuro negli Usa come Beckham? Sinceramente non lo so, ma ora sono legato alla Roma e penso solo a lei. Vedremo poi il futuro cosa ci riservera'". Totti, che ha parlato a New York nell'hotel dove alloggiano i giallorossi, si è soffermato anche sulla nuova amichevole contro El Salvador. "Non mi è mai capitato di affrontarli finora in carriera e non so molto di loro, ma mi hanno detto che sono una buona squadra con discreti giocatori e quindi quella di domani sicuramente sarà una partita prestigiosa. Quando il mister ci dice se e chi giocherà e in quali ruoli? Lo comunica solo poco prima della partita". Insieme a Totti c'era anche Zeman, che ha fatto subito un bilancio dell'esperienza americana: "Siamo qui da una settimana e fino a questo momento abbiamo seguito il  nostro programma senza problemi: sono quindi soddisfatto. Sono rimasto sorpreso - ha detto il tecnico boemo - del fatto che sia venuta  tanta gente a vederci in questi giorni e che anche durante le partite  giocate il pubblico accorso abbia partecipato con entusiasmo: si vede  che è un interesse verso il nostro mondo e che l'organizzazione ha  lavorato bene in tal senso. Qui negli Usa il calcio non è popolare come  in altri paesi ma la nostra proprietà sta facendo di tutto per  migliorare l'immagine del club anche in terre come queste dove il calcio  non è conosciuto". Zeman parla anche del giallorosso 'di casa', Bradley: "Penso che se l'abbiamo acquistato è perché credevamo nelle sue qualità. E per ora sta confermando le cose positive che aveva fatto vedere anche l'anno scorso". E il giocatore americano ha subito replicato: "Un segreto dietro il mio veloce ambientando alla Roma? Sto semplicemente cercando di vivere appieno ogni momento che sono qui, allenamento dopo allenamento. Per me questa con i giallorossi è una sfida importante da vincere - ha detto l'ex centrocampista statunitense del Chievo - e sento addosso la responsabilità di mostrare che anche l'investimento fatto dalla società è stato giusto: non voglio infatti deludere loro". Leggi i commenti I commenti dei lettori In caricamento.. 

LONDRA - Il Settebello vuole stupire ancora. Alessandro Campagna sa bene che le aspettative sono grandi dopo il trionfo ai Mondiali dello scorso anno e ha piena fiducia nei suoi. "Quest'anno è stato molto difficile per noi, per molte ragioni, in parte perché siamo i campioni del mondo, in parte perché abbiamo avuto parecchi infortuni - spiega il ct dopo l'allenamento alla Water Polo Arena - Abbiamo perso per sei mesi Stefano Tempesti e per due mesi Matteo Aicardi, per fortuna hanno recuperato ma abbiamo sofferto le loro assenze perchè abbiamo dovuto fare a meno di due dei nostri giocatori migliori. Ma abbiamo lavorato duro e penso che siamo rimasti ad alti livelli, anche se senza risultati fantastici. Ma è arrivato il momento, la sofferenza è finita e questo dovrebbe darci una spinta enorme". Campagna assicura che il caso Pro Recco non avrà alcuna ripercussione ("sono sicuro che i giocatori sono con la testa qui e concentrati sui Giochi") e anche se "i media ci stanno spingendo molto, tra di noi, quando i giovani parlano di quanto siamo forti, che siamo i migliori al mondo, ho messo in chiaro che non è così. Abbiamo giocato in modo fantastico ai Mondiali di Shanghai, abbiamo chiuso al primo posto ma non siamo i migliori. Piano piano i ragazzi hanno capito e adesso siamo di nuovo pronti per lottare per una medaglia". Uomo simbolo del Settebello, Stefanio Tempesti. "Forse abbiamo sorpreso qualcuno lo scorso anno ma possiamo vincere una medaglia anche qui - assicura - E' la nostra speranza anche se ci sono 8-10 squadre che possono ambire al podio. Speriamo di salirci noi". Tempesti, infine, non ci sta a sentir parlare di girone facile rispetto al gruppo B. "Negli ultimi due mesi tutti hanno giocato contro tutti e le gare sono state molto equilibrate". 
