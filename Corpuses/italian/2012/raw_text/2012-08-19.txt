NAPOLI - Il Napoli chiude la lunga preparazione precampionato vincendo la settimana amichevole di questo primo scorcio di stagione: davanti a 15mila spettatori, un migliaio dei quali giunti dal Pireo e su un terreno di gioco in berutte condizioni, gli azzurri battono col punteggio di 3-0 (a segno Dzemaili, Hamsik e Gamberini) i greci dell'Olympiacos. Mazzarri con questo test ha effettuato le prove generali in vista dell'esordio in campionato tra sette giorni a Palermo dove, a meno di novità dai ricorsi, mancheranno per squalifica Pandev, Dossena e Zuniga. Il fattore interessante della serata è la coppia offensiva formata da Insigne e Vargas. Pimpante e ficcante l'ex pescarese fin dal calcio d'inizio, ma sono i greci a rendersi per primi pericolosi (9') con un tiro da fuori di Djebbour. La replica azzurra proprio firmata Insigne, al 13', con un destro al volo alto. Il match si sblocca al 24': punizione dai 25 metri di Dzemaili, palla deviata dalla barriera e Carroll beffato. Gli ellenici non ci stanno e al 29' Rosati se la vede brutta sull'incursione di Torosidis, il cui cross radente attraversa tutta l'area di rigore azzurra e si perde fuori. Nella ripresa il tecnico azzurro prova Behrami esterno sinistro in mediana e arriva subito il raddoppio: ripartenza micidiale, Maggio conclude su Caroll, si inserisce Hamsik che di sinistro fa 2-0. Al 10' un destro di Torosidis finisce fuori di poco, poi ci pensa Gamberini, di testa su calcio d'angolo (15'), a chiudere i conti e certificare il successo azzurro. Un successo che tira su il morale dopo i veleni cinesi, che aleggiano però ancora in riva al Golfo. E non poteva essere altrimenti. Tra gli azzurri, bene Maggio, Hamsik, Insigne e proprio Behrami. Anche stavolta così così Vargas, problemi invece in difesa e in cabina di regia (maluccio Inler, Aronica e Britos). "Sono soddisfatto di questo gruppo", ha commentato Walter Mazzarri. "La squadra c'è, noi cerchiamo di fare i fatti e lo dimostriamo in campo. Questo cammino estivo prosegue benissimo, anche a Pechino la squadra si è espressa bene e sono contento di quanto i ragazzi stanno mostrando in questa fase iniziale della stagione. Adesso ci prepariamo per la prima di campionato. Oggi ho provato alcune soluzioni alternative per gli squalificati. Ho ancora qualche dubbio ma valuterò bene in settimana gli uomini da mandare in campo domenica". Ancora un'altra partita da applausi per Insigne... "Insigne è bravo ed ha talento, mi piace perchè corre e gioca per la squadra e sono contentissimo di questo ragazzo. Ma in assoluto ho un gran gruppo e sono felice così". Leggi i commenti I commenti dei lettori 
Dopo la delusione di Pechino, riecco il Napoli in campo per la settima amichevole precampionato stagionale: davanti a pochi intimi (circa 15mila spettatori, un migliaio dei quali giunti dal Pireo) e su un terreno di gioco ridotto davvero male, gli azzurri battono col punteggio di 3-0 (a segno Dzemaili, Hamsik e Gamberini) un modesto Olympiacos al termine di una gara abbastanza scialba, tutto sommato interlocutoria, che ha consegnato poche indicazioni per i prossimi impegni. Mazzarri, che con questo test ha effettuato le prove generali in vista dell'esordio in campionato tra sette giorni a Palermo (dove a meno di novità dai ricorsi mancheranno per squalifica Pandev, Dossena e Zuniga), propone Rosati tra i pali, Gamberini e Britos dietro, Aronica esterno mancino di centrocampo e la coppia formata da Insigne e Vargas davanti. Pimpante e ficcante l'ex pescarese fin dal calcio d'inizio, ma sono i greci a rendersi per primi pericolosi (9') con un tiro da fuori di Djebbour. La replica azzurra proprio firmata Insigne, al 13', con un destro al volo alto. Il match si sblocca al 24': punizione dai 25 metri di Dzemaili, palla deviata dalla barriera e Carroll beffato. Gli ellenici non ci stanno e al 29' Rosati se la vede brutta sull'incursione di Torosidis, il cui cross radente attraversa tutta l'area di rigore azzurra e si perde fuori. Da qui alla fine della prima frazione meglio gli ospiti, ma al riposo si va col Napoli in vantaggio. Nella ripresa il tecnico azzurro prova Behrami esterno sinistro in mediana e trova subito il raddoppio dei suoi: ripartenza micidiale, Maggio conclude su Caroll, si inserisce Hamsik che di sinistro fa 2-0. Al 10' un destro di Torosidis finisce fuori di poco, poi ci pensa Gamberini, di testa su calcio d'angolo (15'), a chiudere i conti e certificare il successo azzurro. Un successo che tira su il morale dopo i veleni cinesi, che aleggiano però ancora in riva al Golfo. E non poteva essere altrimenti. Tra gli azzurri, bene Maggio, Hamsik, Insigne e proprio Behrami. Anche stavolta cosí così Vargas, problemi invece in difesa e in cabina di regia (maluccio Inler, Aronica e Britos). 
AJACCIO - Il Paris Saint Germain dei miliardi non ingrana. Dopo due partite di campionato ha soltanto due punti in classifica effetto di due pareggi. Dopo quello in casa contro il Lorient, la squadra parigina non va oltre lo 0-0 ad Ajaccio. Senza Ibrahimovic e Thiago Silva, con Verratti entrato solo nel finale, il Psg dimostra di essere ancora un gruppo da costruire e solo un elenco di solisti. Gara nervosa, i corsi sono ossi duri e a farne le spese è Ezequiel Lavezzi. L'ex attaccante del Napoli è stato infatti espulso al 59' per un takle pericoloso ai danni di un avversario che gli aveva tolto la palla. Finisce anzitempo negli spogliatoi anche Ancelotti, espulso dall'arbitro per proteste. Dopo due giornate il Psg ha già quattro punti di ritardo dalle capoliste Lione, Bastia, Marsiglia e Bordeaux. E' proprio vero, solo i soldi non bastano a costruire una squadra subito vincente. Leggi i commenti I commenti dei lettori 
ROMA - L'effetto Zeman si fa sentire più del caldo d'agosto.  Nell'ultima amichevole prima dell'inizio del campionato, la squadra giallorossa travolge per 3-0 l'Aris Salonicco regalando grande spettacolo ai tantissimi che hanno affollato gli spalti dell'Olimpico. Osvaldo apre le marcature al 25'. L'argentino riceve palla da Pjanic e scarica un destro potente dal limite che si infila alla sinistra del portiere. Nella ripresa raddoppio di Micheal Bradley al 71' di testa su cross di Taddei, mentre il tris è dell'attesissimo Mattia Destro, che approfitta di un grossolano errore di controllo del portiere dell'Aris Velidis e mette dentro a porta sguarnita. Prima e durante la partita cori a ripetizione e striscioni per Daniele De Rossi, invitato a restare nella Capitale e per la società invitata a non cedere il centrocampista al Manchester City. In Curva Sud, cuore della tifoseria romanista, è stato esposto uno striscione con sopra scritto "De Rossi non si tocca!", mentre al momento della presentazione di 'Capitan futuro' (assieme agli ultimi acquisti Balzaretti, Piris e Destro), lo speaker ufficiale ha scandito una frase con cui ha blindato il giocatore: "Lo hanno cercato in molti ma ha scelto di vestire la maglia giallorossa e lo farà per sempre". Leggi i commenti I commenti dei lettori 
MILANO - La Juve supera brillantemente l'ultimo crash test verso il campionato. Ha ragione Allegri, che ieri ha svelato il segreto di Pulcinella: i bianconeri sono i favoriti per lo scudetto, anche se la cabala vuole che il vincitore del Trofeo Luigi Berlusconi non conquisti il tricolore. L'eccezione che conferma la regola nel 2001, quando proprio la Juve centrò la doppietta. Il conto del grande classico dell'estate biancorossonera pende ora dalla parte della Signora, con dieci edizioni vinte contro le nove del Diavolo. Lo spartito del "Berlusconi" assomiglia a quello della Supercoppa a Pechino: la Juve va sotto, reagisce e vince (3-2), offrendo una grande prova di personalità e forza. Robinho segna al 9' con un tap-in che a qualcuno ha ricordato il gol-non-gol di Muntari  -  stessa porta, stessa posizione -, quando lo scudetto era ancora sulle maglie rossonere: da quel momento in poi, Milan-Juve non può più essere un'amichevole. Dopo la botta, la risposta al 12' di Marchisio che in scivolata devia quanto basta un bel traversone di De Ceglie. Vidal concede il bis al 43', con un gol da bomber consumato: scatto sul filo del fuorigioco, dribbling secco su Yepes e Abbiati infilato sul primo palo. In attesa di un centravanti nuovo di zecca  -  la Juve ha rilanciato per lo spagnolo Llorente, offrendo all'Athletic Bilbao 18 milioni più bonus - il top player della Signora è il cileno. Al tris ci pensa Matri al 64' che, tutto solo, incorna un preciso cross di Giaccherini e da buon ex non esulta. In chiusura, al 77', il raddoppio di Robinho che si procura e realizza un calcio di rigore. Conte sorride e applaude il lavoro di Carrera, alla sua quarta panchina compreso il vernissage di Villar Perosa. Il tecnico campione d'Italia, che ha seguito la sfida dalla tribuna del Meazza, tra i fidi Alessio e Paratici, sta già pensando alla partita di domani che lo vedrà a Roma di fronte alla Corte di Giustizia Federale per l'udienza d'appello alla squalifica di dieci mesi. ''Puntiamo al proscioglimento'', assicura la difesa a tre formata dai legali De Rensis, Bongiorno e Chiappero. PRIMO TEMPO: MARRONE E POGBA PASSANO IL COLLAUDO - E' il "Berlusconi" delle grandi assenze  -  il primo senza Del Piero e Inzaghi -, fedele specchio di un campionato svuotato dai suoi campioni. Bianconeri privi di Caceres, Isla, Chiellini, Pepe, Pirlo e Buffon, tutti a Vinovo per acciacchi più o meno gravi. Marrone supera il collaudo nel ruolo di centrale difensivo, mettendo anche un paio di pezze là dove non arriva il traballante Lucio. Pogba non sfigura in cabina di regia al posto di Pirlo. Il giovane colosso francese, possibile erede del doppio ex Vieira, alterna lampi di classe a qualche passaggio a vuoto, dando comunque prova di affidabilità. Il Milan parte meglio, ma la Juve cresce con il passare dei minuti, proprio come Vucinic che alla mezz'ora centra la parte alta della traversa con un gran tiro da fermo. SECONDO TEMPO: GIACCHERINI PUNGE, MATRI SFONDA  - Nella ripresa Carrera rivoluziona la Juve operando sette  cambi: Bonucci, Masi, Lichtsteiner, Ziegler, Pazienza, Giaccherini, Matri e Quagliarella per Lucio, Barzagli, De Ceglie, Padoin, Vidal, Marchisio, Giovinco e Vucinic. Nel finale l'ammaccato Lichtsteiner lascia il posto ad Asamoah, tenuto fin lì a riposo perché reduce da un'amichevole con il "suo" Ghana in Cina. La Juve abbassa i ritmi e controlla. Storari mura una conclusione di Boateng. Il primo acuto bianconero è di Matri: destro dal limite parato da Abbiati. In evidenza anche Giaccherini che azzecca un bell'inserimento, disinnescato dal portiere rossonero, prima di servire all'ex Matri il pallone del 3-1. Poco dopo l'arbitro sorvola su un fallo di mano di Giaccherini ai limiti dell'area. Il Milan non protesta. Tra una settimana, la musica cambierà. CARRERA: "SIAMO UNA SQUADRA" - "Abbiamo fatto una buona partita, soprattutto se pensiamo al tanto lavoro fatto ieri e con un gran caldo. I ragazzi hanno fatto quello che abbiamo provato in allenamento e abbiamo chiesto loro". Così Massimo Carrera dopo la sfida. "Siamo una squadra, lavoriamo tutti insieme e i risultati si vedono. I singoli? Bene Marrone e Pogba, anche se sono giovani e devono ancora migliorare. Sono contento anche della prova delle due coppie d'attacco schierate", BARZAGLI: "LA JUVE É PRONTA PER IL CAMPIONATO" - Ai microfoni di Mediaset,  Andrea Barzagli traccia un bilancio molto positivo dell'estate bianconera: "Stiamo lavorando tanto, e i nuovi acquisti si sono inseriti bene. A una settimana dal via del campionato, abbiamo dimostrato che siamo pronti, offrendo una prova che ci dà ottimismo in vista del futuro. In Supercoppa non eravamo ancora al massimo ma oggi, nonostante le tante assenze, si sono viste cose molto buone. L'anno scorso abbiamo vinto lo scudetto senza i favori del pronostico. Quest'anno sappiamo di avere grandi possibilità, ma ci vorranno la fame e la grinta della Juve". Milan (4-3-3): Abbiati 6, Abate 6 (6' st Nocerino 6), Zapata 5.5, Yepes 5, Antonini 5.5 (1' st De Sciglio 5.5), Flamini 5 (18' st Traorè 5.5), Montolivo 5.5, Constant 5.5, Boateng 5.5 (40' st Valoti sv), Emanuelson 6 (1' st Pato 5), Robinho 6.5. (1 Amelia). All.: Allegri 5.5. Juventus (3-5-2): Storari 6, Lucio 5.5 (1' st Bonucci 5.5), Barzagli 6 (24' st Masi 5), De Ceglie 6 (1' st Lichtsteiner 6, 42' st Asamoah sv), Padoin 6 (1' st Ziegler 6), Marrone 6 (44' st Rugani sv), Pogba 6, Marchisio 6.5 (1' st Giaccherini 6), Vidal 6.5 (1' st Pazienza 6), Giovinco 6 (1' st Quagliarella 6), Vucinic 6.5 (1' st Matri 6.5). (13 Leali, 18 Boakye) All.: Carrera 6. Arbitro: Marco Guida di Torre Annunziata 6 Reti: nel pt 9' Robinho, 12' Marchisio, 42' Vidal; nel st 18' Matri, 32' Robinho (rigore). Angoli : 5-3 per la Juventus Recupero : 1' e 3'. Ammoniti : Yepes, Masi e Vidal per gioco falloso. Spettatori : 30 mila Leggi i commenti I commenti dei lettori 

Una lunga notte di caroselli e brindisi, una montagna di foto-ricordo scattate  al Menti e "postate" sulle bacheche di facebook e poi un'abbuffata di commenti  sotto l'ombrellone. E' la "stabiamania" che dilaga in una domenica speciale a  Castellammare. I ragazzi tornano dalla spiaggia con addosso la maglia gialloblu,  qualche tifoso coi capelli bianchi rievoca l'era di Musella. "Era da allora che  non vedevamo una squadra cosi' forte". Negli occhi hanno ancora la vittoria  contro la Sampdoria, quella roulette da crepacuore risolta all'ultimo tiro da  Danilevicius, l'attaccante che al 91' aveva pareggiato il gol di Maxi Lopez. "Andremo lontano", dicono i tifosi. E lo ripete anche Franco Giglio, il  presidente-albergatore che ha fissato l'asticella al settimo posto in B. "Non e'  fantacalcio", ha sussurrato ieri il suo socio, Franco Manniello, anche lui  ubriaco di gioia per la conquista del quarto turno di Coppa Italia. Nei primi  180' dell'anno, ancora prima dell'esordio in campionato (sabato alle 20.30  contro il Livorno al Menti), ci sono due certezze per la societa'. La prima: "Braglia riesce sempre a tirare fuori il massimo da ogni calciatore". La  seconda: "Il mercato e' chiuso". In entrata e in uscita. Nel futuro c'e' la  certezza di poter essere protagonisti, come dicono i tifosi: "Un sabato cosi'? E  chi se lo dimentichera' mai". Che poi e' più' o meno quello che ha detto Andrea  Seculin all'uscita dal campo. Anche lui e' tra gli eroi di Coppa e a  Castellammatre l'hanno gia' ribattezzato il pararigori. Decisive le sue prodezze  su Poli e Maxi Lopez al primo e al quinto tiro dal dischetto dopo i  supplementari. Per il nazionale U21, in prestito a Castellammare, e' una  vittoria doppia: "Ora sfidero' la mia Fiorentina". Ma c'e' tempo. Il prossimo  ostacolo si chiama Livorno. Braglia serra i ranghi: "Iniziamo a fare sul serio,  da ora in poi e' vietato sbagliare". 
ROMA - La Roma batte l'Aris, ma Zeman pensa anche a replicare alle parole del presidente della Fiat John Elkann ("Ha vinto più Carrera in un giorno che Zeman in tutta la carriera"): "Le parole di John Elkann? Non mi sono offeso, abbiamo opinioni diverse sullo sport, e poi negli ultimi anni penso che loro non abbiano dato esempi positivi". Zeman ha anche parlato della questione De Rossi: "Mancini mi ha telefonato tre settimane fa, ci siamo sentiti anche lo scorso anno quando stavo a Pescara, ma sono convinto che De Rossi rimane con noi. La società sa che ne ho bisogno, ma non me lo chiede nemmeno". L'allenatore boemo, al termine dell'amichevole vinta all'Olimpico contro l'Aris Salonicco per 3-0 si è poi soffermato anche sulla prestazione di Totti e compagni e sull'affetto del pubblico romanista (in 35mila sugli spalti): "Abbiamo cercato di fare la partita e per lunghi tratti ci siamo riusciti, e a me sta bene così. Certo, il campionato è diverso dalle partite di preparazione, ma sono contento del lavoro dei ragazzi e del loro comportamento, sono fiducioso. Il calore dei tifosi? So che la gente romanista è attaccante alla squadra, sono contento che sono venuti in tanti nonostante non sia ancora il periodo di calcio vero". Chiusura dedicata al mercato, con l'imminente arrivo del giovane Marquinhos dal Brasile: "Con il suo arrivo in difesa siamo completi, non mi aspetto altro". Leggi i commenti I commenti dei lettori 
