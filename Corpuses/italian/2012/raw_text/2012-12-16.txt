NAPOLI - Walter Mazzarri è ovviamente deluso dal ko interno contro il Bologna, che fa scivolare il Napoli a 8 punti dalla Juventus. "Abbiamo il difetto che quando andiamo in vantaggio crediamo di averla chiusa: oggi non so quante palle-gol abbiamo sbagliato per chiuderla. Ci si distrae, si molla, inconsciamente si è pensato di aver vinto. E' lì che bisogna migliorare, altrimenti perdiamo punti. Il Napoli ha creato tanti presupposti per segnare anche nel primo tempo, ma abbiamo concesso una palla e ci hanno segnato alla prima occasione". "Questi giocatori hanno dato tutto anche oggi, ma quando si sbaglia tutte queste palle-gol si paga, tutto il resto non m'interessa. Danno l'anima, ma hanno queste pecche. Non siamo bravi a toglierci questi difetti. Abbiamo avuto la possibilità di chiuderla e strachiuderla e non l'abbiamo fatto. Così perdiamo punti. Non sono stato bravo a farlo capire evidentemente. Si gioca bene, si fa tanto e si raccoglie poco in questo periodo. Speriamo che queste lezioni ci servano per migliorare in futuro, ma al momento è così. A me interessa che la squadra giochi: si produce tanto, si fa tanta mole ma in fase difensiva bisogna migliorare. E' un periodo così, ho già parlato ai ragazzi, ci riflettiamo sopra e cerchiamo di andare avanti. Archiviamo questa partita e pensiamo al Siena". Intanto la Juventus è volata a +8, i bianconeri sembrano di un altro pianeta. "Noi anti-Juve? Sono slogan che fate voi, non la posso più sentire questa frase. La Juve sta facendo qualcosa di straordinario. Oggi inizia il campionato, siamo alla pari con le altre squadre". Lunedì la Disciplinare potrebbe infliggere due punti di penalità al Napoli e squalificare Paolo Cannavaro e Gianluca Grava per sei mesi per la vicenda del calcioscommesse. "Se siamo pessimisti? Non siamo noi, sono i giornali che scrivono certe cose, forse sanno prima le sentenze? Spero non sia così. Siamo fiduciosi ma se si continuano ad anticipare le sentenze...Io comunque non sono la persona giusta per giudicare, io faccio l'allenatore. Qua c'è da capire chi crede a Gianello, e chi a Cannavaro e Grava...". Leggi i commenti I commenti dei lettori 
NAPOLI – La storia si ripete. Dopo i punti gettati al vento contro Torino e Milan, il Napoli cade clamorosamente negli ultimi minuti al San Paolo contro il Bologna e lascia scappare la Juve in vetta alla classifica. Una sconfitta che rischia di avere ripercussioni pesantissime sul morale degli azzurri, soprattutto se, in settimana, arriveranno anche pesanti sanzioni in merito al processo sul calcioscommesse. BOLOGNA, VITTORIA DI CARATTERE - E’ un successo che premia la generosità e la dedizione di un Bologna impeccabile che ha avuto il merito di non arrendersi mai. Neppure quando, una volta vistosi annullare il gol regolare dello 0-2, si è visto travolgere dalla furia degli azzurri, capaci di ribaltare la situazione con Gamberini ed il solito Cavani. Non si è dato per vinto e, nel finale, con un pazzesco uno-due nel giro di 2’ si è andato a riprendere i 3 punti con una prodezza di Kone e un colpo di testa di Portanova che non poteva scrivere favola migliore per raccontare il suo ritorno dopo la lunga squalifica. GABBIADINI GELA IL S. PAOLO - Mazzarri ha dato fiducia alla squadra sconfitta a Milano ma la reazione attesa non è stata quella giusta. Il Napoli ha faticato a trovare varchi fin dalle prime battute e, al 10’, è stato gelato da Gabbiadini, pescato solitario sul secondo palo da Cherubin. Il Napoli ha reagito con rabbia ma non è andato oltre un destro a giro di Cavani su punizione e a un sinistro ravvicinato da Hamsik che non ha sorpreso un attento Agliardi. ANNULLATO UN GOL REGOLARE A GILARDINO - Il Bologna non ha mai tremato e, al 23’, ha raddoppiato con un perentorio stacco di testa di Gillardino su cross dalla trequarti di Diamanti. Gol regolarissimo, annullato ingiustamente per una posizione irregolare del centravanti rossoblu, in realtà tenuto in gioco di un metro dalla difesa azzurra. Il Napoli ha tremato e ha ulteriormente rallentato i propri affondi, limitandosi esclusivamente alle discese di Zuniga per aprirsi il campo. Troppo poco per l’organizzato Bologna che dopo essersi stretto attorno agli impeccabili Portanova e Antonsson, ha di nuovo sfiorato il raddoppio con un sinistro di controbalzo di Diamanti che ha impegnato De Sanctis. PANDEV E INSIGNE RISVEGLIANO IL NAPOLI - Mazzarri ha cambiato tutto nell’intervallo, lasciando Britos negli spogliatoi e inserendo Pandev per un 4-2-3-1 a trazione anteriore. Al di là del modulo, il Napoli è cambiato nello spirito e nel passo. E, in 17’, ha riscritto il copione della partita. Merito, soprattutto, di Insigne che prima ha sorpreso la difesa felsinea aprendosi un varco sull’out sinistro dando l’opportunità a Gamberini di siglare il gol dell’ex con un tap-in su una corta respinta di Agliardi e poi, con un cross al bacio, ha pescato in area sul secondo palo Cavani che, di testa, non ha fallito l’occasione per siglare il 12° gol in campionato. L’UNO-DUE DI KONE E PORTANOVA - Partita finita? Macchè. Pioli si è giocato l’ultima carta inserendo Koné al posto di Krhin ed il greco lo ha subito premiato (86’) segnando un gol da antologia: mezza rovesciata all’incrocio dei pali su cross dalla destra di Garics. Il Napoli ha accusato il colpo e nell’azione successiva ha incassato anche il 2-3 da Portanova che è saltato più in alto di tutti su una punizione dalla trequarti sinistra di Diamanti. E’ un ko che pesa come un macigno. Spetterà a Mazzarri far ritrovare agli azzurri la grinta necessaria per ripartire senza scompensi. NAPOLI-BOLOGNA 2-3 (0-1) Napoli (3-4-1-2): De Sanctis 6; Gamberini 6.5 (23' st Campagnaro 5.5), Cannavaro 5, Britos 5.5 (1' st Pandev 6.5); Maggio 6, Behrami 6, Inler 6, Zuniga 6.5; Hamsik 6.5; Insigne 6.5 (27' st Dzemaili sv), Cavani 6.5. In panchina: Rosati, Grava, Fernandez, Aronica, Donadel, Dossena, Mesto, El Kaddouri, Vargas. Allenatore: Mazzarri. Bologna (4-3-1-2): Agliardi 6; Motta 6.5 (18' st Garics 6.5), Portanova 7.5, Antonsson 7, Cherubin 6.5; Taider 6.5, Krhin 6.5 (32' st Kone 7.5), Guarente 6.5 (40' pt Morleo 6.5); Diamanti 6.5; Gabbiadini 6.5, Gilardino 6. In panchina: Stojanovic, De Carvalho, Radakovic, Riverola, Kone, Pasquato, Paponi. Allenatore: Pioli. Arbitro : Valeri di Roma 6. Reti : 10' pt Gabbiadini, 5' st Gamberini, 25' st Cavani, 41' st Kone, 44' st Portanova Note : Serata piovosa, terreno in buone condizioni. Spettatori : 35 mila circa. Ammoniti : Cherubin, Behrami, Morleo, Inler, Garics. Angoli : 8-5 per il Napoli. Recupero : 3'; 3'. Leggi i commenti I commenti dei lettori 
NAPOLI - “E stata una vittoria di carattere”. Stefano Pioli applaude il Bologna per l’impresa al San Paolo. “E’ stata ha grande prestazione di squadra”, sottolinea. “Siamo partiti bene, dopo il gol avevamo anche raddoppiato ma non siamo stati fortunati. Poi, dopo aver sofferto la reazione del Napoli, siamo stati bravissimi a restare mentalmente in partita e nel finale siamo stati premiati”. KONE DEVE CREDERE DI PIU’ IN SE’ STESSO - E’ stato decisivo l’innesto di Kone. Pioli va controcorrente. “Non ero soddisfatto di come era entrato in campo. Volevo che si inserisse di più in area e non lo faceva. Poi ha segnato un gol strepitoso e lo ringraziamo tutti. Sono contento perché lui ha le qualità per fare queste prodezze. De solo credere di più nei propri mezzi e essere più determinato sottoporta”. NON SONO LA BESTIA NERA DI MAZZARRI - Pioli si conferma la bestia nera del Napoli (mai perso in 7 partite) e di Mazzarri, con cui non ha mai perso in serie A. il tecnico rossoblu, però, si schernisce. “Ma agli inizi delle nostre carriere ricordo che vinceva sempre lui quando allenava il Livorno (3 vittorie di fila in B). Quindi è un caso…”, dice. GUARENTE FUORI PERCHE’ CHERUBIN SOFFRIVA - Pioli poi spiega il motivo per cui ha tolto Guarente prima della fine dell’intervallo: “Non certo perché stava giocando male, anzi… Solo che il Napoli ci stava mettendo in difficoltà con le sovrapposizioni a destra di Maggio e Hamsik e Cherubin stava ballando troppo. Non volendo far sfiancare Gabbiadini in un lavoro di ripiegamento ho preferito inserire Morleo. Tutto qui”. LA SVOLTA A MARASSI - Il tecnico dei felsinei chiude dicendo cosa è scattata nella squadra nelle ultime giornate in cui ha decisamente cambiato marcia. “La sconfitta con la Samp, in 10 a Genova, è stata salutare. E la vittoria sul Palermo ci ha dato ulteriore consapevolezza”. PORTANOVA: DEDICATO AL MIO LEGALE - Per Daniele Portanova, al rientro dopo la squalifica per calcioscommesse è stata una serata da sogno. E il difensore la accoglie come una liberazione: "Ho sofferto tanto, questo gol e' dedicato soprattutto alla mia famiglia e un grande amico, un fratello come Gabriele Bordoni (il suo legale, ndr)", dice. Domani potrebbe essere squalificato Paolo Cannavaro. Il difensore rossoblu spende parole di conforto in sostegno del collega: "Ci parlerò ma fa male. Spero che possa continuare a giocare con il Napoli e non gli succeda niente. Non ha fatto niente". Leggi i commenti I commenti dei lettori 
Kone e Portanova gelano il San Paolo. In tre minuti, dall'86' all'89', il Bologna piazza il colpaccio e vince 3-2 in casa del Napoli consegnando alla Juventus il titolo di campione d'inverno. Partita incredibile che gli azzurri non avrebbero meritato di perdere, ma che i rossoblù non hanno rubato. FOTO/Gamberini e Cavani, i gol Al 10' vanno in vantaggio con Gabbiadini, al 23' si vedono annullare un gol regolare a Gilardino, poi subiscono la rimonta del Napoli che con Gamberini e Cavani si porta in avanti, nel finale un eurogol di Kone e la rete di Portanova (una favola la sua) decidono il match e regalano a Pioli tre punti preziosi, mentre Mazzarri e i suoi ragazzi precipitano a -8 dalla Juve. Insigne come partner di Cavani, Hamsik trequartista nel suo 3-4-1-2. Al centro della difesa c'è capitan Cannavaro in attesa, così come Grava e il club, delle decisioni della Disciplinare per l'inchiesta sul calcioscommesse. Torna dopo 4 mesi di squalifica, invece, Portanova. Pioli lo schiera al centro della difesa a 4 in un Bologna che va in campo con Diamanti alle spalle di Gilardino e Gabbiadini. Dopo un tentativo di Britos sugli sviluppi di un corner, il Napoli si fa sorprendere da Gabbiadini che, tutto solo, mette dentro l'assist di Cherubin. Non un bel Napoli, idee confuse. Cavani si vede solo su punizione (gran parata di Agliardi), meglio Hamsik (ancora Agliardi pronto alla respinta), ma è il Bologna a far male: al 23' Cherubin mette in mezzo, Gilardino stacca di testa e mette dentro. Gol annullato per un fuorigioco che non c'è. Il Napoli prova a scuotersi senza successo e, al 43', rischia sul sinistro di Diamanti che De Sanctis alza sopra la traversa. Nella ripresa Mazzarri inserisce Pandev per Britos e passa al 4-2-3-1. Al 5' arriva l'1-1 di Gamberini che in mischia mette dentro dopo l'azione di Insigne. Il Bologna un minuto dopo con Krhin va vicino all'1-2, ma in campo c'è un Napoli diverso. Al 13' Pandev mette Cavani davanti al portiere, Agliardi è bravissimo a chiudere lo specchio della porta al "Matador". L'uruguaiano, però, non sbaglia due volte e, al 25', svetta sul cross di Insigne e firma il 2-1. Al 41', però, Kone segna il gol dell'anno con una mezzarovesciata da applausi sul cross di Garics: 2-2. Nel finale Portanova, di testa, segna il 3-2 finale. 
Il Bologna migliore della stagione, e non solo per il risultato, sbanca il San Paolo al termine di una partita (quasi) perfetta. Andati in vantaggio dopo appena dieci minuti con Manolo Gabbiadini, gli uomini di Pioli conducono per tutto il primo tempo, che chiudono meritatamente in vantaggio. Anzi, avrebbero anche da recriminare per un gol annullato a Gilardino, erroneamente giudicato in fuorigioco dal direttore di gara. Va detto che il Napoli della prima frazione è il fantasma della squadra che contende all'Inter il ruolo di anti-Juventus: lenta, nervosa e pasticciona, giustamente in svantaggio. Ma siccome il calcio si gioca in 22, parte dei demeriti dei partenopei sono da ascrivere al Bologna, che tiene il campo alla perfezione, pressando i portatori di palla, difendendosi con ordine e ripartendo sempre in contropiede. Verrebbe voglia di chiuderla lì, dopo i primi 45 minuti. Anche perché la squadra di Mazzarri, dentro Pandev al posto di Britos, nella ripresa si trasforma. Alza il ritmo, sbaglia di meno - molto di meno - in fase di costruzione e mette alle corde i rossoblù. Finché, meritatamente, pareggia con Gamberini. E, pochi minuti dopo, passa in vantaggio con un gran colpo di testa di Cavani, perfettamente imbeccato da Insigne. Sembra finita. Il Bologna accusa il colpo e il Napoli si mangia un paio di occasioni per chiudere l'incontro. FOTO Le immagini del match Senonché, se è vero che le partite non durano solo 45 minuti, è anche vero che non finiscono nemmeno all'ottantesimo. E così, quando meno te lo aspetti, i rossoblù ricominciano a macinare gioco. Un paio di mischie in area partenopea restituiscono l'idea che l'incontro non è affatto chiuso. Poi, su un cross all'apparenza innocuo, Kone - da poco entrato - s'inventa una rovesciata alla Boniperti dal limite dell'area e gela lo stadio con un gol da cineteca. 2-2. Ci sarebbe di che accontentarsi, ma mentre il Napoli si ributta in avanti, il Bologna non si chiude. E due minuti dopo inventa l'episodio che ha il sapore della favola. Perché su un cross in mezzo - l'ennesimo - di Alino Diamanti, chi se non Daniele Portanova, il capitano ritrovato, il figliol prodigo appena tornato in campo dopo quattro mesi di squalifica per il Calcioscommesse, trova il tuffo giusto e infila De Sanctis per la terza volta? Si fosse stati al Dall'Ara, sarebbero venuti giù gli spalti. Ma si giocava al San Paolo, e così la sola cosa a crollare è stata il morale della tifoseria napoletana, attonita. Ancora il tempo di uno slalom di Inler, che sfiora palo e pareggio, ed ecco i tre fischi conclusivi. Per il Bologna, finalmente, è arrivata l'ora di festeggiare. NAPOLI-BOLOGNA 2-3 Napoli (3-5-2): De Sanctis, Gamberini (22'st Campagnaro), Cannavaro, Britos (1' st Pandev), Maggio, Behrami, Inler, Zuniga, Insigne (27' st Dzemaili), Cavani. All.: Mazzarri. Bologna (4-4-2): Agliardi, Motta (18' st Garics 6), Portanova, Antonsson, Cherubin, Krhin (32' st Kone), Guarente (39' pt Morleo), Diamanti, Taider, Gabbiadini, Gilardino. All.: Pioli Arbitro: Valeri di Roma. Reti: nel pt 10' Gabbiadini; nel st 4' Gamberini, 24' Cavani, 40' Kone, 43' Portanova. Angoli: 8-5 per il Napoli. Recupero: 3' e 3'. Ammoniti: Cherubin, Berhami, Inler e Garics per gioco scorretto; Morleo per comportamento non regolamentare. Spettatori: 25 mila. 
Via al rush finale in Parlamento sulla Legge di Stabilità, preludio allo scioglimento delle Camere. Ad aprire le danze domani sarà una riunione fra il ministro dell'Economia Vittorio Grilli (che poi presenzierà i lavori parlamentari) e i relatori, seguita da una seduta fiume della commissione Bilancio che prevede di chiudere l'esame in nottata. Sul tavolo, le ultime proposte concordate fra i maggiori partiti e che vanno dal congelamento della riforma delle province al pacchetto di proroghe ma anche le numerose e variegate proposte dei singoli parlamentari. Nel pacchetto spunta ad esempio un emendamento del Pdl che punta a salvare le cosiddette pensioni d'oro della pubblica amministrazione. "La norma - spiega però la presentatrice della proposta, la senatrice Cinzia Bonfrisco - punta a rimediare a un errore e vale solo per le figure apicali dello Stato", dal Capo della polizia al Ragionerie dello Stato. Oggetto principale di discussione dell'incontro governo-ex maggioranza sarà - viene riferito - il patto di stabilità per il quale i partiti hanno già spuntato un allentamento, peraltro pagato con il fondo dei crediti fiscali. Ma tutti, dal Pdl al Pd, vogliono di più. "I piccoli comuni, quelli fra mille e quattromila abitanti - spiega uno dei relatori Giovanni Legnini (Pd) - dal primo gennaio dovranno sottostare al Patto di Stabilità". Una novità di gestione pressochè impossibile a meno che, dicono i Democratici, non si aumentino ancora le risorse. Altro nodo le province, che hanno subito tagli su tagli in vista della riforma che avrebbe dovuto materializzarsi entro quest'anno e che invece viene congelata. Università, non autosufficienze (Sla inclusa), pensioni di guerra, sicurezza sono alcuni degli altri temi minori rimasti fuori al momento e che dovranno essere oggetto di negoziazione. Difficile però, sempre a quanto viene riferito, che il governo riesca a mettere sul piatto fondi aggiuntivi: l'ipotesi più probabile è che si debba rimodulare il cosiddetto fondo di Palazzo Chigi. Tra le novità che invece ormai appare sicuro domani incasseranno il via libera, tutto il pacchettone del milleproroghe che spazia dal welfare alle liberalizzazioni passando per l'agroalimentare. Con l'emendamento firmato dai relatori infatti viene dato più tempo (altri sei mesi) ad esempio alle imprese con meno di dieci lavoratori per poter continuare a usare l'autocertificazione in materia di sicurezza sul lavoro, ma anche alla lotta contro i tassisti abusivi o agli stabilimenti dove si lavora la mozzarella dop (che potranno continuare fino a giugno a produrre anche altri formaggi senza essere fuori legge). Difficile fare pronostici invece per quanto riguarda l'emendamento a firma della senatrice del Pdl Cinzia Bonfrisco che prevede di salvare dai tagli del governo Monti le pensioni dei vertici dell'amministrazione dello Stato, forze dell'ordine comprese. La norma attualmente in vigore, spiega Bonfrisco, presenta profili di "illeggittimità costituzionale" e la Consulta "si è già espressa" su questioni analoghe. "Non è giusto che chi è titolare di un diritto acquisito se lo veda negato. Ci sono uomini che portano un'enorme responsabilità e che meritano - conclude - di non essere danneggiati". Leggi i commenti I commenti dei lettori 
ROMA - Missione compiuta per il Paris Saint Germain, che chiude forse definitivamente il periodo difficile agganciando in vetta Lione e Marsiglia. Grazie alla rete firmata da Matuidi di testa nei secondi finali del primo tempo, su perfetto assist di Ibrahimovic da destra, la formazione di Carlo Ancelotti batte il Lione nel big match del turno. Lo stesso Ibrahimovic si è reso protagonista di un colpo sospetto ad un giocatore del Lione, a rischio prova tv. RISULTATI 18a GIORNATA VENERDI' Rennes          - Valenciennes        2-0 SABATO Tolosa          - Marsiglia           0-1 Montpellier     - Bastia              4-0 Nizza           - Evian TG            3-2 Reims           - Lille               1-1 Sochaux         - Brest               1-2 Troyes          - Ajaccio             3-2 DOMENICA Nancy           - Bordeaux            1-1 Saint-Etienne   - Lorient             0-2 Paris SG        - Lione               1-0 Leggi i commenti I commenti dei lettori 

