Il nuovo vertice della base Nato di Napoli (e, contestualmente, delle forze navali americane in Europa e Africa, ruolo che va sotto la sigla Naveur Navaf), è originario dell'Indiana. Di Lafayette. Ed è cresciuto a Bellevue, nello stato di Washington. Come chi lo ha preceduto ha una carriera militare di prim'ordine, segnata da numerose onoreficenze. Si chiama Bruce W. Clingan, ed è un ammiraglio della Marina degli Stati Uniti il nuovo comandante dell'irrinunciabile - dal punto di vista strategico - insediamento militare. LE IMMAGINI/La cerimonia Il 24 febbrario chi lo ha preceduto, l’ammiraglio Samuel J. Locklear III, gli ha ceduto il comando del Comando Interforze di Napoli (JFC) nel corso di una cerimonia presso l’hangar militare di Capodichino. Tra gli invitati erano presenti numerosi ospiti e rappresentanti civili e militari, tra cui l’ammiraglio Jonathan Greenert, capo della Marina degli Stati Uniti; il generale dell’esercito Carter F. Ham, comandante del Comando statunitense in Africa e l’ammiraglio James G. Stavridis, comandante supremo Forze Alleate in Europa. “Sono grato per il sostegno costante che la Nato e la marina degli Stati Uniti continuano a ricevere dal popolo, dal governo e dai militari italiani” ha detto Locklear durante il suo discorso di commiato. “E’ grazie a voi che possiamo svolgere la nostra missione, avete assicurato il nostro successo con la vostra generosita’ ed ospitalità.” “Sono grato per la Nato,” ha continuato Locklear. “Esiste un legame fra i paesi membri della Nato, un insieme di valori condivisi basati sul rispetto unificato dei diritti umani, lo stato di diritto e una societa’ democratica.” L'ammiraglio Clingan arriva a Napoli dopo  aver prestato servizio presso lo Stato Maggiore per le operazioni navali in qualita’ di vice direttore a Washington. Laureatosi presso l’Universita’ dello Stato di Washington, ha conseguito un master in Scienze presso l’Universita’ della California del Sud. E’ entrato nei ranghi della Marina nel giugno 1977 attraverso il programma di Reclutamento e addestramento Nrotc. Lo attende un compito gravoso quanto importante. Per capirci, secondo il codice della Nato, il comandante del Comando Interforze di Napoli (Com JFC Naples) è responsabile dell’approntamento, pianificazione e condotta di operazioni militari finalizzate a garantire la pace, la sicurezza e l’integrita’ territoriale dei paesi membri dell’alleanza nonche’ la libera navigazione e l’integrita’ di vitali corridoi di scambio commerciale, entro e al di fuori dell’area di responsabilita’ (Aor) del Saceur. In qualita’ di Naveur Navaf la sua area di responsabilita’ comprende circa la metà dell’Oceano Atlantico, dal Polo Nord all’Antartica, il mare Adriatico, il Baltico, il mare di Barents, il Mar Nero, il Mar Caspio, il Meditarraneo, il mare del Nord, comprendente la Russia, l’Europa e quasi l’intero continente africano. 
LONDRA - Macheda come Mourinho. L'attaccante del Manchester United e della nazionale Under 21, attualmente in prestito al Queens Park Rangers, è finito sotto l'occhio del ciclone (leggi Federcalcio inglese) per aver offeso su Twitter una o più persone per il loro orientamento sessuale. Esattamente come accadde al tecnico del Real che, durante la recente trasferta a Mosca in Champions League, venne colto dai cameramen del programma televisivo spagnolo " Deportes Cuatro" mentre diceva: " Questi finocchi, non ci dicono con che pallone dobbiamo giocare?". INTERROGATO DALLA DISCIPLINARE - Con Macheda sono finiti sotto accusa anche Manny Smith, del Walsall, e Nile Ranger, del Newcastle, che dovranno ora rispondere alle accuse martedì in un apposito interrogatorio davanti alla Disciplinare. RISCHIA UNA MULTA - L'ex attaccante della Lazio, non dovrebbe, comunque, rischiare una squalifica. Poche settimane fa sono stati puniti per lo stesso episodio Ravel Morrison, centrocampista del West Ham, e l'ex giocatore del Leicester Michael Ball. Dopo aver ammesso le proprie colpe i due hanno ricevuto una multa di 7000 e 6000 sterline rispettivamente. Leggi i commenti I commenti dei lettori 
ROMA - Bode Miller chiude in anticipo la sua stagione.Lo statunitense, dopo l'infortunio al ginocchio rimediato a Bansko, appena operato, si sottoporrà ad un nuovo intervento in artroscopia, preferendo poi dedicarsi alla riabilitazione. Miller doveva partecipare alla tappa di Crans-Montana dello scorso fine settimana, ma alla fine ha preso la decisione di porre fine alla sua stagione. Miller, 34 anni, è pronto a ripresentarsi al cancelletto di partenza la prossima stagione. "Spero di fare una buona riabilitazione e riprendere gli allenamenti il più presto possibile. Mi diverto con gli sci e finchè sarà così continuerò". L'ultimo successo in Coppa risale alla discesa libera di Beaver Creek dello scorso dicembre. Leggi i commenti I commenti dei lettori 
Una lite tra due lavavetri romeni per tracciare i confini territoriali ha bloccato ieri pomeriggio il traffico in via Notarbartolo e ha gettato nel panico i passanti. I due giovani, tra i 25 e i 30 anni, si sono azzuffati all'improvviso all'incrocio tra la strada e via Libertà. Prima sono volate parole grosse, poi davanti agli automobilisti sbigottiti i romeni sono passati alle vie di fatto: calci e pugni tra i lavavetri che se le sono suonate anche con le scope per la pulizia delle auto. Qualche automobilista ha anche cercato di dividere i due ma con poco successo. Tra il panico generale, qualcuno ha deciso di chiamare i soccorsi. Tre volanti della polizia sono arrivate a sirene spiegate in strada, oltre a due ambulanze del 118. LEGGI / Arrestato posteggiatore ghanese I due romeni però erano già a terra con diverse ferite sul corpo. Il più grave è il romeno più giovane che ha riportato una profonda ferita sulla testa. Entrambi sono stati trasferiti all'ospedale Civico dove sono ancora in corso gli accertamenti. Secondo una prima ricostruzione fornita anche dai passanti, i due avrebbero cominciato a discutere per la zona di competenza. Uno dei due romeni, infatti, sarebbe stato di troppo in via Notarbartolo. 
La sceneggiatura rimanda ai film di Germi e Rosi sull'Italia degli Anni '60, alla parte più oscura del rapporto potere e cittadini. Ci sono i vigili che invece di vigilare, trafficano. Il comandante che sta al vertice di un'organizzazione che tiene in scacco di commercianti. Quest'ultimi che pagano e lottano gli uni contro gli altri per le licenze e il suolo pubblico sul quale allargare le loro attività. Il tutto, al momento, fa parte di un'inchiesta che la procura ha aperto dopo una serie di denunce con reati, come l'associazione a delinquere e la concussione, che fanno presupporre sviluppi clamorosi. Intanto, però, un'intera sezione di polizia amministrativa ed edilizia del primo gruppo della polizia Roma capitale, è già stata smantellata. I trenta vigili trasferiti ad altro incarico, con un provvedimento d'urgenza firmato dal comandante Stefano Napoli, che aveva già indagato alcuni vigili per episodi di concussione. I "pizzardoni" prima addetti alle pratiche, ai controlli amministrativi ed alle sanzioni, in materia di licenze per il commercio e di occupazione del suolo pubblico, sono stati assegnati ad uffici, sempre interni allo stesso gruppo, ma che si occupano di viabilità e di traffico. Questa parte sarebbe solo un capitolo dell'inchiesta che vede coinvolto il comandante Angelo Giuliani e nella quale entrano anche dirigenti del primo municipio, consiglieri circoscrizionali, imprenditori della ristorazione e della movida capitolina. Secondo quanto emerge dall'indagine, alcuni funzionari della polizia locale, preposti ai sopralluoghi nei locali in fase di apertura ed in quelli già aperti, nel corso di alcuni controlli ed ispezioni, avrebbero rilasciato pareri favorevoli al rilascio delle licenze e dei nulla osta nonostante i requisiti di legge non esistevano ed avrebbero agevolato alcuni titolari di locali per la ristorazione e bar notturni, distruggendo dei verbali e falsificando alcune firme. "Non è giusto "sparare nel mucchio"  -  si confida un sindacalista che preferisce rimanere anonimo  -  e punire anche chi non c'entra, bisognava attendere l'esito dell'indagine e lo sviluppo dell'inchiesta, per allontanare solamente le mele marce". Dal canto suo, il neocomandante del gruppo Stefano Napoli avrebbe firmato i provvedimenti motivandoli con la necessità di creare un "turn over", all'interno del reparto, in sostanza solo  per "svecchiare" il gruppo che si trova ad operare in una delle zone cruciali della città. Una ricostruzione però smentita dal Campidoglio. Il sindaco stesso infatti avrebbe chiesto di intervenire sulla polizia amministrativa ed edilizia, per iniziare un'opera di "ripulitura" in quelle stanze, dove secondo quanto emerso dalle indagine avvenivano le irregolarità amministrative. Ieri pomeriggio, il comandante Giuliani, dopo essere stato ascoltato per ore dai carabinieri di via In Selci, ha convocato, in via della Consolazione, una riunione riservatissima, con alcuni rappresentanti sindacali, dove ha annunciato in via informale le sue dimissioni. 
Prosegue il corso di aggiornamento per insegnanti "La storia d’Italia, dal Risorgimento alla Repubblica, attraverso il protagonismo delle nuove generazioni", promosso dal Centro studi movimenti e dalla Fondazione onlus Matteo Bagnaresi ( Leggi ). Dopo i primi due incontri sui garibaldini e i ragazzi della Grande guerra, martedì 28 febbraio a partire dalle 15 Margherita Becchetti parlerà de I ribelli della montagna:l'esperienza dei partigiani, spesso giovanissimi, nel corso della Resistenza. Martedì 6 marzo ultimo incontro, poi, con William Gambetta e I giovani del Sessantotto. In crescita l'adesione dei docenti al seminario, riconosciuto dal Provveditorato agli studi.Il ciclo di incontri guarda alla storia d'Italia con gli occhi dei giovani che, in gran parte, fecero quella storia: dall'Unità fino al Sessantotto, dalla Grande Guerra alla Resistenza i protagonisti sono sempre ventennni. Duplice l'obiettivo delle lezioni: da un lato quello di fornire agli insegnanti approfondimenti tematici rispetto a questioni di lungo periodo che ritornano nel corso del Novecento (il ruolo e le aspettative delle nuove generazioni, il rapporto di queste con le generazioni precedenti, la costruzione dell’identità nazionale); dall’altro quello di attrezzare i docenti nell’uso di un tema – quella dei giovani nella storia – particolarmente adatto ad avvicinare gli studenti alla conoscenza storica. "Dal Risorgimento al Sessantotto - illustrano dal Centro studi - molte delle più importanti vicende d’Italia sono state caratterizzate dal ruolo dei giovani. Si pensi ai tanti ventenni che presero parte al movimento patriottico garibaldino o che si mobilitarono nei mesi che precedettero l’ingresso del paese nella Grande guerra o, ancora, si pensi ai combattenti della lotta partigiana tra il 1943 e il 1945 e al grande movimento di protesta che, a partire dal 1968, attraversò la società civile e il sistema politico repubblicano. La vitalità, la tensione al cambiamento e la capacità di incarnare gli ideali più radicali e anticonformisti hanno reso la giovinezza uno dei motori più importanti nelle fasi di crisi e di trasformazione". Non è ozioso forse rammentarlo nell'Italia di oggi segnata invece da un certo immobilismo politico-sociale, dalla stessa età demografica in aumento. Ricordare che il volto più autentico della nostra nazione è imberbe, che le sue gambe sono quelle agili di un ventenne col fucile in spalla o con una maglietta a strisce sullo scorcio degli anni Cinquanta (del Novecento) forse può essere d'aiuto per ritrovare l'anima di una nazione. O, più semplicemente, per ridare slancio allo studio delle storia in primo luogo tra gli insegnanti."Il tema dei giovani nel lungo percorso di una nazione - proseguono dal Centro studi movimenti - dalla seconda metà dell’Ottocento e per l’intero Novecento, è particolarmente stimolante per spostare la riflessione sugli aspetti sociali e culturali della costruzione dell’identità italiana e per incoraggiare gli studenti alla comprensione del passato". Il seminario – che si terrà nella sala del Centro studi movimenti di via Testi 4 a Parma e che è riconosciuto dal Provveditorato agli studi di Parma – prevede ancora due appuntamenti ciascuno della durata di due ore (pari a 8 ore complessive).  Le relazioni introduttive – supportate dalla proiezione di immagini e filmati – si incentreranno su altre cesure della storia del paese dopo quella rappresentata dall'Unità e dalla prima guerra mondiale: 1) Margherita Becchetti, I ribelli della montagna (Martedì 28 febbraio, ore 15-17) 2) William Gambetta, I giovani del Sessantotto (Martedì 6 marzo, ore 15-17) Per informazioni: csm.parma@libero.it; 328.9769438. 
ROMA - Nel dibattito sul cambio di governance della Rai si inserisce anche la Lega. E lo fa con un'esternazione dell'ex ministro dell'Interno, Roberto Maroni, a metà tra la boutade e la richiesta politica. Per Maroni la strada per riformare la Rai è la privatizzazione, ma "se rimarrà la legge attuale con il rinnovo del nuovo Cda per l'equilibrio tra maggioranza e opposizione il presidente va all'opposizione". "E la Lega - aggiunge - è l'unico partito di opposizione". VIDEO MARONI "Ricordo - ha detto l'ex responsabile del Viminale - che avevamo fatto approvare dalla maggioranza degli italiani un referendum sulla privatizzazione della Rai: questa mi pare ancora la strada più opportuna". L'ex ministro dell'Interno si è quindi rivolto al governo Monti in vista dell'imminente scadenza dell'attuale Cda della Tv pubblica. "Vorrei dire al governo di non prendere decisioni avventate e soprattutto di coinvolgere l'opposizione". Poi la protesta: 'I giornali parlano di altro e oltretutto mi ha molto impressionato vedere che alcuni Tg in questi giorni parlano di tutti tranne che della Lega: ma per noi non e' un problema, perchè siamo un partito con tanta gente e tanti militanti". Maroni invece parla di un'avanzata leghista nel Paese: "I sondaggi dicono che la Lega è l'unico partito che cresce, ce n'è uno interessante che dice che la Lega è alla metà del Pdl su scala nazionale, cioè all'11%". Un rapporto di forze con l'ex alleato che a giudizio dell'ex ministro fa sì che "prenda corpo il nostro progetto di diventare il primo partito del Nord già dalle prossime amministrative". Quanto alla sentenza Mills e al proscioglimento per prescrizione di Berlusconi, Maroni esprime un giudizio simile a quello pronunciato da Bossi 24 ore prima: 'Purtroppo la giustizia italiana quando si occupa di politica e di politici e' spesso condizionata da altre questioni che non sono l'applicazione della giustizia". A Maroni risponde l'Italia dei Valori: "La Lega poltrona fa la voce grossa solo quando vuole accaparrarsi posti di potere - dice il portavoce Leoluca Orlando - noi siamo l'unico partito che non ha accettato di sedersi al tavolo della lottizzazione del Cda e ribadiamo per l'ennesima volta che l'azienda pubblica deve essere riformata e liberata dalla morsa soffocante dei partiti". Leggi i commenti I commenti dei lettori 
"LA PROPOSTA di bloccare la circolazione delle auto diesel Euro 3 rimane sempre valida". Parola dell'assessore all'Ambiente del Comune, Enzo Lavolta, che in Sala Rossa ha fatto il punto sullo smog e sugli sforamenti, ormai superati, delle polveri sottili. L'assessore ha ripercorso quello che il Comune ha fatto, tra tavoli nazionali e interventi strutturali, precisando che "le nostre proposte hanno origine da dati incontrovertibili: un'auto diesel inquina quanto cinque auto a benzina e il 52 per cento delle polveri è prodotto da questi automezzi". Perché quindi non bloccare anche gli Euro 3 diesel? "Per non rompere il tavolo a livello provinciale. Credo che l'adozione di un provvedimento univoco da parte di tutti i comuni dell'area torinese, come il blocco delle Euro 2 diesel sia un successo, anche se lo ritengo insufficiente. Non torniamo indietro sulle Euro 3, ma pensiamo che sia importante non andare avanti da soli. C'è il tempo per coordinare un'azione che non sia effimera ma che vada in direzione della protezione della salute dei cittadini". La proposta rimane sul tavolo, anche perché Lavolta crede che con lo stop e con le maglie più strette sui veicoli inquinanti a Torino si possano raggiungere dei risultati ancora migliori rispetto alla qualità dell'aria. E l'idea è quella di fermare gli Euro 3 diesel da novembre a tutto marzo, partendo dalla prossima stagione. Ipotesi che trova d'accordo anche il radicale Silvio Viale, eletto nelle file del Pd, che continua a sottolineare l'inutilità dei blocchi, ma si dice d'accordo sulla possibilità di limitare i mezzi più inquinanti. "È vero, abbiamo già sopravanzato il numero di 35 superamenti del limite di 50 microgrammi al metro cubo per il Pm10  -  aggiunge Lavolta  -  ma questo avviene ormai tutti gli anni, per una serie di concomitanze, ben note a tutti: il fenomeno dell'inversione termica e l'accumulo di micropolveri. Il 25 febbraio i superamenti erano già 45, ma negli ultimi due giorni, grazie al vento, siamo scesi sotto il limite". Il clima aiuta. "Lavoreremo per inserire una limitazione strutturale dei diesel più inquinanti nelle prossime riunioni del tavolo di coordinamento della Provincia. La lotta all'inquinamento ha senso solo se portata avanti a livello metropolitano". 
