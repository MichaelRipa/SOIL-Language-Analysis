ROMA - Giornata, questa penultima d'andata di serie A segnata da risultati importanti e  anche dal malaugurato incidente al tifoso di Cantù che cade dalla gradinata di Montegranaro ed è in coma. Ma andiamo per ordine. Perdono le prime due della classe, Pesaro si conferma in gran salute passando a Roma, in sei sono già sicure di un posto nella Final Eight di Coppa Italia in programma a febbraio a Torino: Siena, Milano, Bologna, Venezia, Cantù e Pesaro. Domenica l'ultima di andata completerà il quadro. La Montepaschi Siena si ferma all'Unipol Arena, il campo di una Canadian Solar Bologna sempre piu' lanciata verso le posizioni di vertice della classifica ed ora seconda assieme a Milano. I campioni d'Italia, al loro quarto stop nella stagione regolare, subiscono un 75-71 benché Andersen e Rakocevic vadano a referto con un totale di 42 punti, rivelandosi una coppia dalla mano fatata che pero' non serve ad evitare, ai biancoverdi, un ko che fa schizzare le azioni delle Vu Nere, guidate nell'occasione da Poeta e Gigli (13 punti a testa). Seconda battuta d'arresto per l'EA7 Emporio Armani Milano che, dopo aver perso a Teramo, subisce in casa la grinta della Benetton Treviso, impostasi al fotofinish per 81-80 con 23 punti (e 30 di valutazione) di uno scatenato Becirovic (14 di Mancinelli e di Gentile tra le file dell'Olimpia). Prosegue a volare verso l'alto anche la Scavolini Siviglia Pesaro, che dopo aver messo al tappeto Siena e Bologna fa la festa anche all'Acea Roma, superata all'overtime per 77-73 (62-62 alla fine del quarto periodo) mettendo in mostra le doti di White (22 punti), Hickman (20) e Lydeka (18); tra gli uomini di Lardo si distingue solo Kakiouzis (19). In chiave salvezza, conferma il trend positivo la Banca Tercas Teramo, che passa per 62-60 sul campo della Novipiu' Casale Monferrato grazie, in primis, al bottino personale (23 punti) di un immarcabile D. Brown. L'Umana Venezia sfrutta l'onda emotiva del derby vinto per imporsi 91-71 sul Banco di Sardegna Sassari, steso dai 21 punti (e 32 di valutazione) di Szewczyk, mentre la Fabi Shoes Montegranaro fa sua a sopresa la sfida con la Bennet Cantu' per 89-73 con 22 punti di Zoroski. Successi casalinghi, infine, per Caserta e Varese. La Otto Caserta vince per 90-76 la sfida con l'Angelico Biella sebbene, tra i piemontesi, Coleman sigli 26 punti, la Cimberio dilaga per 94-78 contro la Sidigas Avellino con 24 punti di Diawara e 22 di Kangur. Riposava la Vanoli Braga Cremona. INCIDENTE - Infine l'incidente cui si accennava prima: un tifoso della Pallacanestro Cantù è in gravi condizioni dopo essere caduto dalla gradinata del palazzetto dello sport dove aveva assistito con all'incontro Fabi Montegranaro-Cantù, valido per la 14/a giornata di serie A di basket. Forse sportosi troppo dalla balaustra per salutare i giocatori della sua squadra all'uscita dal campo dopo la vittoria, il giovane è caduto da circa tre metri di altezza, battendo la testa. Apparentemente privo di conoscenza, è stato soccorso e trasportato in ospedale ad Ancona. Emporio Armani Milano-Benetton Treviso 80-81 (17-19, 41-41, 57-57). Milano: Giachetti 0, Mancinelli 14, Fotsis 7, Cook 11, Nicholas 11, Rocca 9, Filloy ne, Bourousis 12, Melli 0, Amato ne, Gentile 14, Radosevic 2. All.: Sergio Scariolo. Treviso: Ortner 13, Masocco ne, Becirovic 23, Goree 6, Bulleri 11, De Nicolao 4, Thomas 9, Ivanov ne, Cuccarolo 0, Moldoveanu 6, Wojciechovski ne, Viggiano 9. All.: Aleksandar Djordjevic. Arbitri: Mattioli, Tola, Caiazza. Note - Tiri liberi: Milano 13/24, Treviso 21/26. Tiri da tre: Milano 7/24, Treviso 4/19. Rimbalzi: Milano 40, Treviso 38. Usciti per cinque falli: nessuno. Spettatori: 3.500 per un incasso di 32 mila euro Acea Roma-Scavolini Siviglia Pesaro 73-77 dts (18-20,17-15, 10-10, 11-15). Roma: Tonolli, Mordente 2, Crosariol 2, Dedovic  13, Kakiouzis 19, Gordic 9, Maestranzi 6, Tucker 13, Slokar 9. N.e. Marchetti, Datome, Gorrieri.  All. Lardo. Pesaro: White 22, Cavaliero 7, Hickman 20, Flamini, Hackett 3, Lydeka 18, Jones 7. N.e. Traini, Alibegovic, Tortù. All. Dalmonte. Arbitri: Pozzana, Lo Guzzo, Pinto. Note - Tiri da tre punti: Roma 7/27, Pesaro 4/18. Tiri liberi: Roma 8/10, Pesaro 17/22. Rimbalzi: Roma 29, Pesaro 43. Usciti per 5 falli: nessuno Canadian Solar Bologna-Montepaschi Siena 75-71 (20-15, 34-35, 57-48). Canadian Solar: Poeta 13, Koponen 12, Douglas-Roberts 6, Sanikidze 10, Gigli 13, Gailius 4 , Lang 8, Werner ne, Vitali L. 9, Vitali M. ne, Quaglia ne, Canelo ne. All.: Finelli. Montepaschi: McCalebb 5, Rakocevic 19, Stonerook 2, Moss 10, Andersen 23, Zizis 5, Carraretto ne, Thornton, Michelori 2, Lechthaler ne, Aradori 5, Ress. All.: Pianigiani. Arbitri: Cicoria, Sabetta, Quacci. Note - Tiri liberi: Bologna 18/21, Siena 6/14. Tiri da tre: Bologna 3/19, Siena 7/16. Rimbalzi: Bologna 37, Siena 27. Usciti per 5 falli: nessuno. Spettatori: 8112. Novipiù Casale-Banca Tercas Teramo 60-62 (10-17, 27-28, 43-46). Casale: Shakur 18, Temple 2, Janning 5, Nnamaka 3, Chiotti 4, Malaventura, Gentile, Pierich 14, Stevic 14, Ferrero. Martinoni. All. Crespi. Teramo: D. Brown 23, Goods 9, Amoroso 10, Borisov, B. Brown 5, Mc Grath, Cerella 7,  Polonara 8, Ricci. Ne Lulli, Listwon. All. Ramagli. Arbitri: Facchini, Filippini, Aronne. Note. Tiri da 2 Casale 15/30; Teramo 12/37. Tiri da 3: Casale 6/25, Teramo 9/23. Tiri liberi: Casale 12/13, Teramo 11/16. Rimbalzi: Casale 33; Teramo 38. Assist: Casale 12, Teramo 12. Spettatori: 2.700 Cimberio Varese-Sidigas Avellino 94-78 (26-13, 46-31, 72-60) Varese: Demartini, Hurtt 11, Stipcevic 10, Rannikko 4, Talts 7, Diawara 24, Reati ne, Garri 4, Kangur 22, Ganeto 2, Bertoglio ne, Fajardo 10. All. Carlo Recalcati. Avellino: Green 14, Gaddefors 1, Ferrara, Alborea ne, Lauwers 2, Infanti ne, Golemac 14, Sapienza ne, Soloperto ne, Slay 13, Johnson 12, Dean 22. All. Frank Vitucci. Arbitri: Paternicò, Ramilli, Barni. Note - Tiri liberi: Cimberio 20/24, Sidigas 16/23. Tiri da tre: Cimberio 12/25, Sidigas 14/29. Rimbalzi: Cimberio 38, Sidigas 29. Usciti per 5 falli: Johnson, Stipcevic, Kangur. Fallo Tecnico: Green 11'34". Spettatori: circa 3200. Otto Caserta-Angelico Biella 90-76 (30-22; 16-22; 26-18; 18-14). Caserta: Maresca 7, Righetti ne, Marzaioli, Collins 23, Smith 23, Stipanovic 6, Bell 10, Di Monaco ne, Cefarelli 2, Loncarevic ne, Doornekamp 7, Fletcher 12. All. Sacripanti. Biella: Jurak 5, Minessi, Coleman 26, Soragna 12, Pullen 7, Laganà ne, Miralles 14, Lombardi ne, Chessa 3, Dragicevic 6, De Vico ne, Tavernari 3. All.Cancellieri Arbitri: Begni, Sardella, Weidmann. Note - tiri da tre: Caserta 10/21, Biella 6/24. Tiri liberi: Caserta 18/20, Biella 12/15. Falli: Caserta 19, Biella 20. Usciti per 5 falli: Dragicevic (Caserta). Spettatori: 3500 Fabi Shoes Montegranaro - Bennet Cantù 89-73 (13-13; 41-30; 69-48) . Montegranaro: Karl 8, Piunti 2, Perini, Antonutti ne, Nicevic 4, Zoroski 22, Di Bella 13, Mazzola 6, Kirksay 5, McNeal 7, Brunner 7, Ivanov 15. All.:Valli. Cantù: Micov 6, Marlolshvili 8,Leunen 5, Marconato 4, Mazzarino 19, Diviach ne, Gianella 7, Shermadini 15, Cinciarini 5, Bolzonella ne, Basile 4. All: Trinchieri. Arbitri: Chiari, Giansanti, Terreni. Note - Tiri da tre: Montegranaro 10/24, Cantù 10/20; tiri liberi: Montegranaro 11/15, Cantù 15/19; Rimbalzi: Montegranaro 31, Cantù 32. Usciti per cinque falli: nessuno. Spettatori:3600 circa Umana Reyer Venezia-Banco di Sardegna Sassari 90-71 (28-16; 42-37; 65-52). Venezia : Clark 16; Allegretti 2; Causin 2; Tomassini ; Slay 10; Szewczyk 21; Meini, Young 17; Fantoni 6; Bowers 12; Rosselli 6; Magro; Bryan 2 all.Mazzon Sassari : Metrevelli; Binetti; Hosley 18; Devecchi 3; Diener T.13; Sacchetti 4; Plisnic 3; Diener D.7; Vanuzzo 6; Pinton 5; Easley 12. All.Sacchetti Arbitri: Cerebuch, Vicino, Gori. Note - tiri da 2: Venezia 32/56; Sassari 16/32; tiri da 3: Venezia 6/14, Sassari 9/25; tiri liberi: Venezia 9/12; Sassari 12/19; rimbalzi: Venezia 36, Sassari 32. RISULTATI EA7 Emporio Armani Milano - Benetton Treviso        80-81 Cimberio Varese - Sidigas Avellino                  94-78 Canadian Solar Bologna - Montepaschi Siena          75-71 Acea Roma - Scavolini Siviglia Pesaro               73-77 dts Otto Caserta - Angelico Biella                      90-76 Fabi Shoes Montegranaro - Bennet Cantu'              89-73 Novipiu' Casale Monferrato - Banca Tercas Teramo     60-62 Umana Venezia - Banco di Sardegna Sassari           91-71 Riposa: Vanoli Braga Cremona CLASSIFICA Siena 22; Milano, Bologna,  20; Cantu', Venezia, Pesaro 18; Avellino, Varese 16; Biella, Sassari, Roma, Caserta,  14; Montegranaro, Treviso 12; Cremona, Teramo 10; Casale Monferrato 8. PROSSIMO TURNO (15 gennaio) Bennet Cantu'    -    Canadian Solar Bologna Benetton Treviso    -    Vanoli Braga Cremona Montepaschi Siena    -    Fabi Shoes Montegranaro Banco di Sardegna Sassari    -    Otto Caserta Angelico Biella    -    EA7 Emporio Armani Milano Scavolini Siviglia Pesaro    -    Novipiu' Casale Monferrato Banca Tercas Teramo    -    Cimberio Varese Sidigas Avellino    -    Umana Venezia Riposa: Acea Roma Leggi i commenti I commenti dei lettori 
Mentre vi arrovellate sull'indovinello ( http://roma.repubblica.it/rubriche/sgarbatella/2012/01/09/news/dall_alto-27820623/ ) e di ciò sentitissimamente vi ringrazio, per la prima volta su questi schermi in diretta notturna, dal magico incrocio tra via Nobili e via Massaia, ecco a voi un altro interessantissimo caso della serie "Park diavolo" ovvero "dovecelhailacapoccia" ( http://roma.repubblica.it/rubriche/sgarbatella/2011/12/19/news/park_diavolo-26857750/ ): questa volta il/la proprietario/a del/la Chevrolet ha deciso che era cosa buona e giusta piazzare il proprio aeroplanino personale nel bel mezzo del succitato slargo impedendo all'autobus della linea 673 di raggiungere via Zama. 
In 101 alla carica. Anzi, di più. Boxer di razza e bastardini, labrador e bea¬gle, bassotti e pastori belgi, cuccioli e fido d'antan. Con loro i padroni e i frequentatori di Villa Imperiale, che senza problemi convivono da tempo con la pattuglia animale che vivacizza il parco di San Fruttuoso: centinaia le firme alla petizione che sta per essere inviata al sindaco Vincenzi. IL VIDEO LE IMMAGINI La richiesta: salvare dallo sfratto incombente "piazzetta Bau Bau", lo spazio nella parte alta del polmone verde del quartiere diventato punto di incontro degli appassionati cinofili della zona, meta quotidiana agognata dai quattrozampe che lì, senza guinzaglio e museruola, possono correre e annusare, giocare, sorvegliati a vista dai proprietari che, peraltro, hanno trasformato uno spazio piuttosto isolato e condannato al degrado (evidente e incontrastato in altri angoli della villa), in un concreto esempio di civile volontariato e in un punto d'incontro e socializzazione anche per gli umani. Tanto da convincere persino i più severi agenti di Polizia municipale, in una sorta di gentlement agreement, a mettere da parte un'ottusa applicazione delle regole (che vietano senza deroghe la "libera circolazione" ai cani) nel piccolo "paradiso animale" di pochi metri quadri. E ora? Succede che, a loro volta "scacciati" dai lavori necessari a ripristinare dopo la frana alluvionale il cortile superiore in cui venivano condotti (lavori, peraltro, la cui consegna dovrebbe avvenire a fine gennaio, come recita il cartello sulla recinzione del cantiere; cosa che farebbe saltare la motivazione "ufficiosa" dell'autaut), per i bambini della scuola materna sia stata scelta l'area Est della villa come spazio aperto per le ricreazione. Per raggiungerla, però, sarà necessario uscire dall'edificio e scendere lungo un vialetto che necessariamente passa per "piazzetta Bau Bau". Sicurezza, igiene, sopravvalutati timori? Fate voi, ma lì i cani non possono più stare. "Non pensiamo minimamente di opporci a questa scelta, gli alunni hanno diritto a usufruire di quello spazio. Chiediamo, però, che anche a noi sia concessa un'altra area in cui portare i cani, pronti a sistemarla totalmente a nostre spese". Parole chiare quelle di Gaetano Anzaldi, portavoce dei cinofili di Villa Imperiale, "anima" di "Piazzetta bau bau". Il nome campeggia sulla targa che accoglie chi sale dal vialetto serpeggiante dal lato ovest dell'edificio principale, che ospita la Biblioteca Lercari e la scuola materna Rodari. Su un paletto un rotolo di sacchetti per raccogliere le deiezioni canine e l'invito all'igiene; a monte un piccolo costone un tempo intrico di arbusti, ora drenato, rinforzato con tronchi che evitano gli smottamenti di terra, con piante messe a dimora al centro di aiuole disegnate con sassi di mare. Opera dei tecnici comunali? No, sudore e ingegno di Anzaldi, semplice pensionato che, quotidianamente, cura la pulizia dell'area, e che nei suoi interventi è stato supportato solo dall'appoggio finanziario di altri padroni dei cani. "Tutto questo  -  ribadisce  -  siamo pronti a rifarlo altrove. Non ci sembra giusto che, da un giorno all'altro, i vigili siano venuti a dirci che d'ora in poi rischiamo multe da 25 e 500 euro se continueremo a portare gli animali qui". Altrove dove? "Ad esempio nella piazzetta a Ovest della villa, dove un tempo c'era l'ingresso della biblioteca" risponde Anzaldi. Siamo andati in perlustrazione: abbandono totale, tronchi abbattuti, la vasca centrale che un tempo ospitava pesci rossi e tartarughe ricettacolo di rifiuti. Di fronte all'offerta di far rivivere uno spazio degradato con l'opera gratuita di semplici cittadini non dovrebbero esserci dubbi. Però... Però quel cortile è la via di fuga dal piano nobile della Villa e dalla sala conferenze della biblioteche. E se nel caso chi scappasse da lì si trovasse a tu per tu con qualche cane poco accogliente? E se i quattro zampe fanno cacca e pipì contro le mura cinquecentesche della dimora signorile, come talvolta succede nel portico inferiore? Interrogativi prontamente sollevati nell'ambito della "Lercari", la cui dirigenza peraltro può solo esprimere un parere consultivo sulla gestione degli spazi esterni. "Noi siamo pronti a recintare anche quest'area, impedendo fisicamente ai cani di arrivare a contatto con le pareti della villa. Pulizia, igiene e sorveglianza in piazzetta Bau Bau sono sempre state assicurati; sfido qualcuno a dimostrare il contrario" replica Anzaldi. Altre alternative? L'area giochi nella parte più alta della villa che, secondo un'ipotesi che il Municipio III non conferma, potrebbero essere trasferiti nella piazzetta. O il vialone basso, presso l'indecente "area di sgambatura" ufficiale del parco, anni fa spazio riservato ai cani, poi ristretto per le proteste di abitanti di via Imperiale. Da Palazzo Tursi arrivano parole incoraggianti. "Ben venga la petizione, perdere un'esperienza di civile utilizzo di un bene pubblico mi sembra un delitto" dice Edgar Meyer, dell'Ufficio diritti degli animali, che già oggi incontrerà Anzaldi. L'assessore al benessere animale, Pinuccia Montanari, promette: "Farò subito una verifica, chiederò ai colleghi di giunta di trovare una soluzione, coinvolgerò anche l'Ufficio Verde. Non credo che sia impossibile raggiungere un accordo ed evitare di penalizzare cani e padroni". Le fa eco Pasquale Ottonello, responsabile delle manutenzioni: "Mi attiverò per capire bene la situazione e intervenire". 
Gode da matti la Virtus che abbatte il Golia Montepaschi, centra l'ottava vittoria interna consecutiva, imbattuta all'Unipol davanti a ottomila e aggancia il secondo posto. Una consacrazione, dopo la caduta a Pesaro la Canadian ha tenuto alta la testa, domando i campioni d'Italia a tutto campo (37-27 a rimbalzo) e anche nel resto. Attacco, difesa, tutto. Strepitoso Sanikidze (19 rimbalzi, 30 di valutazione), con la bacchetta del direttore Poeta (6 assist, vitale per il gioco), determinante Gigli, miglior difensore (e 6/8 da 2) e decisivo Koponen. I moschettieri son diventati quattro per Bologna, che ha tenuto il campo nel primo tempo, mordendo il freno solo per gli errori dall'arco (0/9, 3/18 alla fine) poi uscendo rabbiosa tra il 26' e il 33', fino al 64-50 che pareva aver chiuso la gara. Il colpo di coda ha provato a darlo l'ex David Andersen, guidando un 8-0 quasi istantaneo e poi avvicinando i suoi fino al 70-66 a 1'35". Ma è finita lì, Kopopen, già autore della tripla ossigenante del 67-58 qualche minuto prima, ha portato a casa la vittoria più importante della stagione. Anzi di più per Sabatini. "E' il momento più bello da quando sono in Virtus. Abbiamo dimostrato di avere un'anima sia tecnica che tattica. Siamo stati sempre sopra pur tirando male: Finelli ha dominato la partita dal punto di vista tattico in una sfida tra due grandi allenatori, in estate è stata una mia scelta rischiosa, chissà dov'è ora chi mi diceva che non avrebbe fatto l'allenamento perché il coach era lui. il pubblico è stato straordinario, l'Unipol Arena può dare lezioni di sport e meritava questa gioia. Domani (oggi, ndr) andremo in Prefettura per far approvare lo statuto. Beh, sicuramente non sarò denunciato per truffa: questa partita dimostra che non sto dando una fregatura a chi mi subentrerà. In questa Virtus c'è tutto". CANADIAN-MONTEPASCHI 75-71 CANADIAN: Koponen 12, Vitali L. 9, Poeta 13, Gigli 13, Sanikidze 10, Gailius 4, Canelo ne, Quaglia ne, Lang 8, Werner ne, Vitali M. ne, Douglas-Roberts 6. All. Finelli MPS: McCalebb 5, Zisis 5, Andersen 23, Rakocevic 19, Carraretto ne, Thornton, Ress, Michelori 2, Lechthaler ne, Stonerook 2, Aradori 5, Moss 10. All. Pianigiani Arbitri: Cicoria, Sabetta, Quacci Parziali: 20-15, 34-35, 57-48 
Casale torna all'ultimo posto. Sconfitta pesante con la Banca Tercas Teramo che, dopo aver battuto Milano quattro giorni fa, ha la meglio nel finale anche sui ragazzi di coach Marco Crespi. Finisce 62-60 per gli abruzzesi che trovano il terzo successo consecutivo in campionato. Incredibile la situazione di Casale che, dopo aver chiuso un 2011 in maniera superlativa, crolla con tre sconfitte consecutive all'ultimo posto in solitaria. Domenica si ritornerà sul parquet nell'insidiosa trasferta di Pesaro. Obiettivo fondamentale: chiudere il girone di andata con una vittoria per rimettersi in carreggiata al più presto. Parte male Casale che si trova subito ad inseguire. Parzialone di 8-0 firmato Dee Brown e l'ultimo arrivato Goods che mette presto in apprensione la difesa casalese che a differenza della sfida con Roma può contare sul ritorno di Nnamaka. Shakur suona la carica con due penetrazioni da antologia. Stevic, confermando il suo stato di grazia, mette a segno 4 punti pesantissimi che riportano a contatto i piemontesi. Polonara però è una volpe da cortile, abile a farsi trovare pronta in contropiede e firmare il + 7 che chiude la prima frazione: 17-10 per gli abruzzesi. Teramo riparte forte. L'argentino Cerella  in due possessi mette a referto cinque punti per il nuovo tentativo di fuga della Tercas. Risponde Pierich, nei panni del prestigiatore, che estrae dal cappello due triple che permettono a Casale di rimanere agganciata alla coda della partita: 16-24. Le cifre dell'incontro continuano a rimanere bassissime. Teramo sbaglia tanto, ne approfitta la Novipiù che con uno straordinario Shakur si riporta a due distanze a 2' dalla pausa lunga. Dee Brown da fuori chiude il negativo parziale di 9-0 per i suoi, ma la tripla di "bentornato" Nnamaka è lo squillo di tromba del ritorno di Casale. Si va negli spogliatoi sul 27-28. Gara apertissima. Pronti-via e Janning ingrana la quinta. Primo vantaggio Casale. Dee Brown dopo il pisolino del secondo quarto ritorna a pungere dalla distanza. Controsorpasso Teramo che rimette le mani sull'incontro. Chiotti pasticcia un po' troppo in fase difensiva permettendo così a Stevic di ritornare sul parquet e mettere a referto altri punti pesantissimi. Prestazione sublime del centro serbo che chiuderà a 14 punti con un 6/8 da due da far invidia ai migliori tiratori. Pierich ispiratissimo dalla linea dei tre punti cuce ulteriormente il divario, prima del "big-shoot" di Polonara in giornata super con 8 punti finali e 10 rimbalzi. Sulla sirena Stevic intercetta il tiro di Pierich e schiaccia per 43-46 finale. L'ultimo quarto è come sempre al PalaFerraris da brividi. Dopo 3' di nulla, Stevic e Pierich firmano il primo sorpasso di Casale. Amoroso da sotto pareggia 51-51. Si entra nei minuti di fuoco con Casale a condurre ma Teramo che rimane a contatto. Shakur a 2' dal termine fa 2/2 dalla lunetta. Nuovo +3 per Casale ma i rossoblù non hanno fatto i conti con Dee Brown assoluto protagonista nel finale. Le sue due triple "impossibili" riportano Teramo avanti a 17'' dalla fine. È una doccia gelata per Casale. L'ennesimo finale glaciale che spezza le gambe ad una squadra che nelle quindici partite giocate fino ad ora non ha mai sfigurato con nessuno. Finisce 62-60 per la truppa di coach Ramagli. Una sconfitta pesantissima che ricaccia Casale all'ultimo posto in solitaria di classifica. Novipiù con il morale sotto i tacchi, pronta però a difendere con i denti quel sogno chiamato Serie A. NOVIPIU' CASALE - BANCA TERCAS TERAMO 60-62 (10-17; 27-28; 43-46) NOVIPIU' CASALE: Malaventura (0/2, 0/4), Gentile (0/2, 0/1), Nnamaka 3  (0/1, 1/1), Pierich 14 (1/1, 4/8), Martinoni ne, Chiotti 4 (2/5), Temple  2 (1/2, 0/4), Stevic 14 (6/8), Ferrero, Shakur 18 (5/6, 0/1), Janning 5  (0/3, 1/6). All.: Crespi BANCA TERCAS TERAMO: Ricci, Brown B. 5 (1/7, 1/2), Mc Grath (0/2, 0/1),  Amoroso 10 (3/8, 0/4), Cerella 7 (2/5, 1/1), Brown D. 23 (3/7, 5/9),  Lulli ne, Borisov (0/2 da 3), Listwon ne, Goods 9 (0/3, 2/4), Polonara 8  (3/5). All.: Ramagli 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Una serata da incorniciare per le tre formazioni italiane, Cuneo, Macerata e Trento, impegnate nella Champions league. Vincono tutte e non perdono nemmeno un set: tre successi netti che spianano la strada al prossimo turno con una giornata di anticipo. La Bre Banca Cuneo trionfa in trasferta contro, l'unica squadra che nella competizione l'aveva battuta, il Ceske Budejovice e conquista anche il primo posto matematico. Invece la Planetwin 365 Trento, che supera senza nessuna difficoltà il Partizan Belgrado, e Macerata, che aveva l'avversario più ostico, ma non si distrae e chiude in fretta la pratica contro il Fenerbahce, hanno bisogno di punti nell'ultimo match tra una settimana per chiudere la main phase al comando. In settantaquattro minuti di gioco la Bre Banca Cuneo ribalta il risultato dell'andata e vince in Repubblica ceca contro il Ceske Budejovice con un secco 0-3 (18-25, 22-25, 21-25). La squadra di Flavio Gulinelli ottiene così un doppio colpo: supera il turno e ipoteca il primo posto nel girone. Una serata positiva per la squadra piemontese che stacca il tagliando per il prossimo turno lontano da casa e gioca una partita convincente. Un sestetto davvero concentrato che evita cali di tensione e accorcia la partita per risparmiare energie. Nel sestetto di partenza l'unica novità e Vesely al posto di Fortunato. Alla fine il top scorer è Wijsmans con 12 punti. Il match è un monologo di Cuneo che conduce sin dalle prime battute con gli avversari costretti a inseguire e deficitari in fase di costruzione del gioco. Buona la serata a muro di Mastrangelo e soci, proprio questo fondamentale rende subito la vita difficile ai cechi. Il primo set è tutto di marca italiana con il Ceske che arranca e non trova il modo di dar fastidio alla Bre Banca. Nel secondo parziale la squadra allenata da Svoboda rimane in partita più a lungo grazie anche agli errori del gruppo biancoblu. Nel finale il Budejovice accenna a una pericolosa rimonta che si ferma a quota 22 e permette a Wijsmans e compagni di mettere in cassaforte il punto. Combattuto, pure, il terzo set che si chiude con un punto di Vesely. Bella impresa della Lube che piega 3-0 (25-21, 25-21, 28-26) senza sbavature il Fenerbahce dell'ex Miljkovic, autore tra l'altro di 18 punti. Il sestetto allenato da Alberto Giuliani, che confeziona l'undicesima vittoria stagionale, ritrova un Simone Parodi in grande forma e riposato, dopo la panchina in campionato, miglior realizzatore tra i suoi con 15 punti frutto, tra l'altro, di un prezioso 62 per cento in attacco, due muri e 68 per cento in ricezione. Bene anche Igor Omrcen con 12 punti. A facilitare il compito alla truppa biancorossa una buona partenza con il muro-difesa che facilita le soluzioni offensive. Il primo set è tutto a favore di Macerata che scappa via e lascia agli avversari pochi sogni di rimonta. Più equilibrata la seconda fase che scivola via sul punto a punto fino a un ace di Pajenk che consegna il decisivo break ai padroni di casa. La musica cambia nell'ultimo parziale con Macerata che insegue. La carta vincente per ricucire lo strappo e vincere si chiama Kovar (al posto di Savani). Passeggia la Planetwin 365 Trento contro i giovani del Partizan Belgrado e vince per 3-0 (25-16, 25-20. 25-20) in un'ora e otto minuti di impegno. Per restare al comando del girone, ed evitare il sorpasso dei polacchi del Kozle, la squadra dolomitica dovrà vincere la prossima settimana in Spagna contro il Cai Teruel un'altra partita abbastanza abbordabile. I tre volte campioni d'Europa in carica ne approfittano per provare nuove situazione tecniche. E' il caso dello starting six proposto da coach Radostin Stoytchev con Zygadlo e Della Lunga al posto di Raphael e Juantorena. Una sfida che dal punto di vista tattico dice poco con la Planetwin 365 che fa il buono e il cattivo tempo. In evidenza due dei cosiddetti titolari di sempre vale a dire Stokr autore di 19 punti (61 per cento a rete) e il centralone Djuric con 15 palle schiacciate per terra (5 muri e 91 per cento in attacco) premiato come mvp della serata europea. Basta leggere le statistiche per capire che non c'è stata competizione con Trento che fa sette ace e i giovanotti serbi nemmeno uno. E ancora undici muri trentini contro sei degli ospiti e un 59 per cento in attacco della Planetwin 365 contro il 46 del Partizan. Il tecnico bulgaro ammette: "E' stata una partita strana perché non abbiamo trovato il ritmo giusto di gara, forse perché i nostri avversari hanno giocato una brutta partita. Ho comunque potuto provare qualche situazione differente dal solito come Sokolov nel ruolo di schiacciatore. Bene Zygadlo che ha fornito con continuità Djuric. Insomma tutto è filato liscio, ma è arrivato poco materiale da analizzare. In campionato contro Piacenza sarà diverso e dobbiamo recuperare in fretta alcuni giocatori che avevano bisogno di riposo e ho lasciato in panchina". Leggi i commenti I commenti dei lettori 
Per un tempo abbiamo pensato: wow, finalmente giochiamo a calcio. Sì, lezioni di pallone in casa della Roma. Fantastico Jovetic. Peccato per le occasioni mancate da Ljajic e peccato, soprattutto, non avere una punta vera accanto al magico Jo Jo. Bella Fiorentina, per un bel pezzo. Vivace, allegra, tostissima. Evviva la gioventù, abbiamo pensato. E continuiamo a pensarlo, sia chiaro. Ma la gioventù non è solo freschezza e entusiasmo. E' anche inesperienza. Nastasic (in coppia con Natali), Salifu, Neto: tre crepe abbastanza plateali che hanno spalancato le porte alla vittoria giallorossa. Dispiace perdere. E dispiace uscire di scena quando per un bel po' hai dominato la partita. Però questo non va considerato un passo indietro, semmai una lezione che ci può stare. Per ragazzi che devono crescere. E per una società che deve ricordarsi di rinforzare questo gruppo. A cominciare dall'attaccante che non c'è. A Novara non è stato un problema. Ma all'Olimpico sì. La cura continua. Come la metamorfosi di una Fiorentina che però corre e prova a giocare. Jovetic è un genio. L'obiettivo deve essere quello di costruire il futuro intorno a lui. Quella la strada. E sarebbe sciocco buttarsi troppo giù dopo questa sconfitta. Teniamoci stretto quel "wow" (magari soffiato) del primo tempo e portiamocelo dietro in questo viaggio. E lavoriamo, con pazienza e costanza, facendo tesoro dei progressi e anche degli errori e delle ingenuità. La strada è quella giusta. L'importante è insistere. E crederci. Sempre. 
Nemmeno nella notte di Caserta Biella riesce a regalarsi un sorriso. Nello scontro tra le due squadre che provengono da una lunga serie negativa è alla fine coach Sacripanti a sorridere: se la battaglia a Cantù era stata una battaglia in cui avevano prevalso le difese, questa sera sono gli attacchi a reggere maggiormente il peso dell'incontro. Il solito monumentale Coleman (26 punti per un 26 di valutazione) non è bastato alla truppa biellese: pesano maledettamente le percentuali negative di Pullen (1/6)  e di Dragicevic (2/9) soprattutto dalla lunga distanza e un gran numero di palloni sprecati. Dall'altra parte il duo Collins-Smith alla fine è andato a referto con 46 punti, in particolare si segnala Collins con le cinque triple e ben 11 assist che lo designano quale MVP della partita. Ancora out Chrysikopolus per la tallonite, in panchina si accomoda Tavernari, ma Cancellieri si affida al suo solito quintetto collaudato, mentre Sacripanti ricorre a Bell, Smith, Collins, Fletcher e Doornekamp. Partita in sostanziale equilibrio nei primi cinque minuti (11-10) nei quali il più pericoloso dei campani risulta essere Fletcher, poi si scatena Caserta con Bell e Smith e in poco tempo si arriva sul +12 per i campani. Coleman, Dragicevic e Soragna limano il primo parziale che si conclude sul 30-22 per Caserta. Nel secondo quarto Biella gioca meglio, entrano anche Tavernari e Chessa che portano linfa fresca: si pareggia una prima volta a quota 37 per merito di Coleman e una seconda volta con Chessa sul 44-44. Tanti i tiri sbagliati nell'ultimo minuto del quarto e due liberi di Smith danno il vantaggio minimo a Caserta. Pullen e Miralles  però sono già gravati da tre falli. La solita amnesia a inizio di terzo quarto consente a Caserta di scappare, Bell e Smith scavano un solco di undici punti, Biella non riesce a ricucire lo strappo che rimane in doppia cifra, nonostante Coleman e Miralles facciano miracoli. Pullen e Dragicevic raggiungono i quattro falli e purtroppo questo non aiuta. Nell'ultimo quarto Caserta inizia bene e si porta sul +14 (78-64), poi improvvisamente comincia a sbagliare tiri, appoggi, commette diversi falli e con molta pazienza e un parziale di 12-0 Biella arriva a un minuto e mezzo dalla fine a -2 con Coleman. Sarà l'ultimo canestro, Biella si intestardisce da tre con Pullen e Dragicevic (che esce per cinque falli) mentre dall'altra parte Smith e Collins completano l'opera ricambiando il parziale di dodici a zero. Si tratta della sconfitta più pesante, come scarto di punti, rimediata quest'anno in campionato, anche se il risultato è maturato solo all'ultimo. Chiusa matematicamente la partecipazione alla Final Eight di Coppa Italia (anche in caso di vittoria domenica sera con Milano) ora è il caso di pensare seriamente a portare a casa quei dieci punti che mancano per la tranquilla permanenza in serie A. Domenica si preannuncia il tutto esaurito al Forum per la partita contro Milano: sarebbe bello che la squadra regalasse ai tifosi una vittoria scacciacrisi. Otto Caserta  -  Angelico Pallacanestro Biella  90 - 76 (30-22; 46-44; 72-62) Otto Caserta G. Maresca 7, A. Righetti n. e., D. Marzaioli 0, A. Collins 23, A. Smith 23, A Stipanovic 6, C. Bell 10, P. Di Monaco n. e. , D. Cefarelli 2, D. Loncarevic n. e., A Doornekamp 7, K. Fletcher 12 Angelico Pallacanestro Biella G. Jurak 5 , N. Minessi 0, A. Coleman 26, M. Soragna 12, J. Pullen 7, M. Laganà n. e. A. Miralles 14, E. Lombardi n. e,  M. Chessa 3, T. Dragicevic 6, N. De Vico n. e. J. Tavernari 3 
