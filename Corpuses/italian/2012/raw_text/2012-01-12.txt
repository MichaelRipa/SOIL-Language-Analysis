Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Il Napoli batte il Cesena 2-1 e vola ai quarti di finale di Coppa Italia dove affronterà la vincente di Inter-Genoa. A passare in vantaggio erano stati i romagnoli con Popescu, Cavani pareggia nella ripresa e nel finale Pandev su punizione completa la rimonta anche se resta il dubbio sul fatto che la palla abbia superato o meno la linea di porta sulla respinta di Ravaglia. Prima da titolare per Edu Vargas, che Mazzarri manda in campo nel tridente con Hamsik e Cavani, ma fa il suo debutto ufficiale anche Britos, finalmente recuperato e schierato con Fernandez e Cannavaro davanti a Rosati. Turnover quasi integrale nel Cesena, con Rennella, Bogdani e Ghezzal nel trio avanzato. Avvio determinato dei partenopei, senza però riuscire a chiamare in causa Ravaglia, e al 20' arriva la doccia fredda per il San Paolo, con Popescu che sfrutta un rimpallo favorevole al limite dell'area e porta in vantaggio i suoi. Sfortunato poi il rumeno, che si fa male e lascia il posto a Parolo. Inler prova a scuotere il Napoli (conclusione alta) mentre nel finale di tempo Cavani va a battere a rete ma trova l'opposizione involontaria di Vargas. Il cileno resta negli spogliatoi all'intervallo, con Mazzarri che manda in campo Pandev. Il Napoli attacca con maggiore convinzione e al 20' trova il pari: punizione dal limite di Pandev, Ravaglia respinge ma Cavani è lesto ad arrivare sulla palla e a ribattere in rete. Gli ospiti accennano una timida reazione ma è sempre la formazione partenopea a spingere e quando stanno per arrivare i supplementari ecco il 2-1 del Napoli: è il 41', punizione di Pandev dalla destra, Ravaglia respinge ma la palla sembra aver già oltrepassato la linea bianca. Per l'arbitro Doveri è gol, ai quarti vanno i partenopei. 
"Per l'ennesima volta il Campidoglio ha autorizzato uno scempio all'interno di uno dei parchi più importanti di Roma. Ma non staremo a guardare in silenzio questo affronto a Villa Borghese". Ad annunciare una nuova battaglia a tutela dell'area verde è Vanna Mannucci, della sezione romana di Italia Nostra. Il progetto delle scuderie per le botticelle ha avuto i pareri favorevoli da parte della sovrintendenza. Per quale motivo parlate di scempio? "I vincoli ambientali e paesaggistici non sono qualcosa di discrezionale. Villa Borghese è un parco storico e tutelato, ma il Comune e la sovrintendenza spesso se lo dimenticano e la Villa viene trattata dall'amministrazione capitolina come l'ultimo giardinetto della periferia. Ma i vincoli vanno rispettati, non sono un elastico da allargare o stringere a proprio piacimento". Quali iniziative porterà avanti Italia Nostra per bloccare la costruzione delle scuderie? "Innanzitutto scriveremo una lettera al ministro dei Beni culturali, Lorenzo Ornaghi. Siamo convinti che non lascerà passare sotto silenzio un progetto del genere. E poi valuteremo la possibilità di intraprendere iniziative legali". Farete un esposto in Procura? "I criteri ci sono tutti. Villa Borghese non è un luogo per un cantiere di tali dimensioni, né può diventare la stalla di cavalli e botticelle". Oltre alle iniziative legali, sono in programma proteste in piazza? "Sitin e manifestazioni potranno servire a sensibilizzare l'opinione pubblica su un progetto così invasivo e devastante. Scenderemo in piazza per difendere un patrimonio storico e ambientale della città. E nei prossimi mesi organizzeremo un convegno con le associazioni ambientaliste e animaliste". 
PARIGI - I protagonisti sono sempre loro, Peterhansel sulle quattro ruote e Despres sulle due. L'undicesima frazione della Dakar, il rally più duro e 'cattivo' del mondo, ha visto sempre i due più veloci e bravi di  tutti nelle rispettive specialità. AUTO: PETERHANSEL VINCE E ALLUNGA - Il 'solito' Stephane Peterhansel s'è dimostrato sempre più padrone fra le auto della Dakar. Il pilota francese della Mini fa un altro passo verso la vittoria finale imponendosi nell'undicesima tappa, percorsa lungo i 478 chilometri tra Arica e Arequipa, in Cile. PRIMO ANCHE DELLA 'GENERALE' - Peterhansel ha chiuso in 3h56'53", guadagnando altri 3'44" sul compagno di squadra Nani Roma. Il pilota portoghese resta al secondo posto della classifica generale ma è ora staccato di 22'51" da Peterhansel. Terzo nella tappa odierna un altro lusitano, sempre della Mini, Ricardo Leal Dos Santos, che chiude a 8'56" dal primo posto. Ai piedi del podio il sudafricano Giniel De Villiers, attardato di 9'28". MOTO: DESPRES DOMINA E STACCA COMA - E, come detto, Cyril Despres si è aggiudicato anche lui l'undicesima tappa, la quarta vittoria di frazione personale, di questa edizione 2012 della Dakar delle moto e riprende un pò di vantaggio sul suo diretto avversario nella corsa alla vittoria finale, Marc Coma, ora secondo a 2'22". SECONDO IL CATALANO FARRES GUELL - Nella tappa cilena da Ariqua ad Arequipa, con 171 km di trasferimento e 478 di speciale, il francese della KTM ha preceduto il catalano Gerard Farres Guell di 1'39" e di 2'01" Coma, firmando la sua 30a vittoria nel celebre raid. Al quarto posto il francese Johnny Aubert a 3'30". In classifica generale, sul terzo gradino del podio il portoghese Helder Rodrigues con un ritardo di 1h08'40". Domani, venerdì, è in programma la 12ma tappa, la Arequipa-Nasca, con 259 km di trasferimento e 246 di speciale. ORDINE D'ARRIVO 11/a TAPPA AUTO 1. Stéphane Peterhansel/Jean-Paul Cottret (FRA/Mini)  478 km in 3h 56 min 53 sec 2. Nani Roma/Michel Périn (ESP/FRA/Mini)           a 3:44. 3. Ricardo Leal Dos Santos/Paulo Fiuza (POR/Mini) 8:56. 4. Giniel de Villiers/Dirk Von Zitzewitz (RSA/GER/Toyota) 9:28. 5. Leonid Novitskiy/Andreas Schulz (RUS/GER/Mini) 10:15. 6. Krzysztof Holowczyc/Jean-Marc Fortin (POL/BEL/Mini) 12:15. 7. Bernhar Ten Brinke/Matthieu Baumel (NED/FRA/Mitsubishi) 19:14. 8. Boris Garafulic/Gilles Picard (CHI/FRA/BMW) 27:46. 9. Duncan Vos/Robert Howie (RSA/Toyota) 28:27. 10. Lucio Alavarez/Bernardo Graue (ARG/Toyota) 28:53. CLASSIFICA GENERALE AUTO 1. Stéphane Peterhansel/Jean-Paul Cottret (FRA/Mini) in 32h 38:05. 2. Nani Roma/Michel Périn (ESP/FRA/Mini)                a 22:49. 3. Giniel de Villiers/Dirk Von Zitzewitz (RSA/GER/Toyota) 1h 11:01. 4. Robby Gordon/Johnny Campbell (USA/Hummer) 2h 10:31. 5. Leonid Novitskiy/Andreas Schulz (RUS/GER/Mini) 2h 11:10. 6. Lucio Alvarez/Ronnie Graue (ARG/Toyota) 3h 53:51. 7. Carlos Sousa/Jean-Pierre Garcin (POR/FRA/Great Wall) 4h 04:43. 8. Bernhar Ten Brinke/Matthieu Baumel (NED/FRA/Mitsubishi) 4h 17:36. 9. Ricardo Leal Dos Santos/Paulo Fiuza (POR/Mini) 4h 38:11. 10. Duncan Vos/Robert Howie (RSA/Toyota) 4h 50:21. ORDINE D'ARRIVO 11/a  TAPPA MOTO 1. Cyril Despres (FRA/KTM) 534 km in 4h 3 min 37 sec 2. Gérard Farres Guell (ESP/KTM)                    a 1:39. 3. Marc Coma (ESP/KTM) a 2:01. 4. Johnny Aubert (FRA/KTM) a 3:30. 5. Juan Barreda Bort (ESP/Husqvarna) a 4:53. 6. Felipe Zanol (BRA/KTM) a 5:37. 7. Jordi Viladoms (ESP/KTM) a 5:54. 8. Helder Rodrigues (POR/Yamaha) a 7:44. 9. Pal Ullevalseter (NOR/KTM) a 7:44. 10. Stefan Svitko (SVK/KTM) a 10:18. CLASSIFICA GENERALE MOTO 1. Cyril Despres (FRA/KTM)                  37 h 11 min 16 sec 2. Marc Coma (ESP/KTM)                               a 2:22. 3. Helder Rodrigues (POR/Yamaha)                       1 h 08:40. 4. Jordi Viladoms (ESP/KTM)                            1 h 24:46. 5. Stefan Svitko (SVK/KTM)                             1 h 34:56. 6. Gérard Farres Guell (ESP/KTM)                       1 h 37:00. 7. Pal Ullevalseter (NOR/KTM)                          2 h 04:06. 8. Alessandro Botturi (ITA/KTM)                        2 h 29:26. 9. Olivier Pain (FRA/Yamaha)                           2 h 40:15. 10. Felipe Zanol (BRA/KTM)                              3 h 09:37 Leggi i commenti I commenti dei lettori 
DUE piazzole per i container del letame, 71 stalle per i cavalli in legno e acciaio e 44 box per la rimessa delle carrozze. Una scuderia per le botticelle romane con tanto di docce, spogliatoi, una struttura per la guardiania e servizi igienici sorgerà tra qualche mese nel cuore di Villa Borghese, a ridosso della collina del Pincio. Il cantiere, tra via del Galoppatoio e viale del Muro Torto, è già ben visibile ai frequentatori della villa storica che si interrogano sul perché degli sbancamenti del terreno. La risposta è nella delibera della giunta capitolina del 10 marzo 2010: all'interno del parco, un'area tutelata dall'Unesco e sito di interesse comunitario, sorgerà la nuova scuderia delle botticelle di Roma. La rimessa per i cavalli e le carrozze verrà spostata, come specificato nel regolamento del Comune, dagli spazi dell'ex Mattatoio del Testaccio alle nuove scuderie in costruzione all'interno di Villa Borghese. LA MAXISCUDERIA DENTRO VILLA BORGHESE Un progetto contro cui protestano le associazioni ambientaliste e animaliste, da Italia Nostra a Legambiente, dal Wwf all'Enpa, e contro il quale ieri ha preso posizione anche il II municipio. Il consiglio del parlamentino territoriale, in cui ricade Villa Borghese, ha infatti votato e approvato un ordine del giorno presentato dal consigliere dell'Idv, Alessandro Ricci. "Considerato che Villa Borghese è un parco unico al mondo e che i lavori in corso producono una grave alterazione morfologica del teatro di intervento si legge nell'ordine del giorno il consiglio del II municipio impegna il presidente ad attivarsi affinché si interrompano immediatamente i lavori di costruzione della struttura per il rimessaggio delle botticelle". Il progetto, il cui costo supera gli 800mila euro, prevede oltre alle ministalle e ai boxgarage quattro strutture da adibire a fienili. Il tutto nell'area dell'ex Galoppatoio, a pochi metri dal viale del Pincio dove ogni domenica si danno appuntamento pattinatori, ciclisti e pedoni. Tra gli obiettivi anche quello di tenere sotto controllo gli animali che adesso sono ricoverati in spazi angusti e pericolosi. "Il progetto esecutivo fa sapere di Dipartimento capitolino Lavori Pubblici, che fa capo all'assessore Fabrizio Ghera ha ottenuto i pareri tecnici favorevoli da tutte le sovrintendenze e della Asl servizio veterinario". Il vicepresidente pd della commissione Urbanistica del Comune, Dario Nanni, vuole però vederci chiaro. "Presenterò un'interrogazione urgente al sindaco Alemanno per capire come sia possibile che l'assetto di un parco storico come Villa Borghese possa venire stravolto dalla costruzione di stalle e rimesse per le botticelle". Progetto che ha avuto l'avvallo della sovrintendenza. "Le strutture dei box saranno tutte in legno garantisce il sovrintendente comunale, Umberto Broccoli si tratta di un progetto organico in ogni sua parte, con un impatto ambientale minimo. Nessun albero sarà danneggiato né abbattuto e comunque la sovrintendenza vigilerà costantemente sul cantiere". 
