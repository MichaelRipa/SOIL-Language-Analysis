Musica CASA DELLA MUSICA Dalle 22.15 alla Casa della musica, via Barbagallo, i Negrita in concerto con "Dannato vivere tour". Biglietto 32 euro. in un primo momento il concerto doveva tenersi all'Arena Flegrea, poi è stato spostato. Info 081 761 1221. MASCHIO ANGIOINO Dalle 20.30 nel cortile del Maschio Angioino, piazza Municipio, gli O' Rom in "Vacanze romanes", tra musiche tradizionali campane e sonorità balcaniche. Biglietto 5 euro. Info 081 408 346. SANT'ELIGIO Dalle 21.15 al chiostro di Sant'Eligio, piazza Mercato, per la rassegna "Uno più uno uguale cinque" ideata da Gianfranco Gallo, serata di musica e letteratura con il pianista jazz Francesco Villani e lo scrittore noir Angelo Petrella. Biglietto 13 euro, ridotto 10. Info 081 417 324. PALARGINE Dalle 21 al Palargine di Ponticelli, rotonda Arin, musiche popolari eseguite da Marcello Colasurdo. Biglietto 3 euro. Info 081 522 9551. CASTELLAMMARE DI STABIA Dalle 21.30 nelle Terme di Castellammare di Stabia, piazza Amendola, per la kermesse "Quisisana Jazz Events in Tour", concerto "Alma Adentro" di Miguel Zenon Quartet. Biglietto 15 euro. Info 339 595 2971. GIFFONI VALLE PIANA Dalle 20.30 allo stadio comunale di Giffoni Valle Piana (Salerno), per il "Neapolis Festival", performance live di Caparezza e Capone & Bungt Bangt. Biglietto 10 euro. Info 081 803 8382. Classica SAN CARLO Dalle 19 al teatro San Carlo, in scena la "Cavalleria rusticana" di  Pietro Mascagni, con la regia di Pippo Delbono e la direzione musicale  di Pinchas Steinberg. Info 081 797 2331. PAUSILYPON Dalle 18.30 nella Villa Imperiale del parco archeologico del Pausilypon, ingresso dalla Grotta di Seiano su discesa Coroglio, per il "Festival internazionale di musica da camera", l'ensemble Quatuor Zaide in "Sérénade italienne". Biglietto 25 euro. Info 081 240 3235. PIGNATARO MAGGIORE Dalle 21.30 nella sede dell'associazione Amici della Musica a Pignataro Maggiore (Caserta), via Vescovile, concerto dell'Orchestra filarmonica di Bac? u, diretta da Leonardo Quadrini. Musiche di Verdi, Borodin, Brahams, Strauss e Rossini. Info 0823 654 880. Teatro SUOR ORSOLA Dalle 19 all'università Suor Orsola Benincasa, corso Vittorio Emanuele, la compagnia Asylum 2012 in "Taranterra", rappresentazione teatrale del testo di poesia di Mimmo Grasso. Regia di Massimo Maraviglia. Ingresso libero. Info 347 101 2863. ORTO BOTANICO Dalle 21 all'Orto botanico, via Foria, per la rassegna "Brividi d'estate" promossa da Il Pozzo e il Pendolo, lo spettacolo "Di... versi in amore" sulla tradizione napoletana dal Cinquecento al secolo scorso. Regia di Gennaro Monti. Con Franco Castiglia, Alessandra D'Ambrosio, Chiara De Crescenzo e il pianista Mariano Bellopede. Biglietto 12 euro. Info 081 542 2088. Cinema PARCO DEL POGGIO Dalle 21.10 al Parco del Poggio, omonimo viale ai Colli Aminei (in prossimità di Oviesse - Standa), per la rassegna "Accordi e disaccordi", proiezione del film "Le avventure di Tintin  -  Il segreto dell'Unicorno" di Steven Spielberg, con Jamie Bell, Andy Serkis e Daniel Craig. Biglietto 4 euro. Info 081 549 1838. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna di cinema all'aperto "Fresko Film", proiezione di "Sherlock Holmes  -  Gioco di ombre" di Guy Ritchie, con Robert Downey Jr. e Jude Law. Biglietto 3,50 euro. Info 081 777 5103. SAN SEBASTIANO AL VESUVIO Dalle 21.15 al parco urbano di San Sebastiano al Vesuvio, via Panoramica, per la rassegna "Cinema intorno al Vesuvio" dell'Arcimovie, il film "Il pescatore di sogni" di Lasse Hallström, con Ewan McGregor ed Emily Blunt. Biglietto 3.50 euro. Per gli over 65, ticket 2 euro. Info 081 596 7493. TORRE DEL GRECO Dalle 21.15 ai Molini Marzoli di Torre del Greco, via Calastro, il film "The Artist" di Michel Hazanavicius, con Jean Dujardin e Bérénice Bejo. Biglietto 3,50 euro. Per gli over 65, ticket 2 euro. Info 081 596 7493. GIFFONI VALLE PIANA Dalle 10 a Giffoni Valle Piana (Salerno), per il festival cinematografico "Giffoni Experience", presentazione di film per ragazzi e incontri con attori e registi. Ospiti Martina Colombari, Roberto Farnesi, Anna Safroncik, Giorgia Wurth, Marco Giallini e Daniele Vicari. Info 089 802 3239. PAESTUM Dalle 21.30 all'Arena Baiat, via Torre di Paestum (Salerno), il film "Men in Black 3" di Barry Sonnenfeld, con Will Smith e Tommy Lee Jones. Biglietto 5 euro. Info 327 869 4148. Turismo MASSA LUBRENSE Domani dalle 9.30 alla piazzetta di Nerano, frazione di Massa Lubrense, visita guidata alla Baia di Ieranto a cura del Fai  -  Fondo ambiente italiano. Biglietto 25 euro. Per gli under 18, ticket 15 euro. Info 335 841 0253. Agenda BANCO DI NAPOLI Dalle 10 nella sala delle assemblee del Banco di Napoli, via Toledo, presentazione dell'indagine sul tema "Un Sud che innova e produce  -  I settori automotive e aeronautico", a cura di Studi e Ricerche per il Mezzogiorno. Info 081 493 5232. BENEVENTO Dalle 11 in piazza Matteotti a Benevento, cerimonia per il riconoscimento dell'avvenuta iscrizione del complesso di Santa Sofia nella lista del patrimonio mondiale dell'Unesco. Presenti il sindaco Fausto Pepe, l'assessore alla Cultura Raffaele Del Vecchio e il presidente della Provincia Aniello Cimitile. Sarà scoperta una targa commemorativa, posta al lato della chiesa, e si svolgerà un concerto di canto beneventano. Info 0824 772 111. ATRIPALDA Dalle 9.30 nella sala consiliare del Comune di Atripalda (Avellino), convegno su "Piccoli Comuni tra competizione e cooperazione" organizzato da Anci Campania, per la riorganizzazione degli enti locali e le nuove forme di associazionismo comunale alla luce delle regole imposte dal decreto governativo sulla "spending review". Info 0825 615 300. 
ROMA - Claudio Lotito sapeva delle combine. A inchiodare il presidente biancoceleste è uno dei test principali dell'inchiesta sul calcioscommesse, Massimo Erodiani, indicato dagli inquirenti come uno dei cervelli nella manipolazione di partite, colui che teneva i contatti con i componenti dell'organizzazione degli Zingari e con i gruppi che finanziavano la corruzione. In particolare il numero uno laziale avrebbe saputo della combine di Siena-Lazio della stagione 2006/2007 e di quella di Coppa Italia con l'AlbinoLeffe del 25 novembre 2010. IL SILENZIO DI LOTITO - La partita Siena-Lazio, vinta dai toscani per 2-1, era già finita sotto la lente delle Procure di Cremona e Napoli per una denuncia di estorsione fatta da Paolo Negro e il successivo lavoro di indagine dello Sco che in un'intercettazione tra due pregiudicati carpì la frase: "Guarda che Negro c'entra eccome, a questo togliamo un sacco di soldi". I due pregiudicati sarebbero venuti a conoscenza della presunta combine del match vinto dai toscani proprio grazie a una rete del difensore ex Lazio negli ultimi minuti di gioco che salvò il Siena e condannò il Chievo alla retrocessione. Secondo le indagini, Negro fece un cenno ad alcuni suoi ex compagni della Lazio per far notare, sul tabellone, il gol del vantaggio del Catania sui veronesi: risultato che con la concomitante vittoria del Siena avrebbe garantito al club di restare in Serie A. Erodiani avrebbe dichiarato 'de relatò che il patron della Lazio, venuto a conoscenza della cosa, avrebbe voluto cacciare i due giocatori laziali 'traditori'. 'SAPEVA DELLA COMBINE' - Secondo Erodiani, Lotito sarebbe, invece, stato a conoscenza della combine del match di Coppa Italia Lazio-Albinoleffe del 25 novembre 2010, vinto dai biancocelesti. Una partita di cui aveva già parlato il pentito Carlo Gervasoni ai pm di Cremona il 12 marzo scorso. "Gegic mi riferì che Lazio-Albinoleffe di Coppa Italia, terminata 3-0, credo del 25 novembre 2010 - si legge nel verbale - era stata combinata dai giocatori dell'Albinoleffe con over e sconfitta. Non mi disse chi è che aveva organizzato la combine". Argomenti calcioscommesse Leggi i commenti I commenti dei lettori In caricamento.. 
L'agenzia Moody's taglia il rating di 23 enti locali italiani, fra i quali le province  di Bolzano e Trento, la Lombardia, il Lazio e le città di Milano e Napoli. Il downgrade degli enti locali segue quello dell'Italia, deciso da Moody's la scorsa settimana. "Le prospettive" per gli enti locali "restano negative in linea con quelle" dell'Italia, afferma l'agenzia internazionale in una nota. Il rating della provincia di Bolzano è stato tagliato ad A3 da A1, così come quello della provincia di Trento. Il rating della Lombardia è stato ridotto a Baa1 da A2, con Milano declassata a Baa2 da A3. Il rating del Lazio è stato tagliato a Baa3 da Baa2. Napoli è stata tagliata a Ba1. 
MALLES VENOSTA - Li vedi arrivare lungo la strada che dall'albergo scende verso lo Sportwell. In effetti ci sarebbero anche dei pulmini che fanno la spola sino al campo. Ma la stragrande maggioranza dei giocatori del Palermo preferiscono fare due passi a piedi per mettersi in moto e iniziare la giornata. L'allenamento è fissato alle dieci del mattino, ma già prima delle nove c'è qualcuno che scende. Da soli o in gruppi li riconosci subito con la nuova divisa della squadra. Il must sono le cuffie. C'è chi ascolta musica e chi sta al telefono. Una chiamata a casa prima di iniziare la giornata di lavoro. Indovinate chi è il primo ad arrivare al campo? Giuseppe Sannino. Lui è già lì quando i giocatori alla spicciolata raggiungono lo Sportwell. E' in campo, già in maglietta e pantaloncini, che controlla il terreno di gioco. Sembra un chirurgo che prepara i ferri prima di un intevento. Del resto la prima cosa che ci avevano detto di Sannino è che è uno molto meticoloso, che non lascia niente al caso, che cura ogni dettaglio. Il primo giorno è un giorno di boschi. Tecnicamente è lavoro aerobico. Corse e scatti tra gli alberi per ossigenarsi. Il gruppo si ritrova a quattro chilometri dal campo di Malles immerso nel fresco della vegetazione che, a pensare il caldo che c'è in questi giorni a Palermo, mette i brividi di refrigerio. Quattro chilometri dopo e tanta fatica e sudore dopo i giocatori tornano in albergo. Le facce? Quelle di sempre. Quelle di ogni ritiro. Stanche, sudate, sfatte. Le facce però di chi, in fondo, è consapevole che questo è uno dei momenti più importanti della stagione. Quello nel quale metti dentro benzina. E che questo primo giorno di lavoro ti verrà utile sino all'ultima partita di campionato. 
Gli appuntamenti di oggi, martedì 17 luglio PALERMO MUSICA Il quintetto di Gianluca Pellerito inaugura stasera UniverCittà 2012, manifestazione quest'anno intitolata "Venti di legalità" e con cui da alcuni anni l'Ateneo palermitano durante i mesi estivi trasforma in una suggestiva e frequentatissima cittadella della cultura il complesso monumentale dello Steri di piazza Marina. Il concerto di Pellerito, che spazierà tra jazz, funk e latin, è ospitato nel cortile Abatelli e il diciottenne batterista palermitano è accompagnato da una formazione all star comprendente il sassofonista americano Michael Rosen, il bassista brasiliano Alfredo Paixao, il pianista tarantino Ettore Carucci ed il chitarrista romano Francesco Poeti (ore 21,30, ingresso ad inviti gratuiti da ritirare al 1° piano di Palazzo Steri dalle 10 alle 12 e dalle 16 alle 18). Terzo appuntamento alle 19,30 alla Rinascente di piazza San Domenico 18 con "Tramonto jazz", l'happy hour en plein air al calare del sole che permette di godere della vista dello skyline del centro storico. Protagonisti, tra una tartina e un bicchiere di vino, saranno i suoni jazz dei "Blu Note '60 Quintet", ovvero Giacomo Tantillo (tromba), Dario Nicchitta (sax tenore), Roberto Mezzatesta (piano), Bino Cangemi (contrabbasso) e Fabrizio Pezzino (batteria). In scaletta brani di Miles Davis, Jimmy Smith, Dizzy Gillespie, Charles Mingus e altri. Info 091 6017861. Tornano a suonare alle 22,30 alle Terrazze dei Candelai in via Plauto 33 a Punta Matese gli "A noi ci piace vintage". Vincenzo Ferrera, leader del gruppo, rispolvererà brani come "Ma che freddo fa", "Svalutation" e "Maledetta primavera". Non mancheranno omaggi musicali a Gianni Morandi e a Raffaella Carrà. Il concerto sarà preceduto alle 19,30 da un aperitivo dove si potrà godere della vista del tramonto sul mare. TEATRO Ultima replica in programma nell'isola pedonale allestita dal teatro Agricantus dinanzi ai locali di via XX Settembre 82 per "Sfericità", lo spettacolo dei Giullari del diavolo, proposto per il Palermo non scema festival. Questa sera alle 22,15 va in scena lo spettacolo creato da Stefano Catarinelli, Rosimire Dos Santos ed Enrico Alimenti. Il biglietto intero costa 5 euro e 3 euro per chi si siede al tavolo. Informazioni allo 091 309636. INIZIATIVE Conversazioni in inglese organizzate dalla casa vinicola Planeta in collaborazione con English Conversation Club per l'"English Happy Hour". Il focus sulle terminologie legate alla descrizione del vino si terrà nel locale Gli amanti di piazzetta Colonna, alle 20. BENEFICENZA Sono in vendita i biglietti per la cena di gala con musica dal vivo che si terrà domenica ai giardini del Palazzo Reale per aiutare l'associazione "Ali per volare" a costruire un ospedale per i bambini di Brazville in Congo. I biglietti da 50 euro sono in vendita da Volubilis, via Torrearsa 22, da Cuccì, via Principe di Belmonte 101, da C. a. s. a., viale Strasburgo 294. CINEMA Cinema all'aperto nella terrazza del convento di Sant'Oliva (nella Chiesa DI San Francesco di Paola), nella omonima piazza. Stasera verrà proiettato il film "Respiro" di Emanuele Crialese con Valeria Golino. Ingresso 4 euro. BAMBINI Lezioni d'inglese per bambini in riva al mare al circolo Canottieri Trinacria (Mondello, lungomare Cristoforo Colombo 5159, dove i piccoli dai quattro anni in su potranno giocare per un'ora guidati da un insegnante di inglese. Prenotazione obbligatoria, quota di partecipazione 9 euro. Per informazioni www. canottieritrinacria. itTrapani TRAPANI Da quasi mezzo secolo la voce di Norma Winstone illumina la scena mondiale del jazz e ne rappresenta il versante più attento alla finezza interpretativa e talvolta alla sperimentazione. La settantunenne cantante londinese stasera è ospite del Summer Jazz Festival di Castellammare del Golfo. Al piano Glauco Venier con cui forma da anni un affiatato duo (piazza del Castello, ore 21,30, ingresso 8 euro, info 348 5599187 e www. castellammarejazz. com). Nel secondo set suonerà il quartetto di Joel Frahm, sassofonista americano, con il chitarrista norvegese Lage Lund, il bassista Dario Deidda e Marcello Pellitteri, batterista palermitano da oltre vent'anni negli Usa. FESTIVAL Inizia oggi il "IV Siciliambiente documentary film festival" a San Vito lo Capo: nell'ambito della rassegna oggi iniziano dei corsi di subacquea e windsurf al porto turistico, mentre al giardino di palazzo la Porta dalle 20,15 aperitivi, mostre, una lettura di poesie e alle 22 la proiezione del videodocumentario "I discendenti del Giaguaro", di Amnesty International e Indigenous Kichwa People of Sarayaku. Tutte le informazioni su www. festivalsiciliambiente. it. SIRACUSA CONCERTI Alle 21 nell'Antico mercato di Ortigia, concerto del quartetto d'archi Arké che si esibisce su musiche di Mozart e Schubert. BALLETTO All'Arena Maniace, per il Festival internazionale "Giselle", balletto in due atti, del Sibiu International Ballet. Piazza D'Armi, ore 21.15. Costo del biglietto: 17,50 euro. CATANIA PROIEZIONI A Zafferana Etnea, per la rassegna Etna di scena 2012, cinema sotto le stelle: "Anche se è amore non si vede" regia Salvo Ficarra e Valentino Picone. Anfiteatro comunale, ore 21. Biglietti 3 euro. MOSTRE Alla Galleria Luigi Ghirri di Caltagirone, fotografie di Angelo Pitrone: I luoghi del romanzo. Pirandello, Tomasi di Lampedusa, Sciascia. In Via Duomo 11, Corte Capitaniale. LIBRI Ultimo appuntamento, alle 18, a Villa Patti di Caltagirone, con "Il Luogo e la Parola", la rassegna di incontri con gli scrittori contemporanei promossa dall'associazione Altavoz. Elvira Seminara, con Josephine Pace e a Maria Attanasio, parlerà del suo libro: "Scusate la polvere". MESSINA MUSICA Il teatro Antico di Taormina stasera alle 21 sarà " Sotto bombardamento", quello del rock emozionale griffato Luciano Ligabue. "Io e il mio team  -  racconta Ligabue  -  prima ancora di scegliere cosa fare, ci siamo chiesti: "dove ci piacerebbe suonare?" e un posto straordinario come il teatro Antico non poteva mancare". "Rock in Taormina 2012", l'unico appuntamento che il rocker ha in programma questa estate nell'Isola, ha registrato il sold-out già poche ore dopo l'inizio della prevendita dei biglietti. "Sarà un live essenziale  -  conclude Ligabue  -  con più rock e meno spettacolo". Il cantante di Correggio sarà affiancato sul palco dal Gruppo. Apertura cancelli alle ore 20. LIBRI "Porto Franco  -  Politici, manager e spioni nella repubblica della 'ndrangheta". Il libro di Francesco Forgione viene presentato oggi alle 18 alla libreria Circolo Pickwick, in via Ghibellina, 32. Intervengono Michele Prestipino e Angela Corica. Alle 18 presso il Palacultura di via Boccetta si presenta il libro "I protagonisti del Palazzo di Città. Messina 18612012", a cura di Attilio Borda Bossana. Intervengono Giacomo Lucà, Agrippino Pietrasanta s. j. e Melchiorre Briguglio. 

ROMA - L'agenzia Moody's ha tagliato il rating di 23 enti locali italiani, fra i quali le province autonome di Bolzano e Trento, la Lombardia, il Lazio e le città di Milano e Napoli. Il downgrade degli enti locali segue quello dell'Italia, deciso da Moody's la scorsa settimana. "Le prospettive" per gli enti locali restano negative in linea con quelle dell'Italia", afferma l'agenzia internazionale in una nota. Il rating della provincia di Bolzano è stato tagliato ad A3 da A1, così come quello della provincia di Trento. Il rating della Lombardia è stato ridotto a Baa1 da A2, con Milano declassata a Baa2 da A3. Il rating del Lazio è stato tagliato a Baa3 da Baa2. Napoli è stata tagliata a non-investimento: Ba1. Moody's ha tagliato di uno o due nodi il rating a lungo termine e sui depositi di 14 tra banche e istituzioni finanziarie. Tra i principali istituti, Unicredit scende a Baa2 con outlook negativo. Stesso rating per Intesa Sanpaolo e le sue controllate, Bnl, Cariparma, Friuladria. A Baa3 va Credito Emiliano. Il rating di Banca Monte Parma è stato ridotto a Baa2 da Baa1, così come quello di cassa di Risparmio di Parma e Piacenza. Stesso destino anche per 10 società infrastrutturali e di utility tra cui Terna, Acea e Poste italiane. Secondo Moody's il downgrade di Poste italiane - che scende da Baa2 da A3 con prospettive negative - riflette l'esposizione dell'azienda alla difficile situazione macroeconomica italiana, visto anche il suo ampio portafoglio di titoli di stato. Moody's taglia anche il rating di Eni ad A3/P-2. Le prospettive sono negative. Il rating di Snam è stato invece messo sotto osservazione. A rischio retrocessione anche Finmeccanica. 
Nel suo secondo giorno di lavoro a Google, Marissa Mayer, la bionda che oggi guida con i fondatori il colosso che vale più di Time Warner, Disney e Murdoch messi insieme, sgusciò nel cucinino di quel piccolo ufficio al 165 University Avenue di Palo Alto, California, e si voltò all'improvviso, temendo di essere osservata. Nell'angolo vicino al frigo Larry Page, il ragazzo che con Sergey Brin aveva fondato la piccola compagnia, era zitto e scuro in volto. "Che fai lì?", gli chiese tutta sottosopra la ragazza, che appena promossa da Stanford aveva rifiutato fior di posti remuneratissimi - ingegnere elettronico nel colosso Oracle, consulente finanziario nella prestigiosissima McKinsey - per scommettere, anno del Signore 1999, sulla compagnia da quei due smanettoni che giravano in ciabatte e shorts. La risposta di Page fu imbarazzante: "Mi nascondo. Il sito è andato giù. Sta andando tutto a rotoli". Sapete come funzionano le porte girevoli della vita. In quel momento Marissa pensò di aver sbagliato tutto ad accettare quell'offerta: e per questo decise di restare. Sono passati undici anni da quell'orrenda visione e adesso altro che cucinino. La signora che a 32enne finì sulla copertina di "Newsweek" oggi che ha solo 4 anni di più mette tavola per Barack Obama e apparecchia le feste più costose di San Francisco: nel suo rifugio metropolitano da 5 milioni di dollari su al 38esimo piano del Four Season. "Non devi avere paura di sbagliare" dice adesso ripensando ai pochi momenti neri. "Se non sbagli non vai avanti". E cita, lei bionda come una diva, una diva come Madonna: e perfino quell'acerrimo nemico chiamato Apple. "Nessuno oggi si ricorda più del Sex Book o di Newton", dice, citando il libro flop della popstar e il minicomputer della Mela che rimane uno storico bluff. Chiaro anche qui a cosa sta pensando. Nessuno, per esempio, si ricorderà più tra qualche anno dell'inchiesta che il governo degli Stati Uniti ha aperto sulla sua Google, sospettando pasticci da Antitrust: "Non devi avere paura di sbagliare". E nessuno si ricorderà neppure più che questa manager brillante che oggi veste solo Oscar de la Renta o giù di lì, e alle pareti della maison appende solo Roy Lichtenstein, Andy Warhol e Sol Lewitt, ai tempi del college laggiù a Wausau, Wisconsin, stanca di passare per la secchiona della classe si mise sculettare tra le ragazze pon pon: per primeggiare anche là. "Non devi aver paura di sbagliare". Perfino la scelta di darsi all'informatica è un'altra sfida interiore. Lei racconta che da ragazzina voleva fare il medico ma poi, una volta a Stanford, fu attratta da quegli studi "dove ogni giorno c'è un problema nuovo e ogni giorno devi pensare a risolverlo in una maniera diversa. Inventandoti un nuovo modo di ragionare. O sviluppare un algoritmo per risolvere qualcosa di cui non sapevi neppure l'esistenza. Ogni giorno una sfida". Appunto. Nel Googleplex di Mountain View, il palazzo di vetro che da tempo ha sostituito l'ufficetto con cucinino di Palo Alto, ti raccontano che nessuno come Marissa ha messo in pratica il primo comandamento di qui: "Le idee arrivano ovunque". Beninteso: basta coglierle. Ed è lei che deve gestire quell'esercito di ingegneri che le sfilano davanti per aggiornarla sulle iniziative del gruppo, ma anche sui progetti individuali: visto che ogni creativo ha diritto a spendere il 20 per cento del tempo di lavoro impegnandosi a sviluppare un'idea personale. Così sono nati Google News e Street Views, per esempio. E tra un'idea e l'altra la donna che adesso giudica quelle degli altri ha scalato tutto l'improvvisato cursus honorum dell'azienda mediatica più grande del mondo: passando da ingegnere delegato al web a vicepresidente. La carica, nel senso di grado aziendale, non deve ingannare. Marissa è molto più di un vice. Eric Schmidt, l'ex Ceo ora passato alla presidenza, l'unico manager adulto in questo covo di ragazzini, dice a Ken Auletta del New Yorker che "nessuno può quantificare davvero l'apporto che Mayer ha dato all'azienda insieme ai fondatori". Beh, sono già tre anni che Fortune la elegge tra le 50 donne più potenti del mondo. E naturalmente tra le 40 under 40. Ma è vero che il ruolo della signora è sfuggente come il suo sorriso. Sul lavoro la dipingono come una dura. Una che entra alle 9 del mattino e non se ne va prima delle 11 di sera: in questa gabbia di matti creativi dove solitamente non vedi quasi nessuno prima delle 11 del mattino - e alle prime di luci del tramonto (in ogni stagione) c'è già il fuggi fuggi. Però Marissa è anche l'immagine di Google, il volto che vedi in tv più di quello dei fondatori. Non è un incarico ufficiale ma una stelletta che la signora si è guadagnata per selezione naturale. Non che fosse difficile indovinare chi sarebbe diventata l'ambasciatrice verso il mondo esterno. Lei stessa si considerava una marziana finita in quel mondo di smanettoni: "Conoscevo gli stereotipi dell'ambiente. Gente che ama sfrecciare sui Rollerblade e mangiare pizza a colazione. Che non si fa neppure troppo spesso la doccia. E che non dice nemmeno scusa quando ti urta nel corridoio..". Wow. Anche per questo adesso Marissa ha deciso di dedicare il suo 20 per cento a innalzare quell'altro 20 per cento: cioè la percentuale delle donne che lavorano a Google. "Siamo pur sempre il gruppo di tecnologia che ne impiega di più: ma non basta". No, a Marissa non basta mai. C'è già ci sussurra che la signora potrebbe presto sfondare con più fortuna il muro contro cui si sono scontrate le ambizioni politiche di due altre supermanger californiane: Meg Withman e Carly Fiorina. Intendiamoci: per ora l'argomento è tabù. Ma quando Barack Obama è sceso nella Silicon Valley, per benedire l'unico angolo d'America che sembra davvero uscito dalla recessione, è stato a casa della signora Mayer che si è fermato per una cena tra amici da 30mila dollari a coperto. E che casa. Un villone hollywodiano lì a Palo Alto. Dove sprezzante dell'ospite illustrissimo, suo marito Zack Bogue ("avvocato/consulente d'investimenti/atleta/filantropo" secondo la frugale definizione di "Vogue") ha chiuso in fretta le formalità della cena per dirottare l'allegra compagnia nel cinemino privato realizzato nel sottoscala: davano i Giants contro i Phillies, vuoi mettere? Eccola la dura vita dorata della donna segreta di Google. Su YouTube, che beninteso fa parte del suo impero, un fan si è divertito a collezionare in una sua compilation la risatina più famosa della Silicon Valley: la sua. E con quella risatina, "hi hi hi", l'altro mese Marissa ha presentato in diretta sempre su You Tube "the one and only" - parole sue - Lady Gaga. In uno speciale strategicamente intitolato "Google Goes Gaga" in cui la vicepresidente della company più cool del momento ha duellato con la popstar più cool del mondo. Anche così si crea l'"Effetto Google" (è il titolo del libro di Auletta). Anche così si crea fidelity e socializzazione. Perché questa è l'ultima sfida che l'indomita Marisa si appresta a combattere. Non c'è solo la guerra dei sistemi operativi tra il suo Android e l'iOs di Apple. Non c'è solo la guerra stravinta in partenza tra il suo motore di ricerca e il Bing di Microsoft. Non c'è solamente l'ultima frontiera del searching con la ricerca vocale - un altro suo tormentone manageriale - che ormai costituisce il 20 per cento. Ora l'incubo di Google si chiama social forum. E anzi ha un nome e cognome: Mark Zuckerberg. Il successo di Facebook ha appannato l'immagine superstar di Mountain View. Che proprio in questi giorni, con il lancio di "Google plus", sta cercando di recuperare terreno. Ma sapete come sono fatti questi smanettoni quando parli di socialità. Ricordate? Larry Page era pronto a nascondersi nel cucinino per evitare di mostrarsi nell'ora della disfatta. Sì, certo, poi n'è venuto fuori, e alla grande. A proposito: indovinate chi l'ha aiutato regalandogli anche un insperato flirt? E già: Marissa Mayer. Ma questa è tutt'un'altra storia. 

