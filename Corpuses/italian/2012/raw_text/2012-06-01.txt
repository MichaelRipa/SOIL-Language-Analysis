Ha sorpassato un autobus e si è scontrato lateralmente con un'altra auto che procedeva al suo fianco e stava facendo la stessa manovra. L'uomo, un perito in infortunistica stradale di 65 anni residente a Vaglia e padre di te figli, è carambolato con la sua Ford contro un muro ai bordi della strada morendo sul colpo. È accaduto poco prima delle 14 sulla via Bolognese, nel tratto tra Montorsoli e Pian di San Bartolo. Sul posto sono intervenuti la polizia municipale di Fiesole per i rilievi e gli operatori medici del 118 che hanno constatato l'avvenuto decesso dell'uomo e trasportato i tre occupanti dell'altra auto – lievemente feriti – in ospedale. Il crollo del muretto colpito dall'auto del 65enne ha costretto all'intervento anche i vigili del fuoco, che hanno impiegato l'intero pomeriggio per mettere in sicurezza la zona. Nel frattempo il traffico sul tratto della via Bolognese interessato dall'incidente è stato regolato su un senso unico alternato che ha provocato lievi rallentamenti e disagi agli automobilisti. La circolazione è tornata alla normalità soltanto in serata. Accertamenti sono in corso per chiarire la dinamica del sinistro. 
E' una «grande famiglia» la Milano che dà il benvenuto a papa Benedetto XVI. Da Linate a piazza Duomo e da lì alla Scala, centinaia di migliaia di milanesi e pellegrini hanno atteso e applaudito il pontefice. Ma il benvenuto ufficiale, dal palco montato in una piazza affollata, gli arriva dalle due figure — quella religiosa e quella laica — più importanti della città. Sono due discorsi, quello del cardinale Angelo Scola e del sindaco  Giuliano Pisapia, che convergono su alcuni punti, pur nelle differenze  ricordate anche nei giorni scorsi tra le polemiche sull’istituzione del  registro delle coppie di fatto, e che parlano di solidarietà, di  «gettare ponti, non costruire muri», come dice il sindaco di famiglia,  di crisi, di giovani, ma anche di «società plurale» LO SPECIALE La città in festa "La città guardi al futuro" Pisapia: "Anch'io un fan del commissario Rex" Il nuovo maggiordomo Il Papa 'combatte' con il vento Il Papa con il bastone In platea alla Scala Un discorso, quello di Pisapia, che parte subito con il benvenuto da «uomini e donne che arrivano da 170 paesi del mondo e che hanno scelto Milano come loro città. Nuovi milanesi, come il nostro patrono, Sant’Ambrogio. Che non era milanese, e nemmeno italiano». Un benvenuto «dai cattolici, che sono la maggioranza della nostra Milano, ma anche dai credenti di ogni altra religione perché la fede non può essere motivo di divisione, ma deve essere soprattutto motivo di coesione. Benvenuto anche dai non credenti», e lo dice lui che si è sempre professato laico (e che, infatti, non fa inchino né segno della croce). È tutto un rimando al concetto di diversità quello di Pisapia: diversità di cultura, di benessere e di possibilità, di razze, di speranze: tutto questo, dice, «non può essere motivo di scontro, ma può e deve essere fonte di aggregazione, di ricchezza, di unità». È qui che davanti al Papa — a cui, con uno strappo al protocollo, sistema la mantella sollevata dal vento, per poi ricordare nel discorso la sua numerosa famiglia che in tv «guardava il commissario Rex come lei e suo fratello» — il sindaco tocca il tema delicatissimo della parità dei diritti. E lo fa con una sorta di appello alla Chiesa: «Sono certo — dice — che noi possiamo fare tanto se i nostri valori sapranno unire invece che dividere. Credo sia giusto parlare con franchezza, guardandosi negli occhi. L’importante, poi, è come si continua. Per costruire bisogna proseguire spalla a spalla, guardando insieme verso un unico obiettivo». E ancora, alla fine: «Da qui, Santo Padre, da Milano che oggi grazie a lei si trova al centro del mondo, può ripartire un messaggio forte che dia nuovo impulso alla formazione di tutte le realtà familiari» Un appello in cui chiama quasi come testimone e alleato proprio il cardinale Scola, «siamo arrivati quasi insieme a guidare la città, stiamo cercando di camminare fianco a fianco. Ci sono parole, ci siamo detti, che non possono che unirci: accoglienza, responsabilità, servizio». È il welfare ambrosiano aggiornato in un momento drammatico di crisi economica. Ed è proprio Scola a ricordare «la capillare condivisione del bisogno materiale e spirituale, soprattutto degli ultimi, che può contare su migliaia, in senso letterale, istituzioni e iniziative di condivisione». Per questo anche il sindaco ricorda, da laico, che «paradossalmente questa crisi può aiutarci ad andare alla sostanza delle cose, a mettere la giustizia sociale al centro di ogni decisione». La sua conclusione, però, torna al tema dell’evento, la famiglia. Declinato però come “le” famiglie, «vera colonna del sostegno sociale dei più deboli, che pagano oggi il prezzo più alto e che hanno la priorità nelle nostre preoccupazioni». Poi un riferimento alle donne, «costrette a portare sulle loro spalle tutto il peso del futuro delle loro famiglie e troppo spesso, nelle case, oggetto di violenza». Ma i messaggi, dal palco di piazza Duomo, guardano al domani, e sono di speranza. I milanesi sono un popolo «laborioso, accogliente, generoso», conclude il cardinale, e «frammentazione, progettualità diverse e talora contrastanti, necessità di ripensare il mondo del lavoro e della finanza, fame di educazione e di cultura, incontrano già risposta in non pochi «luoghi vivi», dove si intravedono «i lineamenti della Milano del futuro». 
INIZIATIVE Make your sound! Dalle 18 a Palazzo Ducale, Sala del Munizioniere, workshop di "Sound design e musica sperimentale" seguito dalla valutazione dei 5 progetti finalisti da parte di una giuria di esperti del settore. Il vincitore si esibirà durante la serata tra le performances di diversi artisti internazionali. Ingresso libero. Festeatro A Villa Bombrini (Cornigliano, via Muratori 5), teatro di Strada: una nostop di spettacoli e laboratori di circo, dalle 17 alle 23. Ingresso libero. GenovAntiquaria Mercato dell'antiquariato nei sottoporticati e nei cortili di Palazzo Ducale (ore 919) con quadri d'autore. Ingresso libero. Selezioni miss Alle 15 nei locali dell'ex cinema Olimpia, in via XX Settembre 274 r, selezione per il concorso Miss Liceo 2012. A seguire, party con dj Nick Calabrini. Gemusicshow Dalle 14 competizione del car hi fi al Porto Antico, piazza delle Feste. Ingresso libero. SUI PALCHI Soliti idioti Alle 21 al Politeama Genovese di via Bacigalupo 2, "I soliti idioti" con Francesco Mandelli e Fabrizio Biggio. Prenotazioni: 0108393589. Donne in guerra Spettacolo itinerante di Teatro Cargo a bordo del trenino storico della ferrovia Genova-Casella (partenza dalla Stazione di piazza Manin). Ore 20.15. Prenotazione obbligatoria: 010694240. NOTE E SAPORI Caribe Nel locale di Corso Italia 3 dalle 22 serata disco latina con dj Mauricio Hernandez. Ingresso con consumazione. Cafè del Mar Al Cafè del Mar di Corso Italia (San Giuliano), dalle 19 musica con dj Christian. Ingresso con consumazione. Crazy Bull Nel locale di via Degola 4 r dalle 18.30 apericena con accompagnamento del dj set del locale. Luxor Dalle 17.30 al Bar e Pasticceria Luxor (via Innocenzo Frugoni 25 rosso) aperitivo musicale con il dj set del locale. Ingresso con consumazione. Cezanne Nella discoteca di via Cecchi 7 r dalle 22 serata Disco & Disco con il dj set formato da Carlo Scaramuzzino e Giulio Allerino. Ingresso con consumazione. MOSTRE Maschere Ulrich Elsener alla Bruna Solinas Arte Contemporanea, Artrè Gallery (piazza delle Vigne 28 r). Ingresso libero. Acqua Mostra "Le forme dell'acqua" di Maurizio Scarrone a Palazzo Ducale. Ore 10-19. Parte del ricavato della mostra sarà devoluto all'Associazione Cresc. i onlus che finanzia i "Progetti di Accoglienza" attivi tutto l'anno all'interno del reparto di Pediatria dell'ospedale di Savona. Le forme intelligenti A Palazzo Tursi (via Garibaldi 9) "Le forme intelligenti. Ceramiche in dialogo tra XVII e XX secolo", una delle esposizioni "genovesi" dell'edizione 2012 del Festival Internazionale della Maiolica. Ore 9-19, biglietto intero 8 euro. Doing Things Mostra di Arianna Carossa "Doing Things, Going Places. Volume III. Gli Argonauti" al Galata Museo del Mare, Calata De Mari 1. Ore 10-19. Genova di Bacci Mostra fotografica "La Genova di Bacci Pagano. La città reinterpretata nei romanzi di Bruno Morchio" di Gianni Ansaldi e Patrizia Traverso, al Fineco Center di via Petrarca 2/14. Ingresso libero. Vietato ai minori Personale dell'artista Fmt alla Galleria Le Tracce di via San Bernardo 35 r. Ingresso libero. Favre Nella Sala Phototheque & Artotheque del Luxor Bar di via Innocenzo Frugoni mostra dell'artista Tony Favre. Ingresso libero. 
Musica ARENILE RELOAD Dalle 21.30 all'Arenile Reload, via Coroglio 14/b, concerto di Giuliano Palma & the Bluebeaters. Con un repertorio il cui punto forte sono le rivisitazioni di brani famosi arricchiti da uno stile in chiave ska, rocksteady e soul. Ingresso 12 euro. Info 349 580 9596. MUSEO DEL SOTTOSUOLO Dalle 18 nel Museo del sottosuolo in piazza Cavour 140, Golem Teatro presenta "Sotto_Soli", solitudini senza sole, con Francesca Iovine, Dimitri Tetta, Alessandro Errico, Antonio Granatina, Giovanni Granatina. Voce e chitarra Antonio Speranza, flauto traverso Ilaria Scarico, percussioni Eugenio Scarpa, testi Giovanni Del Prete. Sono previsti ingressi ogni 30 minuti per gruppi di max 25 persone. Biglietto 7 euro + tessera annuale 5 euro. Info 349 741 9155. SAN GIOVANNI MAGGIORE Dalle 21 nella basilica del complesso di San Giovanni Maggiore a Pignatelli (Rampe San Giovanni Maggiore, su via Mezzocannone), il concerto del percussionista e rapper Ciccio Merolla. Ingresso gratuito fino ad esaurimento posti. Info 081 552 0906. MUSEO DEL MARE Dalle 20 al Museo del Mare, via di Pozzuoli 5, recital di Sara Grieco & Roberto Macario, segue piccolo buffet (bruschette, tarallucci e vino). Dalle 22 navigazione virtuale con il simulatore di manovra & osservazione delle stelle con il telescopio. Info 081 193 619 67. TORREGAVETA Dalle 21 al Nabilah, via Spiaggia Romana 15 a Torregaveta, ad accendere la notte sarà Back2Back ovvero Tommy Vee (aka Moltosugo) & Mauro Ferrucci (aka Roy Malone), produttori di hit di grande successo. Info 339 693 1169. PROCIDA Sull'isola di Procida, per il Prochyta Festival: dalle 11 seminario sulle tradizioni dell'Aspromonte e della provincia di Reggio Calabria. Dalle 16 stage (ballo e tamburo) di tarantella reggiana. Dalle 22 concerto dell'"Associazione Zampognari Cardeto" in "Suoni dall'Aspromonte". Info 339 586 0548 oppure www. facebook. com/ProgettoMusica. MARINA DI CAMEROTA Dalle 16 alle 2 di notte, al porto di Marina di Camerota, la sedicesima edizione del "Meeting del mare", tra musica, danza, performance artistiche, incontri, letteratura, mostre. Inoltre rassegna di musica emergente e live del Teatro degli Orrori in "Mondo nuovo tour", dal recente omonimo concept-album sull'emigrazione, con liriche ispirate a Esenin e Brodskij, Rimbaud e Céline. Info www. meetingdelmare. it. Classica SANT'ANNA DEI LOMBARDI Dalle 18.30 nella Cappella del Vasari, complesso monumentale di Sant'Anna dei Lombardi, piazza Monteoliveto, concerto conclusivo del Festival Pianistico con  Fiorenzo Pascalucci. Musiche di Beethoven, Chopin, Debussy, Schönberg. Ingresso libero. SAN FRANCESCO DELLE MONACHE Dalle 19.30 nella chiesa di San Francesco delle Monache, via Santa Chiara 10, "Passeggiata partenopea", percorso vocale e strumentale della musica napoletana con il Quartetto Discantus. SAN AMALFI Dalle 21.30 nella Darsena di Amalfi, concerto dell'Orchestra di Fiati Costa d'Amalfi in occasione della 57a edizione della Regata delle Antiche Repubbliche Marinare. Teatro IL POZZO E IL PENDOLO Dalle 18 nella galleria "Il Pozzo e il Pendolo", piazza San Domenico Maggiore 3, il gruppo Manovalanza mette in scena "Matrimoro", uno spettacolo di parole, musiche e coreografie su un percorso tracciato da brani di Josè Saramago e versi di Mariangela Gualtieri. Info 081 542 2088. SAN DOMENICO MAGGIORE Dalle 19.30 nel complesso monumentale di San Domenico Maggiore, "Perla Barroca", con Michele Monetta, Lina Salvatore, Massimiliano Rossi e con i musicisti Biagio Terracciano alla spinetta, Maurizio Lo Schiavo al flauto e Michela Coppola alla viola. Agenda PORTICI Dalle 10 alle 20 all'Orto Botanico di Portici l'appuntamento "Mediterraneo e dintorni", mostra mercato di piante insolite e rare e del benessere naturale. Sostenuta dalla facoltà di Agraria e curata da Riccardo Motti. Allestito lo "Spazio bambini". Ingresso 3 euro. Parcheggio gratuito. MASSA DI SOMMA Dalle 13.30 nei giardini di Villa Egea (via Vicinale Santa, Massa di Somma), potranno essere ammirate tutto il pomeriggio le auto e le moto d'epoca, nell'ambito del raduno "Memorial Raffaele Nocerino & Giuseppe Calviati". CAMPAGNA Dalle 13 al Santuario di Santa Maria La Nova a Campagna (Salerno), per il "Meeting sugli Angeli", alla Santa Messa sarà ospite Claudia Koll. Info www. miliziadisanmichelearcangelo. it. 
SASSARI - La Montepaschi Siena non fa sconti neanche in gara-3, passa agevolmente a Sassari, ed è la prima finalista dei play-off scudetto della serie A di basket. Si tratta della sesta finale consecutiva per la formazione senese. La squadra campione d'Italia, che aveva vinto le due gare in casa valide per le semifinali, ha battuto anche in gara 3 il Banco di Sardegna Sassari in trasferta con il punteggio di 79-64 con questi parziali: 12-23, 28-44, 45-61. La squadra di Pianigiani ha imposto la propria superiorità fin dalle prime battute, costringendo i sardi ad un dispendioso quanto infruttuoso tentativo di rimonta. Già alla fine del quarto Siena era a +11 (12-23). Nella seconda frazione è Lavrinovic a rovinare i sogni dei tifosi della Dinamo: con otto punti di fila (23-37) porta i suoi a più 14. Sassari ha una reazione d'orgoglio con terzo quarto, Hosley aggiusta la mira e prova ad accorciare le distanze (45-57). Negli ultimi dieci minuti il pubblico del Pala Serradimigni prova a dare una mano alla squadra. Dopo la tripla di Vanuzzo, Easley si scatena, SiYena tira un pò il freno e dopo il fallo di Thornton sul tiro da tra di Hosley (che dalla lunetta da solo 2/3), Sassari va sul meno nove (62-71) e si illude. Kaukenas e Stonerook spengono definitivamente i sogni dei sassaresi. La squadra di Pianigiani, adesso, attende la vincente della serie tra EA7 Olimpia Milano e Scavolini Siviglia Pesaro: dopo le prime due gare, la squadra di Scariolo conduce 2-0 nella serie e domani sera è in programma gara 3 a Pesaro. BANCO DI SARDEGNA SASSARI: Metreveli, Binetti, Hosley 13, Devecchi 3, T.Diener 4, Sacchetti 2, Plisnic 8, D.Diener 10, Vanuzzo 5, Pinton 2, Easley 17. Allenatore: Sacchetti. MONTEPASCHI SIENA: McCalebb 21, Zisis 5, Carraretto ne, Thornton 9, Lavrinovic 12, Kaukenas 10, Ress 4, Michelori 7, Lechthaler, Stonerook 4, Aradori 6, Moss 1. Allenatore: Pianigiani. ARBITRI : Cicoria-Begnis-Lanzarini NOTE : parziali 12-23, 28-44, 45-61. Tiri liberi: Sassari 16/21, Montepaschi 7/1. Usciti per 5 falli: nessuno. Leggi i commenti I commenti dei lettori 
E' stato liberato Modesto Di Girolamo, l'ingegnere italiano rapito lunedì in Nigeria . Ne ha dato notizia il ministro degli Esteri, Giulio Terzi, che ha espresso "grandissima soddisfazione" per l'esito positivo della vicenda. Una gioia incontenibile è esplosa a Rocca di Cambio, nell'aquilano, dove  vive la famiglia di Di Girolamo: "Ho il cuore che mi batte  all'impazzata, non riesco nemmeno a parlare", ha commentato la moglie. Ieri, in un colloquio con il vicepresidente nigeriano Namadi Sambo, Terzi aveva precisato che "la  sicurezza e la garanzia della sicurezza e della vita del nostro  ostaggio" dovevano essere considerati la "priorità assoluta" del governo  italiano. La preoccupazione della Farnesina era evitare il ripetersi di un caso tragico come quello di Franco Lamolinara , ucciso durante un blitz fallito delle teste di cuoio britanniche e nigeriane l'anno scorso. Ora Terzi può dunque elogiare la "massima collaborazione" delle autorità nigeriane nella liberazione  dell'ingegnere italiano. Il ministro ha inoltre sottolineato "l'intensa attività " di tutti gli  apparati dello stato coinvolti nella liberazione di Di Girolamo a  cominciare dall'Unità di crisi della Farnesina. Della liberazione, così come del sequestro, non si conoscono al momento  molti dettagli. La notizia del rapimento era stata diffusa ieri: il  sequestro sarebbe avvenuto lunedì pomeriggio sulla Bishop Road di  Ilorin, la capitale dello Stato occidentale del Kwara, dove l'ingegnere 70enne stava  monitorando un sistema di drenaggio per strade per conto della società  piemontese Borini&Prono. Dai rapitori non sarebbe giunta nessuna  rivendicazione, né una richiesta di riscatto. Dopo la liberazione di Di Girolamo, altri due connazionali all'estero  restano ostaggio dei loro sequestratori: Rossella Urru, la cooperante  sarda rapita lo scorso ottobre da Aqmi, il braccio nordafricano di Al  Qaida, nel sud dell'Algeria, e Giovanni Lo Porto, anche lui operatore  umanitario sequestrato in Pakistan lo scorso 19 gennaio con un collega  tedesco. 
Quelli che si ricordano di lei quando, a dodici tredici anni, incantava nelle rappresentative giovanili della Real Ercolanese, giurano che in quelle squadre composte quasi tutte da maschi fosse la sola ad avere davvero la stoffa del campione. Anzi, della campionessa. Una patente di astro nascente del pallone conquistata con lampi di classe, tiri di destro e di sinistro, colpi di testa. E gol, soprattutto. Il repertorio completo di ogni grande attaccante. Valeria Pirone è la stella del Carpisa Yamamay Napoli, la formazione di calcio femminile di serie A2 guidata da mister Geppino Marino, che ha appena festeggiato la promozione in massima divisione. Campionato da record quello del Carpisa (19 vittorie e 1 pareggio in 20 gare, 73 reti fatte e solo 9 subite), impreziosito da un’imbattibilità che resiste da ben diciassette mesi. Ventitré anni, attaccante, nata a Torre del Greco, la Pirone con la maglia delle tartarughine in 170 gare di campionato ha realizzato 154 reti. Numeri importanti, che le hanno da tempo spalancato le porte della Nazionale. Unica giocatrice di A2, a far parte stabilmente del giro azzurro. «È una grande emozione, ma non mi adagio sugli allori — spiega — ho ancora molto da lavorare». Soddisfazioni, gol e molti sacrifici al servizio di una passione sbocciata presto, quando da ragazzina si divertiva con il pallone tra i piedi per le vie di Ercolano, città dove è cresciuta. «Giocavo per strada — racconta Valeria — tra vicoli e marciapiedi. L’amore per il calcio è nato grazie a mio padre, grande tifoso della Turris, che è anche la mia squadra del cuore». Fu Raffaele Ceriello, ex portiere del Napoli nei primi anni Ottanta, a portarla al Carpisa nel 2003, finora l’unica squadra della sua carriera, fatta eccezione per una parentesi a Firenze. «È durata solo tre mesi, con le compagne mi sono trovata bene ma non sono riuscita ad ambientarmi, così sono tornata qui a Napoli». A suon di gol, la Pirone ha trascinato il Carpisa dalla B alla A1. Con la compagna di reparto Maria Caramìa ha formato una delle coppie d’attacco meglio assortite del campionato, una sorta di CavaniLavezzi in versione rosa. Alcuni la avvicinano a Wayne Rooney, per potenza e senso del gol. Paragoni che la Pirone respinge con piglio sicuro: «Personalmente non ho modelli, non mi ispiro ad alcun calciatore in particolare, penso solo a lavorare sodo e a fare del mio meglio per la squadra. Voglio arrivare lontano con il Carpisa». E la straordinaria media gol? «Mai contati i gol fatti, lascio agli altri le statistiche». Non sarà d’accordo forse il collega bomber Pippo Inzaghi che, pare, ricordi (e annoti) ogni singola rete segnata in carriera. «Se è davvero così — dice la Pirone con il sorriso — gli faccio i complimenti: ha un’ottima memoria». 
ZURIGO - Buffon tranquillizza tutti sulle sue condizioni fisiche dopo la botta alla spalla: "Sto bene, quando sono stato in campo ho fatto anche una buona cosa", ma è sulla settimana trascorsa che il portiere si sfoga ai microfoni Rai: "Durissima per tutti, ma è vero che in questi momenti si misurano gli uomini. Quindi paura zero, coraggio determinazione e rispondiamo presente ora che c'è da combattere". "Con i miei soldi posso comprare orologi, terreni, oppure darli a un amico. Ci faccio ciò che voglio anche se sembra che in Italia non sia così". Gigi Buffon parla così della vicenda delle scommesse."Vorrà dire - aggiunge -  che la prossima volta vi dirò ciò che faccio...". "Il gruppo si è accorto che non è un momento molto regolare - continua il portiere della nazionale -, c'è qualcosa che sicuramente stride, uno a testa in cinque sei siamo stati colpiti. Certo ieri sera ero molto amareggiato, ma è anche vero che non ho fatto niente di male, non ho ammazzato nessuno, tutto è talmente chiaro e limpido per cui non so di cosa aver paura. Si specula e si gioca sulla pelle delle persone, queste cose qua non mi sono mai piaciute. Ma so anche che se fai certe accuse devi essere pronto a subire altri colpi. Dico solo che di fronte a una minoranza va tutelata la maggioranza" Buffon è uscito preucazionalmente durante Italia-Russia ma il suo infortunio non preoccupa lo staff azzurro.  "Gigi in una parata si è stirato sulla spalla destra, si tratta di uno stiramentino sulla cuffia dei rotatori. Anche a livello precauzionale il ct lo ha sostituito, ma non ci sono problemi per il recupero. Prima farà fisioterapia e poi si allenerà regolamente. Non è niente di grave", ha dichiarato il prof. Enrico Castellacci, medico della nazionale. MAGGIO - E' mancata a livello collettivo l'Italia, a cominciare dalla difesa che ha fatto acqua nel 3-0 subito dalla Russia:  "E' stata una serataccia, sono onesto, può capitare. Spero sia l'ultima e che non succeda più", spiega Christian Maggio ai microfoni Rai. "Forse ci è mancato tutto l'insieme stasera, sapevamo che oggi era un'amichevole importante, l'unica prima degli Europei, volevamo fare bene, ci resta di dover migliorare. La settimana? L'abbiamo presa positivamente, è giusto così, l'importante è che ora con la testa ci proiettiamo verso gli Europei che è la cosa più importante". Intanto tra nove giorni c'è l'esordio contro la Spagna che "fa paura, è una squadra incredibile, a Bari però l'abbiamo battuta, tutto è possibile". MONTOLIVO - "Cosa ci ha detto Prandelli negli spogliatoi? Era deluso come noi dai tre gol subiti perche è duro perdere 3-0 ma credo che tre gol siano troppi", commenta Riccardo Montolivo. "Dobbiamo migliorare in tutti i campi, ma dobbiamo preoccuparci il giusto ed essere fiduciosi visto il lavoro svolto in questi due anni". Infine una battuta sugli ultimi avvenimenti legati al calcioscommesse che hanno anche coinvolto la Nazionale: "Dobbiamo trasformare le polemiche in energia positiva". MARCHISIO - "C'è un gruppo già esperto e dei giovani che hanno voglia di fare: Ci sono stati giorni con pressione importante, c'è da migliorare ma abbiamo giorni per farlo", dice Claudio Marchisio. "Ci sono state tante vicende durante la settimane, ma quando stavamo insieme la squadra è riuscita a stare tranquilla. Mi raccomando - insiste - non cerchiamo di abbinare questa sconfitta con ciò che è accaduto, siamo una squadra forte e lo sappiamo". Argomenti calcioscommesse Leggi i commenti I commenti dei lettori 
