Gruppo disciplinare Uomini Donne Medico 1.878 1.725 Ingegneria 1.552 1.434 Chimico-farmaceutico 1.381 1.251 Economico-statistico 1.483 1.318 Scientifico 1.441 1.281 Linguistico 1.222 1.202 Politico-sociale 1.407 1.207 Architettura 1.227 1.078 Agrario 1.193 1.116 Geo-biologico 1.342 1.182 Giuridico 1.141 1.019 Educazione fisica 1.167 1.104 Psicologico 1.214 1.059 Letterario 1.225 1.080 Insegnamento 1.260 1.116 MEDIA TOTALE 1.446 1.221 Fonte: ALMALAUREA, 2012 
Alla salute delle donne! Dalla Resistenza ai diritti sociali e civili, la conquista della libertà  di decidere di sé. Alle 18.30 alle Fonderie Teatrali Limone in via  Pastrengo 88 a Moncalieri è in  programma lo spettacolo “Salute, donne!”  (nella foto, un immagine di scena) in collaborazione con il Teatro  Stabile e con il Patrocinio del Comune di Moncalieri. Promosso dal  Coordinamento donne del Sindacato Pensionati della Cgil, l’evento  teatrale è interpretato da Gioia Montanari e Vicky Franzinetti, e va in  scena come esito finale del più ampio progetto teatrale “Non mi  arrendo”. Nato nel 2004, ha raccolto in questi anni le testimonianze e  la partecipazione di donne d’ogni età e provenienza sociale, pensionate,  ex partigiane, donne lavoratrici e giovani studentesse, e ha operato  attraverso laboratori teatrali a Torino, Ivrea, Collegno, Settimo e  Pinerolo, dando vita a tre eventi: il primo sul contributo delle donne  alla Resistenza, il secondo sulla conquista dei diritti in confronto con  la precarietà odierna, e il terzo - quello di oggi - sui temi della  salute e dell’invecchiamento oggetto di riflessione nella ricerca  realizzata dalle donne pensionate Cgil con Gioia Montanari, ginecologa,  scienziata, femminista (come lei stessa amava definirsi), e Vicky  Franzinetti, ricercatrice ed esperta di politiche di genere. Il progetto  ha prodotto inoltre numeroso materiale di documentazione, tra cui il  documentario “Non mi arrendo!” di Adonella Marena, vincitore del premio  “Libero Bizzarri” di S. Benedetto del Tronto e menzionato “come evento  speciale” al Festival “A corto di donne” nel 2006, il film documentario  “Non aver paura” di Cristina Monti, e il libro “Non mi arrendo, un  teatro di donne, memorie, lotte e diritti”, curato da Roberta Gandolfi e  Carlotta Pedrazzoli. “Salute, donne!” è l’insieme di varie azioni  sceniche realizzate attraverso un percorso collettivo di scambi,  cultura, ricordi, rappresentate attraverso i corpi e le voci delle  protagoniste e fatte diventare teatro, grazie alla guida di Gabriella  Bordin, Mariella Fabbris, Rosanna Rabezzana ed Elena Ruzza. Ingresso  libero, info 328/4288666 . LIBRI TEMPO DI MEZZO Alle 18.30 alla Torre di Abele in via Pietro Micca 22, in occasione  dell'uscita di “Nel tempo di mezzo” (Einaudi), incontro con l’autore  Marcello Fois e Nello Rassu. Info 011/537777 . DOPPIO AL CIRCOLO Doppia presentazione al Circolo dei Lettori in via Bogino 9: alle 18  “Caos arabo” (Mesogea) con il curatore Riccardo Cristiano e Farian  Sabahi; alle 18.30 con le memorie di Adriana Asti scritte da René de  Ceccatty in “Se souvenir et oublier” (Portaparole). Info 011/19716565 . FIORI DI FAMIGLIA Alle 17.30 alla biblioteca Calvino in lungo Dora Agrigento 94, Elena  Accati presenta il volume “Fiori in famiglia. La storia di Eva Mameli”  (Editoriale Scienza) dedicato a una delle scienziate più importanti del  primo Novecento italiano e madre di Italo. Info 011/4420740-41. SI CHIAMA FRANCESCA Alle 21 al Circolo dei Lettori in via Bogino 9, Marcos y Marcos inaugura  la ristampa dei libri di Paolo Nori nel corso del reading “Si chiama  Francesca, questo romanzo, e altri dieci romanzi” musicato dal  pianoforte di Carlo Boccadoro, tra flussi di coscienza in dialetto  parmigiano e vicissitudini amorose. Info www.corcololettori.it EVENTI E INCONTRI “La magistratura ordinaria nella storia dell'Italia unita” è il titolo  del convegno organizzato dal Csm in occasione 150/o Unità d'Italia, alle  11 in piazza Castello a Palazzo Madama. È prevista la partecipazione  del presidente della Repubblica Giorgio Napolitano, del vicepresidente  del Csm Vietti, del ministro della Giustizia, Severino e dei presidenti  di Giunta e Consiglio regionale, Cota e Cattaneo. SERATA ACQUANOTAV Dalle 20.30 al Caffè Basaglia di via Mantova 34, si svolgerà una serata  dal titolo “Acqua bene comune in pericolo. Dal referendum tradito ai  disastri dell'Alta Velocità”: ne dialogano Ugo Mattei. promotore del  Referendum sull'acqua, e Massimo Zucchetti del Politecnico di Torino con  il giornalista Andrea Bertaglio. Sarà predisposto un buffet di prodotti  tipici dell'alta Valle di Susa al 12 euro; info e prenotazioni 335/6692320 e 011/19708848 . MUSICA DEBUTTA LA BOHÈME Per la Stagione d’Opera, da oggi al 17 marzo il Teatro Regio propone “La  Bohème”, il capolavoro di Giacomo Puccini che vide la luce proprio nel  teatro torinese l’1 febbraio del 1896. L’allestimento, firmato nella  regia da Giuseppe Patroni Griffi è quello che andò in scena al Regio nel  1996, in occasione del centenario dell’opera con l’Orchestra e Coro del  Teatro Regio diretti da Massimo Zanetti. Info www.teatroregio.torino.it RAMIN BAHRAMI DAL VIVO Alle 18.30 alla Feltrinelli Express alla Stazione di Porta Nuova, Ramin  Bahrami presenta dal vivo alcuni brani delle “Suites Inglesi di J.S  Bach” pubblicate da Decca. Interviene Daniele Martino del Giornale della  Musica. Info 011/5620830 . NANCY HARMS QUARTET Alle 21.30 il Jazz Club Torino ospita in piazzale Valdo Fusi, il Nancy  Harms Quartet. Ad accompagnare Nancy Harms, interprete raffinata dello  swing, un trio con i migliori musicisti jazz, gospel e soul della scena  internazionale: Alberto Marsico all’organo Hammond, Enzo Zirilli alla  batteria e la voce soul di Didie Caria. Info www.jazzclub.torino.it JAMMIN’ ALLE CANTINE Ritorna alle 22 l'appuntamento del martedì alle Cantine Risso con le jam  session del CentroJazz Torino, in compagnia degli allievi del Jct  guidati sul palco dal musicista e loro docente, Pino Russo  nell'esecuzione di standard jazz riarrangiati per l'occasione. Info 011/884477 . TEATRO TEATRO A BUFFET La settimana di Cafè Liber di corso Vercelli 4a si apre con la rassegna  “Teatro a Buffet”, che ogni martedì presenta eventi teatrali di vario  genere dopo il ricco aperitivo. Dalle 21.30 sul palco si esibiscono con i  rispettivi spettacoli di teatro surreale, Paolo Avataneo e Walter  Perino. Aperitivo dalle 19.30, ingresso offerta libera. Info www.cafeliber.it CINEMA A MARIENBAD… Per la rassegna “Magnifiche Visioni”, alle 20.45 e domani alle 16 al  cinema Massimo in via Verdi 17 si proietta la pellicola “L’anno scorso a  Marienbad” del ’61 di Alain Resnais. Info www.museocinema.it 
BRESCIA  - Il Brescia di Calori non perde un colpo. Infila a Gubbio il 10° risultato utile (5° successo esterno consecutivo) e consente ad Arcari di portare a 900' il proprio record di imbattibilità. Numeri impressionanti che suonano come un'avvisaglia per le dirette concorrenti delle rondinelle nella corsa ai play-off. Il Brescia stacca la Reggina, resta a -3 dal Varese e si prepara a fare il proprio dirompente ingresso nei play-off. Per il Gubbio c'è stato poco da fare. La squadra di Simoni ha mostrato tanta buona volontà ma anche un pizzico di ingenuità nel farsi sorprendere per due volte di rimessa. E ora dovrà rimboccarsi ancor più le maniche per tirarsi fuori dalla zona play-out. JONATHAS, 12° SIGILLO - Gli umbri partono forte, impensieriscono Arcari con un colpo di testa di Benedetti di poco alto ma poi si fanno sorprendere di rimessa dai lombardi che, dopo un sinistro di Daprela di un soffio al lato, passano al 25' col solito Jonathas (13° centro stagionale) che trova il migliore dei modi per festeggiare il 23° compleanno con un preciso destro in diagonale dal limite al termine di una bella azione personale. RAGGIO GARIBALDI SFIORA IL PARI - Il Gubbio non si perde d'animo, ci prova con Graffiedi, che scalda i guantoni ad Arcari con una conclusione da fuori, e soprattutto con Raggio Garibaldi che, al 52', manca di un nulla il pari con una girata di sinistro che sfiora il palo a portiere battuto. EL KADDOURI CHIUDE I CONTI - Col passare dei minuti la squadra di Simoni finisce, però, per sbilanciarsi e il Brescia cinicamente ne approfitta: al 65' Jonathas va via in contropiede e smarca solo in area El Kaddouri per il quale è un gioco da ragazzi battere di destro, per la seconda volta, Donnarumma. Il Gubbio alza definitivamente bandiera bianca e, nel finale, per due volte, Piovaccari manca l'occasione per rendere ancora più larga la vittoria. GUBBIO-BRESCIA 0-2 (0-1) Gubbio (4-3-3): Donnarumma; Briganti, Benedetti (28' st Caracciolo), Cottafava, Mario Rui; Sandreani, Nwankwo, Raggio Garibaldi (24' st Guzman); Bazzoffia, Ciofani (13' st Ragatzu), Graffiedi. (Farabbi, Farina, Boisfer, Mastronunzio). All. Simoni. Brescia (3-5-2): Arcari; Martinez, De Maio, Caldirola (43' st Zoboli); Zambelli, Martina Rini, Salamon, Mandorlini (1' st Piovaccari), Daprelà; El Kaddouri, Jonathas (28' st Feczesin). (Leali, Dallamano, Vass, Cordova). All. Calori. Arbitro: Di Paolo di Avezzano. Reti: 25' pt Jonathas, 20' st El Kaddouri. Note: Serata fredda e umida, terreno scivoloso per la pioggia, spettatori 3802 per un incasso totale di 31.578, 53 euro. Ammoniti: Jonathas e Nwankwo per reciproche scorrettezze, Briganti per gioco falloso. Angoli: 7-2 per il Gubbio. Recupero : 1' e 4'. Leggi i commenti I commenti dei lettori 
2011 2010 2009 2008 TASSO DISOCCUPAZIONE A UN ANNO Laureati primo livello 19,4% 16,2% 15,1% 11,2% Laureati specialistici 19,6% 17,7% 16,2% 10,8% Specialistici a ciclo unico 18,6% 16,5% 13,7% 8,6% TASSO OCCUPAZIONE A UN ANNO Laureati primo livello 68,6% 71,4% 73,3% 77,8% Laureati specialistici 56,8% 55,7% 56,7% 62,8% Specialistici a ciclo unico 36,6% 37,1% 42,0% 45,6% Fonte: ALMALAUREA, 2012 
In occasione dell'inaugurazione del Museo Casa Enzo Ferrari, Sabato 10 Marzo si svolge la prima edizione de "LA NOTTE DEI MOTORI"- Il rosso del Motorsport incontra il giallo del Museo Casa Enzo Ferrari. E' un iniziativa, nell'ambito del programma di "Modena Terra di Motori", che farà incontrare coloro che hanno una Ferrari, una Maserati, un'Alfa Romeo, una Lancia, una Ducati, un'auto storica rossa, con gli appassionati, i curiosi, le famiglie. Un evento che è molto di più di una grande mostra all'aperto. Dalle ore 18 fino alle ore 24 sono previste infatti diverse iniziative, tra le quali intrattenimenti per bambini, esposizioni di auto storiche e moto. Spettacoli sotto i portici e in alcune piazzette in collaborazione con il Ferrara Buskers Festival. ESPOSIZIONI DI AUTO E MOTO  -  dalle 18.00 alle 24.00 Dalle ore 18.00 si potranno ammirare nel centro storico decine di auto e moto rosse che stenderanno un manto di storia e design in Piazza Grande, Piazza Matteotti, Piazza Mazzini, largo S. Giorgio, Piazzetta delle Ova, Piazzetta Torre, Piazza Pomposa , Via Farini, Piazza xx Settembre e altri angoli della città. Saranno presenti, con le migliori vetture e moto, alcuni tra i più famosi Club del territorio: Scuderia Ferrari Club Modena, Scuderia Ferrari Club Modena  -  "Enzo Ferrari", Ducati Modena, Circolo della Biella, Scuderia Modena Historica, Club Motori di Modena, Historic Motorclub di Soliera, Registro Nazionale Fiat 124 Sport Spider, Motoclub 2000, S. F. C. Vignola, Scuderia Ferrari Club Cento, Fiat Coupè Passion, Le Auto nel Mondo a Maranello sempre noi, Scooter Club Modena, Registro Storico Moto Maserati. In Piazza Grande verranno esposte le prestigiose Ferrari delle Scuderie modenesi, bellissime Fiat 124 Sport Spider e auto storiche della Scuderia Modena Historica. e del Circolo della Biella il più blasonato dei club di auto storiche. Piazza Torre sarà la cornice ideale per l'esposizione di esemplari unici di moto a cura della Ducati Modena. Tra le altre spiccano la 1199 Panigale, nel cui progetto Ducati ha investito con soluzioni ingegneristiche innovative in ogni dettaglio, design mozzafiato, nuovo motore superquadro integrato al telaio monoscocca per esaltare la precisione di guida. Il pluricampione del mondo della casa Bolognese Tony Bayliss, dopo averla provata ad Abudabi l'ha definita "un vero missile, una moto potentissima e agguerritissima tra i cordoli della pista". Altra eccellenza è la Desmosedici Moto GP, con la quale Ducati grazie al pilota Casey Stoner ha vinto nel 2007 il suo primo Moto GP. Nel 2010 arriva Valentino Rossi, che con le sue capacità di analizzare le prestazioni nel dettaglio, lavora con Ducati per adattare la moto alle sue esigenze e al suo stile di guida. Nonostante i risultati non troppo soddisfacenti del 2011, nei primi test del 2012 Valentino riferisce di aver avuto un'ottima impressione e di aver trovato molti aspetti positivi. Ducati crede molto nelle sue qualità e nelle potenzialità della moto, per questo si aspetta e gli augura una buona stagione. Via Farini verrà impreziosita dalle auto del Club Motori di Modena. Si tratta di una mostra che apre le porte in maniera simpatica con un vecchio pulmino delle suore rosso preparato per l'occasione. Seguiranno auto come ferrari 308, Opel gt 1900, Alfa gt, Lancia Fulvia, Abarth ecc. e un pezzo unico di maggiolino anni '50. Saranno vetture rigorosamente rosse accompagnate da un bel pezzo di storia, una MW di Giacomo Agostini. In via Farini saranno in mostra anche le Moto dell'Historic Motorclub di Soliera. Piazzetta delle Ova e Piazza Mazzini ospiteranno le moto di Motoclub 2000. In Piazza XX Settembre sarà presente lo Scooter Club di Modena e di auto Ferrari. Piazza Matteotti sarà il regno delle Fiat Coupé Passion. In Piazza Pomposa si potranno ammirare le auto del club "Le Auto nel Mondo a Maranello sempre noi". Un evento nell'evento che sta suscitando l'entusiasmo di tanti appassionati è l'accordo con l'Autodromo di Modena: alle ore 23.30 le auto e moto che hanno partecipato ai diversi raduni e performance in centro storico si recheranno all'Autodromo per percorrere alcuni giri di pista illuminata per l'occasione. Al termine un brindisi analcolico tra tutti i presenti. L'autodromo già dal pomeriggio apre le porte a chi vuole cimentarsi con la propria auto lungo il bellissimo circuito. SPETTACOLI E PERFORMANCE DEI MIGLIORI GRUPPI BUSKERS DI FERRARA- dalle 18.30 alle 24.00 Gruppi spettacolo itineranti si esibiranno nelle principali strade e piazze del Centro Storico, attirando l'attenzione di grandi e piccini. Modena Terra di Motori propone al pubblico cinque gruppi di artisti: ITA-LENTO; LE DUE E UN QUARTO; MAKKARONI BAND; MABO' BAND; BANDITA. Il duo romagnolo ITA-LENTO nasce nel 1992 sotto la direzione artistica del mimo francese Jean Mening. In occasione de "La Notte dei Motori" Ita-Lento presentano Carrilon, l'esibizione sicuramente più conosciuta e amata. Un romantico e dolcissimo Carrilon "vibrante di poesia" sfila per la città, mentre Mozart in persona suona il pianoforte a coda che si sposta su ruote, mostrando le eleganti evoluzioni di danza classica della ballerina in equilibrio sullo strumento. Martina Soragna e Silvia Laniado, in arte "LE DUE E UN QUARTO", si uniscono nel 2007. Ispirandosi al Teatro Fisico e alla ricerca dell'armonia tra corpo del burattino e corpo dell'attore, danno vita a spettacoli estremamente originali e innovativi. "Senza Denti" è senza dubbio la loro performance di maggior successo. Grazie ad uno straordinario gioco mimico e scenico Martina e Silvia prendono le sembianze di due neonate buffe e imbronciate, che dai rispettivi passeggini sperimentano il mondo con la tipica ingenuità di un bambino. Quattro musicisti superlativi e decisamente originali, i MAKKARONI BAND si distinguono per la loro straordinaria versatilità, grazie alla quale mescolano stili e generi musicali completamente diversi l'uno dall'altro. Simpatici, vulcanici, incontenibili i "fantastici quattro" della MABO' BAND. La loro musica è un'invasione allegra e pacifica, colonizza strade e piazze con verve e allegria, trascinando il pubblico in divertentissime gag. Le parole non riescono ad esprimere la carica e l'allegria che i BANDITA sanno trasmettere con la loro musica travolgente. Dai 9 ai 15 elementi, fiati e percussioni, sfilano in originali coreografie al ritmo dei loro pezzi jazz, dixie, funk. SIMULAZIONE DELLA PARTENZA DI UN GRAN PREMIO  -  ore 20.30 Tra gli altri appuntamenti, la simulazione della partenza di un Gran Premio: in via Emilia, all'altezza di Piazza Matteotti, grazie alla collaborazione del Circolo della Biella, 14 auto di grande pregio che rappresentano la storia dell'automobilismo sportivo, si faranno ammirare in una partenza che li porterà al Museo Casa Enzo Ferrari. Le auto storiche saranno precedute da due stupende Maserati Trofeo e da una Stanguellini Barchetta: alla guida Mauro Tedeschini e al suo fianco il Sindaco Pighi. Starter il Presidente dell'ACI Ing. Orlandi. GARA PODISTICA NON COMPETITIVA "SULL'ONDA GIALLA" -  partenza ore 21.00 In programma una gara podistica non competitiva organizzata in collaborazione con Uisp e www. modenacorre. it alla quale parteciperanno centinaia di persone. Il ritrovo sarà piazza XX Settembre alle ore 20.00 per le iscrizioni al primo "Tributo a Enzo Ferrari". Partenza alle ore 21.00 da Piazza Grande. Gli atleti percorreranno le vie principali del Centro Storico, sulle strade "dell'onda gialla" per dirigersi al Museo Casa Enzo Ferrari. Attraverseranno quindi il cortile interno del Museo per poi rientrare in centro storico. I partecipanti indosseranno una pettorina gialla che ricorderà l'inaugurazione del Museo Casa Enzo Ferrari. Oltre alla pettorina da indossare alla partenza, al termine della manifestazione ad ogni partecipante verrà consegnato un oggetto ricordo personalizzato della manifestazione. Le 25 Società più numerose saranno premiate con premi enogastronomici. La quota di iscrizione è fissata al costo simbolico di 1 euro e l'intero ricavato sarà devoluto in beneficenza all'AVAP di Formigine. TAGLIO TORTA GIGANTE (PASTICCERIA DONDI) E CIOCCOLATA CALDA (GELATERIA POMPOSA) -  ore 22.30 in Piazza Grande Alle ore 22.30 in Piazza Grande il taglio della grande torta gialla della famosa Pasticceria Dondi e cioccolata calda della Gelateria Pomposa per tutti. MUSICA DAL VIVO CON GRUPPI CHE SI ALTERNANO dalle 18 alle 24.00 in Piazza XX Settembre In Piazza XX Settembre si terranno performance musicali live dalle ore 18.00. In quest' occasione saranno presenti ospiti eccezionali: I Nabusa, vincitori a San Remo come miglior band emergente del circuito Rea (Radiotelevisioni europee associate); I Doc, autori di un brano dedicato ad Enzo Ferrari; Flavio Costa, ospite internazionale, virtuoso chitarrista flamenco (Gipsy Kings, Santana); Luca Aspidistria, bassista a livello internazionale (Zucchero, Alexia, Beyoncè e Jamiroquai); Giovanni Calza, famoso scrittore e cantautore ed altri artisti a sorpresa. SPAGHETTATA AL SUGO ROSSO E LAMBRUSCO alle 24.00 al Caffè Concerto Alle ore 24 presso il Caffè Concerto la spaghettata al sugo rosso con lambrusco ( 5,00 €) ( parte del ricavato andrà devoluto in beneficenza) TRENINO GIALLO CENTRO/MUSEO CASA ENZO FERRARI  -  dalle 17.00 alle 23.00 Ci sarà anche un trenino giallo, in collaborazione con Modenamoremio, che condurrà dal centro storico al neonato Museo Casa Enzo Ferrari a/r. Il trenino costerà 1 euro a persona. Il ricavato andrà in beneficenza a favore dell'Associazione onlus modenese "Ilcestodiciliege", che fornisce un aiuto pratico e psicologico alle donne operate al seno. I due capolinea saranno: Piazza Roma e il parcheggio del Museo in via Soli. BAR RISTORANTI E NEGOZI COINVOLTI NELL'EVENTO Per tutta la serata diversi locali prepareranno gustosi cocktail gialli e rossi e stuzzichini in onore della serata: Caffè Concerto, Bar Molinari, Caffè dell'Orologio, Caffetteria Giusti, i locali di Piazza Pomposa, Re di Pane. Altri locali come Trattoria del Giardinetto, Taverna dei Servi, Lo Stallo del Pomodoro, Antico Naviglio, proporranno un menù a tema motori. Tanti i negozi che cureranno personalmente allestimenti e iniziative compresi i concerti di piccole band, in particolare in Via Farini e Via Cesare Battisti, ma anche Via Emilia e molte altre piazze. Il Museo Nicolis di Villafranca rende omaggio al mito di Enzo Ferrari All'inaugurazione del nuovo Museo Casa Enzo Ferrari di Modena anche la "Maserati A6 1500" 1947 proveniente dalla collezione Nicolis di Villafranca, oggi uno dei più importanti Musei privati Italiani che custodisce alcune fra le più prestigiose collezioni di auto storiche (più di 200 macchine, pezzi unici e tutte  perfettamente funzionanti). Alla inaugurazione della mostra "Le Origini del Mito", il primo allestimento della nuova Casa Museo, il Nicolis partecipa con la Maserati A6 1500 del 1947, a sua volta una macchina che - a pieno titolo - entra  nel novero delle vetture "mitiche". Nel gennaio 1940 l'azienda produttrice, acquistata qualche anno prima dall'industriale modenese Adolfo Orsi (grande amico di Ferrari), fu trasferita nei nuovi stabilimenti di Modena. Lo studio di una vettura granturismo iniziò subito ma venne bloccato dalla guerra. Nel 1947, la Maserati presentò il prototipo al Salone di Ginevra, un coupé con fari a scomparsa disegnato da Pinin Farina. La vettura del Museo Nicolis è la seconda costruita e fu esposta nel 1947 alla Mostra della Carrozzeria italiana alla Triennale di Milano. Presenza alcune differenze estetiche rispetto al prototipo, come i fari, il doppio vetro laterale, il lunotto, l'andamento della coda. Nel 1950 la vettura venne esportata in Argentina. Rientrata in Italia alla fine degli anni '70, nel 2007 è stata acquistata dall'imprenditore/collezionista  Luciano Nicolis che la ha restaurata e riportata alle caratteristiche originarie, restituendo alla storia dell'automobilismo italiano un pezzo di storia altrimenti irrimediabilmente perduto.  Oggi la "Maserati A6 1500" è uno dei gioielli della corona del Museo Nicolis di Villafranca; nei prossimi lascerà la sua sede abituale per celebrare, a Modena, l'apertura della Casa di Enzo Ferrari dove resterà esposta per tutta la durata della Mostra " Le Origini del Mito". 
2011 2010 2009 2008 STIPENDIO MESE NETTO A UN ANNO (euro) Laureati primo livello 1.105 1.180 1.224 1.247 Laureati specialistici 1.080 1.107 1.163 1.238 Specialistici a ciclo unico 1.050 1.110 1.161 1.189 Fonte: ALMALAUREA, 2012 
ROMA - Berlusconi sceglie il processo giusto per presenziare, quello di Biscardi in tv, su Italia 7 Gold. E fa notizia, come sempre. Dice che Zlatan Ibrahimovic è da Pallone d'oro e il calcio deve adeguarsi sul piano tecnologico a quello che fanno altri sport con l'introduzione della moviola. Poi parole di succhero per il suo allenatore: "Io ho sempre avuto grande considerazione di Allegri da sempre - ha detto -. Mi è piaciuto dal primo momento e concordo con il suo modulo tattico che mi va benissimo. Si comporta sempre con coerenza assoluta. Il suo rinnovo? E' stato un pò faticoso, perchè il Milan ha la sua politica di risparmio mentre lui giustamente voleva guadagnare per i suoi meriti". "AMO EL SHAARAWY" - Quanto ai giocatori, invece, Berlusconi si è detto entusiasta soprattutto di El Shaarawy: "lo amo molto perchè è giovane, ha un'aria sbarazzina e una grandissima tecnica. Può essere punto di forza già oggi e nel futuro. Gli avevo consigliato di cambiare taglio di capelli ma visti i risultati ritiro il consiglio"). Ma anche di Robinho: "E' secondo punta fantastica accanto a Ibra". Una tiratina d'orecchi invece a Mexes: "Il suo gesto non è stato da Milan". Ma Berlusconi è comunque soddisfatto dell'immagine dei rossoneri nel mondo e citando un'indagine internazionale afferma:  "Quando si parla di Italia nel mondo sono tre le cose che vengono in mente: la prima ahimè è mafia, poi ci sono pizza e Milan. Si sa che siamo la squadra più titolata al mondo. E' in nostro brand". IBRA PALLONE D'ORO - A proposito di Ibra, il presidente del Milan non ha dubbi: "Credo che meriti il Pallone d'oro. Sono le gare internazionali sono quelle più producenti, spero si segnali anche in Champions". Giudica però "eccessive" le tre giornate di squalifica: "Lo sport vorrebbe - spiega - che quando si confrontano due protagoniste del campionato possano mettere in campo le squadre migliori". "NON ANDIAMO A LONDRA A DIFENDERCI" - Domani torna la Champions e per il Milan c'è l'Arsenal: "Non dobbiamo andare a Londra per difenderci". Ma resta qualche rimpianto per Pirlo: "L'ho sempre apprezzato e gli voglio bene. Lui esigeva da noi un contratto di diversi anni. Abbiamo fatto valutazioni anche mediche sulla sua tenuta fisica. Io non ero d'accordo a lasciarlo andare via, ma ha prevalso l'idea che lo sforzo economico fosse troppo elevato per uno della sua età". "SERVE LA MOVIOLA" - Le ultime polemiche arbitrali, soprattutto sui gol fantasma, hanno convinto Berlusconi una volta di più della necessità della moviola in campo. "Sono 25 anni che in modo non continuativo dico che in uno sport così importante e con conseguenze finanziarie importanti bisogna adeguarsi a quello che fanno altri sport con la moviola. Prima o poi sarà fatto, con piccole interruzioni del gioco. Questa innovazione tutti la giudicano adeguata". Leggi i commenti I commenti dei lettori 
PIACENZA - "Monti rischia la vita, il nord lo farà fuori". Tuona Imberto Bossi che torna ad attaccare il premier. Per poi precisare: "Sono stato travisato, è lui che minaccia noi". Non si salva Berlusconi: "Il Cavaliere e Monti: "Uno gratta e l'altro tiene il palo". Poi Il Senatur mette nel mirino la proposta, che ha trovato ampia convergenza alla Camera, di istituire l'obbligatorietà dell'Inno di Mameli nelle scuole. Rendere l'Inno di Mameli obbligatorio a scuola è una delle novità previste (assieme all'istituzione di una giornata dell' unità nazionale, della Costituzione, dell'inno e della bandiera) da un provvedimento messo a punto in commissione Cultura alla Camera. "L'obiettivo - spiega la relatrice Paola Frassinetti del Pdl - è far imparare le parole e il senso dell'Inno, che ha numerosi riferimenti storici. Siamo vicini al via libera. Attendiamo il parere della commissione Affari Costituzionali e poi chiederemo la legislativa (una strada che consente di incassare l'ok della Camera senza passare per l'Aula) per velocizzare i tempi". Il testo, sul quale c'è la convergenza di tutti i gruppi - ad eccezione della Lega - è la sintesi di due proposte, una targata Pd (del febbraio 2009) e una Pdl (sempre febbraio ma 2011). Prevede che dal 2012-2013 nelle scuole di ogni ordine e grado, nell'ora di Cittadinanza e Costituzione, siano organizzati percorsi didattici e iniziative per "suscitare la riflessione sugli eventi e sul significato del Risorgimento" e che, in questo ambito, si insegni l'Inno di Mameli. Non è prevista nessuna nuova festività e nessun nuovo onere - assicura la relatrice aggiungendo che "si tratta solo di un modo per fare sì che venga spiegato il senso di questi importanti simboli ai più giovani". Una rivalutazione di "Fratelli d'Italia" ha avuto tra i primi convinti sostenitori Carlo Azeglio Ciampi. Sua l'idea di affidare a grandi musicisti come Accardo, Abbado, Mehta il compito di dirigere il 'Canto degli italiani'. Le reazioni. "Le dichiarazioni incommentabili di Umberto Bossi non lasciano spazio alcuno a considerazioni di tipo politico. Il Signor Umberto Bossi è chiaramente incapace di intendere e di volere". Così Francesco Boccia, deputato del Pd. "Certo, fa impressione prendere atto che questo signore, confuso e farneticante, negli ultimi anni abbia tenuto in scacco un intero Paese passando per il leader di una coalizione che a questo punto non esiste più". "Ci auguriamo", ha concluso l'economista del Pd, "che dentro la Lega esista qualcuno sano di mente in grado di prendere le distanze da queste autentiche follie, segno di un evidente squilibrio psichico". "Bossi usa un linguaggio inaccettabile in un consesso civile. Bisogna smetterla di considerare folklore l'uso di un linguaggio violento e intollerante  da parte del leader leghista": così Nichi Vendola, presidente di Sinistra Ecologia Libertà. "Tanto più si manifesta la differenza di opinioni con il premier Monti, tanto più alto deve essere il rispetto della persona. A Monti - conclude - va tutta la nostra più sincera e convinta solidarietà". "Bossi parla come un terrorista. La violenza verbale del leader leghista ormai ha raggiunto vette pericolose e non basta giustificarlo perchè non sta bene. I vertici della Lega prendano le distanze e smentiscano le parole truci e inqualificabili di Bossi che incitano alla violenza". Lo afferma il capogruppo Idv alla Camera, Massimo Donadi, secondo il quale "tutti i partiti e le istituzioni le condannino perchè il confronto politico, per quanto aspro, non può e non deve travalicare i limiti dell'odio e dell'istigazione alla violenza". Leggi i commenti I commenti dei lettori 
