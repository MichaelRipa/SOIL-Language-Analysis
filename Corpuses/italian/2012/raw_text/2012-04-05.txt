
WASHINGTON  - Nei giorni dell'Augusta Masters, primo 'major' della stagione del golf, torna a far discutere la tradizione che vuole l'Augusta National Golf Club vietato alle donne, che non possono giocare né tantomeno assistere alle gare sul green. Ad accendere ancor più il dibattito c'è la nomina di Virginia Rometti alla presidenza dell'Ibm, storico sponsor dei Masters, tanto che è intervenuto anche il presidente degli Stati Uniti, Barack Obama, a chiedere l'apertura del Golf Club alle donne. PER OBAMA E' ANACRONISMO - "Ovviamente è una decisione nelle mani del club, ma l'opinione personale del presidente è che le donne dovrebbero essere ammesse nel club  -  fa sapere Obama tramite Jay Carner, portavoce della Casa Bianca - è passato tanto tempo da quando le donne erano escluse da tutto". Finora, Bill Payne, presidente dell'Augusta National Golf Club, ha glissato sull'argomento ma è verosimile che non potrà dribblare la questione a lungo, ora che è sceso in campo addirittura Obama. Leggi i commenti I commenti dei lettori 
VARESE  - Nonostante la tradizione favorevole alle sue squadre nel periodo primaverile, continua il momento nero di Zdenek Zeman e del Pescara: sicuramente è prematuro parlare di crisi, anche perché gli abruzzesi sanno rendersi pericolosi per tutta la durata del match sul campo del Varese, ma tre sconfitte consecutive sono più di un campanello d'allarme per gli adriatici, che venerdì potrebbero vedere allontanarsi ancora Sassuolo e Verona e, con loro, il secondo posto. Ottima, d'altro canto, la reazione degli uomini dello squalificato Maran dopo il ko di Castellammare: i lombardi ringraziano il 'Diablò Granoche, la cui doppietta vale il momentaneo sorpasso al Padova al quinto posto. IL VANTAGGIO OSPITE E' DI CAPRARI - All'Ossola, il primo squillo è di Kurtic, il cui tiro dal limite viene deviato in angolo da Anania, ma al quarto d'ora gli uomini di Zeman rispondono: un rinvio maldestro di Bressan diventa un ghiotto assist per Immobile, che spedisce sul palo sull'uscita del portiere di casa. È più preciso Caprari al 25': il giovane di scuola romanista riceve il lancio di Immobile e fredda Bressan in uscita. La risposta del Varese è veemente: prima un cross di Cacciatore, deviato, passa a un soffio dal palo; sul successivo corner Granoche fa le prove generali del gol ma trova la respinta sulla linea di Verratti. Poco dopo la mezz'ora, la gara si incattivisce: una gomitata di Terlizzi ad Insigne (non vista da Pinzani) e un presunto fallo da rigore di Brosco su Neto Pereira rendono l'atmosfera rovente. Ne fa le spese Maraner, secondo dello squalificato Maran, espulso dall'arbitro. GRANOCHE ROVESCIA IL RISULTATO - Il Varese, però, la lezione la conosce a memoria e, prima dell'intervallo, pareggia: Granoche arpiona un lancio perfetto di Filipe e infila Anania con un bel piatto sinistro. Il Diablo si ripeterà prima del quarto d'ora della ripresa, approfittando di un erroraccio di Capuano in disimpegno e infilando con irridente facilità l'incolpevole Anania. La risposta abruzzese si ferma ancora sul legno, quello colpito da Insigne da pochi passi, sull'ispirato assist di Verratti. Sarà ancora il ragazzo proveniente dal vivaio del Napoli a provare in due circostanze a sorprendere Bressan, ma l'azione della squadra di Zeman va pian piano perdendo di intensità e imprevedibilità. Nel finale sarà il Varese ad andare più vicino al gol, quello che chiuderebbe il conto, con due occasioni capitate al subentrato De Luca: Anania tiene in vita i biancoazzurri ma non basta, al triplice fischio è il Varese a gioire. Leggi i commenti I commenti dei lettori 
ORA dovranno immaginarsi una Lega senza il Senatur, una cosa praticamente inimmaginabile da quando Bossi la fondò il 12 aprile del 1982 (allora si chiamava Lega Autonomista Lombarda, diventata nel 1984 Lega Lombarda e, il 4 dicembre 1989, Lega Nord). Con lui, negli atti fondativi, c'erano Roberto "Bobo" Maroni (che oggi guida i "colonnelli" che l'hanno fatto fuori), la moglie Manuela Marrone (fedelissima compagna di vita e di politica) e Giuseppe Leoni. Come succede a molti, nei momenti bui, gli restano gli affetti familiari. Anche se, in questo caso, si potrebbe dire che è stato l'amore per la famiglia a perderlo. Se è vero, sarà l'inchiesta a stabilirlo, che il tesoriere Francesco Belsito distribuiva soldi alla voce "The family" di cui usufruiva abbondantemente il figlio Renzo. Chissà quanti negli anni scorsi gli avranno sconsigliato di portare un personaggio come "Il Trota" in politica, chissà se non ci sarà stata anche qualche spinta di mamma Manuela. Fatto sta che, se potesse, Bossi, oggi, forse, userebbe col figlio la cinghia che non sembra aver mai usato. Bossi, in politica (è lui stesso a raccontarlo) ci capita quasi per caso. Rispetto al figlio è stato uno studente un po' migliore, ma non di tanto. La maturità l'ha presa mentre lavorava (perito tecnico elettronico con la scuola "Radio Elettra") anche se, sui documenti ufficiali ( biografia parlamentare e sito della Lega ) si parla di Maturità Scientifica. Pochi ci credono, qualcuno ha provato a controllare senza grandi risultati. Su una fugace apparizione nella facoltà di Medicina c'è maggiore certezza (l'Umberto ne parlava anche prima di diventare famoso) e lo stesso si può dire dell'iscrizione al Partito Comunista tra il 1974 e il 1975 quando aveva poco più di trent'anni. In quel periodo, il Senatùr fa lavori diversi (operaio, tecnico) e si sposa con Gigliola Guidali, commessa di Gallarate che gli dà un figlio, Riccardo, e lo manderà a quel paese nel 1982 quando scoprirà (è il suo racconto) che Umberto, ogni mattina, faceva finta di andare all'ospedale dove millantava di avere un posto come sanitario. Solo quando ha già 38 anni incontra il tema dell'"autonomia" nordica sotto le sembianze di Bruno Salvadori, leader dell'Union Valdotaine. Nello stesso periodo stringe l'amicizia umana e politica con Maroni e fonda (con i due) la società editoriale Nord Ovest. Salvadori muore in un incidente stradale (1980). A Bossi e Maroni restano i debiti e la passione politica che li porta a fondare la Lega Lombarda. Pochi ci credono e molti pensano a una delle tante piccole formazioni politiche destinate a morire dopo una vita breve e stenta. Ma il Senatùr ha colto, evidentemente, quello che altri continuano a negare: a torto o a ragione, una parte del Nord è stufa degli andazzi romani, della politica che frena e, andando per schemi brutali, di "mantenere i meridionali". Bossi dice alla gente che è l'ora di finirla, comincia a parlare di secessione e, nel 1985, la Lega elegge i suoi primi consiglieri comunali a Varese e Gallarate. Nel 1987, alle politiche, la Lega Lombarda prende 185 mila voti (0,48%) ma Bossi, tra lo stupore generale, viene eletto nel collegio di Milano III. Soltanto 5 anni dopo, alle elezioni del 1992, la Lega avrà 3 milioni e 395 mila voti pari all'8,65% con 55 deputati e 25 senatori. Qualcuno potrebbe dire che, come spesso succede, la faccenda cominciò a declinare proprio lì perché Bossi si trovò a giocare con una macchina più grande di lui e proprio lì cominciò quella sorta di "culto della personalità" che è un po' all'origine dell'attuale disastro bossiano. Si può dirlo, forse, col senno di poi. Ma quasi a nessuno, allora, venne in mente di sollevare la questione. Bossi aveva fondato un partito di cui era il padre-padrone, ma intorno a lui c'era un gruppo dirigente litigioso ma davvero abbastanza solido e sempre compattabile intorno alla sua figura. Soprattutto, c'era una disponibilità popolare (almeno nel Nord) a seguirlo che, forse, in Italia era stata sperimentata prima solo dal Pci di Berlinguer. E non è un caso se, in quegli anni, la Lega si dà una struttura non molto diversa da quella del Partito Comunista: centralismo democratico (e, se dal caso, anche non tanto democratico), tante sezioni territoriali, fortissima disponibilità a militare e a lavorare gratis degli iscritti, grande radicamento nel territorio. Il dissenso interno, quando si faceva sentire, veniva liquidato abbastanza in fretta. Ne sono prova le varie Leghe e Leghine nate qui e là, spesso da dirigenti cacciati in malo modo per aver provato a contestare le parole del "capo". Il "capo", intanto si circondava dei consigli teorici di un'autorità come Gianfranco Miglio, professore alla Cattolica, politologo emerito e teorico del progetto di riforma in senso federalista dello Stato italiano. Anche da Miglio nasce la mitologia della Lega: da Alberto da Giussano, al raduno annuale di Pontida, ai riti laici e un po' esoterici dell'acqua del fiume Po detto Eridanio. Bossi chiamerà così (Eridanio Sirio) anche uno dei tre figli avuti dalla sua seconda compagna, la maestra elementare Manuela Marrone. Gli altri si chiamano Roberto Libertà e Renzo: quello col nome più semplice ma che gli ha combinato i guai peggiori. Ma il Senatùr, in questi anni, si dedica alla politica, quella fatta di strategie e tattiche per battere nemici e imbrigliare alleati. Quella politica che, spesso, alla sera, davanti a un bicchiere di vino, illustrava per ore ai giornalisti che avevano voglia di ascoltarlo: con le bottiglie, i bicchieri, le posate e i panini a diventare protagonisti dello scenario che l'Umberto, come uno stratega militare, voleva descrivere. E da questa sua passione per la tattica nascono tutti o quasi i passaggi successivi: dall'odio per Berlusconi (accusato di ogni nefandezza umana, giudiziaria e politica) alla prima alleanza con Forza Italia del 1994 (forse dettata anche da un accordo economico in cui il Cavaliere garantì con una fideiussione da 15 miliardi di lire le esangui casse della Lega), alla successiva rottura e alle elezioni del 1996 che, forse, furono il suo capolavoro politico. La Lega arrivò al 10,8% con percentuali strabilianti (tra il 20 e il 30 per cento in Piemonte, Lombardia e Veneto). Da posizioni di forza riprese il dialogo con Berlusconi che li portarono ad essere di nuovo alleati nelle elezioni regionali del 2000. Da allora, il sodalizio, cementato dalle cene del lunedì sera che hanno sempre suscitato l'invidia e la rabbia degli altri alleati (Fini e Casini in primis) non si è più rotto fino a pochi mesi quando Bossi non ha perdonato a Berlusconi l'idea di dimettersi lasciano campo aperto a Monti che della Lega è diventato il nemico giurato. Ma la vita, proprio in quegli anni, ha riservato a Bossi il colpo più duro. L'11 marzo del 2004 viene colpito da un ictus molto pesante. All'ospedale Macchi di Varese gli salvano la pelle e gli restituiscono, col tempo, una condizione di vita più che accettabile. La Lega Nord non ha dubbi: il partito è il suo e tale deve restare: Maroni, Calderoli, Castelli, Rosi Mauro e gli altri più giovani (da Giorgetti a Cota) gliela restituiscono e si affidano di nuovo alla sua guida. Anche menomato nel movimento e nella parola e colpito da una condanna definitiva (un anno 4 mesi per vilipendio della bandiera), Bossi non demorde e continua, tra strategia e tattica, a dirigere il partito e a contribuire in modo determinante alle sorti del centrodestra. Bossi porta i suoi al governo, i fedelissimi diventano ministri e conoscono ancora meglio le mollezze della tanto odiata "politica romana". Il federalismo diventa una bandiera che un po' si sventola minacciosa e secessionista e un po' scompare. L'alleanza con Berlusconi (che, in certi momenti, sembra diventare amicizia vera) si basa su continui tira e molla e sulla forte mediazione di Tremonti che sarà sempre un alleato fedele della Lega. Sulle marachelle sessuali di Berlusconi, Bossi non si scompone più di tanto. Lo difende ma, forse, non si rende conto di quanto la sua gente non sopporta più il Cavaliere e, quando tutto crolla, il Senatùr, per la prima volta sembra sorpreso dagli eventi. La Lega torna all'opposizione ma non riesce a demonizzare abbastanza Monti che, tra l'altro, è di Varese e finisce anche per scendere nei sondaggi fino al 7/8 per cento. E all'interno del Carroccio, è ormai battaglia che va avanti da mesi. Maroni guida la guerra al "cerchio magico" quello dei fedelissimi come Calderoli, Reguzzoni, Rosi Mauro che non vogliono saperne neppure dell'idea che il "capo" possa mettersi da parte, che difendono tutte le sue scelte, anche quelle palesemente sbagliate come imporre segretari provinciali invisi alla base (Varese). Lui, si difende, attacca Maroni e impone il capogruppo alla Camera, Reguzzoni, poi a gennaio, deve fare marcia indietro e Reguzzoni lascia il posto al maroniano Dozza. Proprio Bobo Maroni, ormai, guida la fronda al Senatùr. Forse è l'unico che può permetterselo. L'unico che ha con lui un sodalizio talmente lungo da farlo sentire alla pari. Si scontrano, fanno la pace, si dividono di nuovo. Ma, sotto la cenere, cova già il disastro Belsito (mai nome fu più sbagliato). Il tesoriere ha in mano i cordoni della borsa e, forse, troppi segreti. Fa cose che il suo predecessore Maurizio Balocchi non avrebbe mai osato fare senza il permesso di Bossi. Arriva, a quanto pare, a foraggiare (soldi e auto) il "Trota" senza che il papà lo sappia. La fine arriva quando i magistrati mandano a frugare nella cassaforte di via Bellerio, ma il momento peggiore è quando i colonnelli gli dimostrano che Renzo è un po' troppo scapestrato e, forse, anche un po' troppo rapace. Come tanti padri, davanti alle malefatte di un figlio, non ci vuole credere e prova ad argomentare che il ragazzo si è ravveduto e si è messo a studiare, che gli ha mostrato il libretto con gli esami superati a Economia. Gli dicono che non è vero e lui si ritrova in un angolo: anziano, malato, incredulo. Gli spiegano che le dimissioni sono l'ultima spiaggia per salvare il partito. Questa volta, il Senatùr capisce. Lasciare il comando della Lega è l'unica strada per non distruggere definitivamente la sua creatura: quella riuscita meglio, meglio del "Trota", di sicuro. Argomenti lega-scandalo Leggi i commenti I commenti dei lettori 
ROMA - L'Europa League parla per tre quarti spagnolo. Accedono in semifinale Valencia, Atletico Madrid e Athletic Bilbao. Le prime due, venute a capo di Az con un secco 4-0 ed Hannover (2-1 in trasferta), si affronteranno in un derby, mentre i baschi affronteranno l'unico 'intruso' Sporting Lisbona, uscito indenne (1-1) dalla insidiosa trasferta in terra ucraina con il Metalist ATHLETIC-SCHALKE 2-2 - Solo una gara era praticamente già decisa: l'Athletic Bilbao era forte - troppo - del vantaggio dell'andata in Germania (2-4) per temere il ritorno dello Schalke. I tedeschi ci hanno comunque provato, soprattutto nelle fasi iniziali: errore della difesa basca con un retropassaggio avventato, palla a Huntelaar che non perdona con un destro dai 16 metri. Spettacolare il pareggio: un interno destro da posizione decentrata di Ibai Gomez da oltre 20 metri che si insacca nell'angolo basso. Nella ripresa, strepitoso gol di Raul, che fulmina Iraizoz con un sinistro dal limite dopo una azione fatta di 7 tocchi consecutivi. Illusione per lo Schalke che però dura poco: Susaeta trova lo spiraglio giusto con un destro dai 13 metri. VALENCIA-AZ 4-0 - Valencia subito a razzo per ribaltare il ko (2-1) dell'andata. Az subito in difficoltà e gol di Rami, libero di battere di testa da pochio passi intorno al quarto d'ora. Passano 2' e Rami raddoppia con un piatto destro ravvicinato dopo la sponda a seguire di Soldado. La ripresa inizia con una azione personale di Jordi Alba, che viene fermato dal portiere degli olandesi Esteban Alvarado. Preludio al gol della sicurezza, con un tocco ravvicinato dopo assist di Soldado. La gara non ha più nulla da dire, ed arriva il sigillo con Pablo Hernandez, che piazza con calma di destro nell'angolo alto alla sinistra del portiere HANNOVER-ATLETICO MADRID 1-2 Gara molto tattica dopo il 2-1 per gli spagnoli all'andata, tra squadre che si temono. Per l'Hannover, Diuof ha una buona occasione, ma il suo destro da buona posizione non spaventa il portiere Courtois. Dalla parte opposta, Adrian Lopez di testa manda la palla alta dopo un assist di Diego. Nella ripresa Falcao si fa vedere con un diagonale, peraltro impreciso, appena entro l'area. La gara prosegue senza troppi scossoni, fino all'acuto di Adrian Lopez: assist di Diego e grande prodezza tecnica dello spagnolo, che si porta a spasso mezza difesa prima di insaccare a porta vuota. L'Hannover si scuote ed arriva il gol del pareggio con Diuof, che controlla in area e con un destro precisissimo piazza la palla alla destra del portiere. I tedeschi ci credono, ma segna ancora l'Atletico Madrid: Diego è prezioso nel fornire cuna palla morbida a Falcao, che controllo e scarica un destro imprendibile a mezza altezza. METALIST-SPORTING LISBONA 1-1 - A Lisbona era finita 2-1 per i portoghesi. Primo tempo beffa per gli ucraini, che dominano in virtù di un ritmo elevatissimo: Cristaldo con un colpo di testa ravvicinato alza di poco la mira, quindi lo scatenato Taison entra in area, va al destro ravvicinato ma trova la grande risposta di Rui Patricio. Nel finale escono i portoghesi, che passano con un colpo di testa da opportunista di van Wolfswinkel. Nella ripresa, dopo una dozzina di minuti, il gol del pareggio: il neoentrato Dedic fa una preziosa sponda di testa per Cristaldo, che controlla e di destro batte dagli 11 metri Rui Patricio. Nuova svolta della gara poco dopo: Dedic si procura un rigore, come all'andata va allo scadere va Cleiton, ma stavolta Rui Patricio riesce a respingere il destro dagli 11 metri. Leggi i commenti I commenti dei lettori 
Che fossero tempi duri per gli evasori fiscali, lo si era capito. Ma la frode scoperta dalla Guardia di finanza di Sora e Frosinone va ben oltre un controllo ordinario. Due società di Isola Liri sono infatti accusate di aver eluso il fisco per un totale di 58 milioni di euro. Per tale reato sono state denunciate sei persone. L'indagine. I finanzieri hanno appurato l'illecito dopo un anno di indagini, verifiche e accertamenti bancari nell'ambito di quella che è stata chiamata operazione "Tax driver". Le due società lavoravano nel settore della commercializzazione di personal computer senza struttura e senza dipendenti. I controlli nei confronti di clienti e fornitori delle società hanno permesso di ricostruire il flusso d'affari e la consistente evasione fiscale realizzata attraverso il sofisticato sistema di elusione dell'Iva noto come 'carosello', attuato attraverso l'emissione e l'utilizzo di fatture relative ad operazioni inesistenti. "Tax driver" è stata avviata dopo aver rilevato che le due aziende, in precedenza operanti a Roma, avevano trasferito la propria sede a Isola Liri dichiarando immediatamente la cessazione dell'attività. "Movimentavano solo carta - dicono dalla Guardia di finanza di Sora - cioè fatture". Il caso, tuttavia, non è ancora chiuso e le Fiamme gialle continuano a indagare per accertare l'eventuale coinvolgimento di altre aziende. 
MILANO - Una grande perdita scuote il Football italiano e mondiale: Joe Avezzano, il coach dei Seamen Milano e tre volte campione NFL con i Dallas Cowboys, 68 anni, è morto improvvisamente nel pomeriggio. Avezzano correva sul tapis roulant in una palestra quando è crollato a terra.  Soccorso dai presenti e poi dal personale medico di un'ambulanza, la situazione è parsa disperata. Il coach è stato poi portato all'ospedale Fatebenefratelli dove i medici presenti hanno solo potuto constatarne il decesso. Nato a Yonkers, nello stato di New York, il 17 novembre del 1943, Avezzano si era laureato alla Florida State University e aveva poi giocato per una stagione (1966) nei Boston Patriots della AFL. Dopo un anno in una high school dell'Ohio, a Florida State era tornato nel 1968 per iniziare una la carriera da allenatore. Nel 1990 la svolta con la chiamata da parte di Jimmy Johnson e il compito di guidare gli special team dei Dallas Cowboys, che cercavano il rilancio dopo parecchi anni bui. Compito riuscito alla perfezione, se è vero che non solo i Dallas Cowboys vinsero tre Super Bowl (nelle stagioni 1992, 1993 e 1995) ma Avezzano venne premiato per ben tre volte come Miglior coach di special team, nel 1991, 1993 e 1998. Non confermato nel 2003 da Bill Parcells, nuovo coach dei Cowboys, Avezzano dal 2003 al 2005 aveva allenato gli special teams degli Oakland Raiders. Nel 2002 e 2003 Avezzano ha anche allenato i Dallas Desperados della Arena Football League. Avezzano, che solo un mese e mezzo fa aveva perso la madre, lascia la moglie, Dianne, e un figlio, Tony. Leggi i commenti I commenti dei lettori 
Per la tratta Linate - Fiumicino, è partita la sfida di Easy Jet ad Alitalia. Ad annunciarlo è il direttore della sezione italiana della compagnia low cost, Frances Ouseley: "Vogliamo offrire un'alternativa valida già da ottobre", confidando nel verdetto dell'Antitrust, previsto per fine aprile, che accerti la posizione dominante e imponga provvedimenti adeguati a garantire la concorrenza. "Stiamo partecipando all'istruttoria e stiamo facendo di tutto per far capire all'Autorità che siamo pronti a fornire un'alternativa valida, come prodotto ma soprattutto come prezzi" spiega Ouseley. L'Authority infatti aveva aperto un'istruttoria sulla compagnia di bandiera a fine dicembre per individuare gli effetti sul mercato della fusione Alitalia - Cai. L'apertura degli slot su Linate consentirebbe l'ingresso di altri vettori con "un grande vantaggio per tutti i consumatori visto che da anni la rotta Linate-Fiumicino ha prezzi paragonabili quasi a voli intercontinentali". 
ROMA - Sport e medicina, con lo sguardo perennemente rivolto al miraggio di un nuovo lavoro. E' in questa direzione che si inserisce la convenzione triennale siglata tra l'Università Foro Italico e la Sapienza di Roma. I due Atenei hanno sottoscritto un accordo relativo alle Classi delle Lauree Universitarie delle Professioni Sanitarie in fisioterapia (i cosiddetti CLUPS  che hanno sostituito i corsi di diploma universitario). Un progetto nato principalmente con l'obiettivo di allargare l'orizzonte degli sbocchi professionali. L'Università del Foro Italico cuore pulsante dello sport nella zona nord della capitale, a un passo dall'Olimpico e dagli impianti che ospitano gli Internazionali di tennis, mette così a disposizione della Sapienza le proprie risorse umane e strutturali per la realizzazione dell'attività didattica. Risultati ed efficacia del progetto saranno sottoposti a costante verifica della commissione paritetica composta dal Prorettore Vicario prof. Fabio Pigozzi e dal prof. Pierpaolo Mariani in rappresentanza dell'Università Foro Italico, dal preside della facoltà di Farmacia e Medicina prof. Eugenio Gaudio dal coordinatore CLUPS prof. Antonio Boccia, per l'Università Sapienza. il quale ha dichiarato: "Questa convenzione  - spiega il presidente del Corso di Laurea in Fisioterapia Prof. Vincenzo Saraceni - è un capitolo che si va ad aggiungere a un accordo quadro già preesistente tra le due università. Sul piano dei contenuti, sicuramente l'esperienza del Foro Italico non può che arricchire il bagaglio culturale di chi completa il corso universitario. Parliamo di una laurea in fisioterapia che in parte ha modificato il suo sguardo sulla materia: dalla cura della malattia, si è ora passati a una fase più propositiva, quale la promozione della salute. Un accordo didattico che si aggiunge a una collaborazione di ricerca già esistente nell'ambito della riabilitazione sportiva". Leggi i commenti I commenti dei lettori 
INIZIATIVE Il mio Parnaso Alle 17.30 nella Stanza della Poesia (piazza Matteotti 78r) avrà luogo il reading di Claudio Pozzani dal titolo “Il mio Parnaso 2.0”. Ingresso libero. Il carcere in città Alle 17 “Il carcere in città”, incontro con Enzo Paradiso, Silvio Ferrari, Massimo di Bisceglie, Hamo Bathyaregic, Mari Calbi, Rita Sciorato, Emanuele Canepa. Biblioteca Berio, via del Seminario 16, ingresso libero. NOTE E SAPORI Musica e poesia Alle 17.30 a Palazzo Ducale, Stanza della Poesia, Concerto di Chiara Lo a cura de “La Stanza della poesia”. Ingresso libero. Quaalude Nel locale di piazza Sarzano 46 r, concerto dei Jambalaya dalle 22.30. Ingresso con consumazione. La coscienza di Zeno Concerto dalle 23.30 de La Coscienza di Zeno al Senhor do Bonfim di Nervi, Passeggiata Anita Garibaldi. Prima consumazione 8 euro. Punk attitude Alle 22 Cbgb’s Punk Attitude Party al Checkmate Club, via Trebisonda 27 r. Ingresso con consumazione. Ghost Nel locale di via Piacenza 48, serata dalle 23 con dj Christian Kou. Ingresso con consumazione. Blanche Alchimie La Blanche Alchimie in concerto a La Claque in Agorà, via San Donato 9, dalle 22. Ingresso 7 euro. Cezanne Alla discoteca di via Cecchi 7 r, dalle 21.30 serata disco con cena a buffet. Alla consolle i dj Carlo Scaramuzzino e il vocalist Mino Sacco. Ingresso con consumazione. Caribe Nel locale di Corso Italia 3 dalle 22 nella Sala Caribe serata dedicata all’Hustle con Dj Julian e il Karisma Dance Group. Nella Sala Panoramica alla consolle il dj El Temba con Mauro Tomatis in pista. Ingresso con consumazione. The Others Da Erasmo a Voltri (via Don Giovanni Verità 2G r) musica live dalle 21.30 con la cover band The Others. Ingresso con consumazione. Il Portico Dalle 19 aperitivo e degustazioni a Il Portico di via San Vincenzo. Dj set con Tony Mvp. Ingresso con consumazione. Café del Mar Dalle 22 al Café del Mar di Corso Italia – San Giuliano musica live proposta dal Gruppo di Animazione musicale Caronte Crew. Ingresso con consumazione. Due G All’Antica Osteria “Ai 2 G” di via R. Parodi 9 dalle 20 serata gastronomica dedicata alla cucina sarda. Musica dal vivo a cura di Francesco Chiappalone. Ingresso con consumazione. 
