Alma inaugura la nuova stagione 2012-2013. Lunedì 17 settembre si apre l’anno accademico 2012-2013 della Scuola internazionale di cucina italiana con sede nella Reggia di Colorno. Tra le novità principali, l’avvio del corso tecniche di base di Pasticceria coordinato dallo chef Giuseppe Gagliardi, per anni al fianco del Maestro Gualtiero Marchesi. Il raddoppio del corso superiore di Cucina italiana, che passerà da due a quattro edizioni l’anno. Oltre 300 gli allievi iscritti, un dato che porta a 1.000 unità il totale annuale degli iscritti ai soli corsi di formazione superiore della Scuola (Cucina italiana, Pasticceria, Sommellerie, Master sommelier Alma-Ais, Manager della ristorazione). Per questa ragione, gli spazi didattici sono stati rinnovati e ampliati, con l’inaugurazione di tre nuove aule. Nel corso della giornata verrà presentato AlmaLink. Si tratta di una sorta di Linkedin riservato ai diplomati della Scuola. La piattaforma intende favorire l’incontro di domanda e offerta di professionalità qualificate nell’ambito della ristorazione, mettendo in comunicazione diretta il mondo delle imprese con i diplomati della Scuola. Oltre 500 i profili al momento disponibili on-line. La premessa è la forte crescita della domanda di cuochi di cucina italiana e di altre figure inerenti il mondo della ristorazione. Secondo lo studio "Help Wanted: Projections of Jobs and Education Requirements through 2018" dell’US Bureau of Labor Statistics, infatti, la figura professionale destinata a essere più richiesta nei prossimi anni è quella del cuoco. Stando ai dati di Alma, a distanza di un mese dal conseguimento del diploma, il 90% circa degli allievi del corso superiore di Cucina italiana ha un lavoro inerente il proprio percorso formativo. Si stima poi che il 20% degli iscritti ad ogni corso vada a lavorare all’estero. IL PROGRAMMA - Gli appuntamenti della giornata del 17 settembre: alle 15.30, nella Sala Capriate della Reggia di Colorno verrà presentato AlmaLink. Interverranno, tra gli altri, il presidente di Alma Enzo Malanca, il presidente della Camera di Commercio di Parma Andrea Zanlari, il ceo Riccardo Carelli e il direttore didattico chef Luciano Tona, insieme ad alcuni diplomati della Scuola con storie di successo da raccontare. Alle 18, nel cortile della Reggia di Colorno, l'apertura dell’anno accademico 2012-2013, alla presenza del rettore Gualtiero Marchesi, tutto il corpo docente della Scuola e gli studenti iscritti ai vari corsi. Seguirà cena a buffet per tutti i presenti. 
PARIGI - Continua la marcia del Marsiglia: il dopo-Deschamps non poteva cominciare in modo migliore. Il nuovo OM di Baup centra la quinta vittoria in cinque partite di Ligue 1 (migliore inizio di campionato nella storia del club) e continua a guardare tutti dall'alto. La quinta vittoria di fila arriva per 1-0 a Nancy, dove Jordan Ayew firma all'8' della ripresa la rete che vale i tre punti. Mentre il Psg, che comunque venerdì sera nell'anticipo ha centrato la seconda vittoria di fila, arranca ancora a sei punti di distanza, per ora tiene il passo solo il Lione, che con un gol per tempo, il primo firmato da Lovren e l'altro da Lisandro Lopez, batte 2-0 l'Ajaccio e si mantiene due punti sotto la capolista. Nella formazione corsa ha fatto il suo debutto Adrian Mutu. Risultati quinta giornata: VENERDI' Paris SG - Tolosa 2-0 Reims - Montpellier 3-1 SABATO Troyes - Lille 1-1 Evian TG - Bastia 3-0 Nizza - Brest 4-2 St.Etienne - Sochaux 0-1 Valenciennes - Bordeaux 0-0 DOMENICA Rennes - Lorient 1-2 Lione - Ajaccio 2-0 Nancy - Marsiglia 0-1 Leggi i commenti I commenti dei lettori 
TORINO - "L'importante era tornare a vincere". Così Andrea Stramaccioni spiega la metamorfosi della sua Inter, mandata in acampo con un inedito 4-4-2. "Giocavamo su un campo difficile e contro una delle squadre più in forma", spiega. "Pr questo abbiamo preparato una partita ben precisa. Il Toro ha delle caratteristiche chiare e nitide. Volevamo tenere più possibile palla tra i piedi, riducendo la qualità del Torino. E ci siamo riusciti piuttosto bene". RISCHIATO POCHISSIMO - L'Inter ha rischiato solo qualcosa a metà ripresa. Stramaccioni ha una spiegazione: "Abbiamo perso qualche palla di troppo per stanchezza e gli abbiamo offerto il fianco alle ripartenze. Ma con l'ingresso di Gargano (che ha sostituito Guarin, ndr) è tornato tutto a girare per il meglio. Se è un segnale per le tre di testa? Io dico solo che dobbiamo restare uniti e continuare a lavorare nella stessa direzione". JUAN NON E' UNA SORPRESA PER ME - Stramaccioni è particolarmente soddisfatto per la prestazione dei due centrali, Ranocchia e di Juan Jesus, all'esordio dal 1': "Avevo sentito il dito puntato in maniera cattiva contro la nostra difesa e questa è stata la risposta migliore. Io guardo molto il campo, qualcuno poteva avere dei dubbi su queste scelte, sono contento che Juan abbia confermato quanto si è visto in settimana". SNEIJDER? VUOLE GIOCARE SEMPRE - Sneijder è uscito dal campo non particolarmente felice. "Ma Wes è un giocatore importantissimo, le vorrebbe finire tutte le partite - minimizza Stramaccioni -. Io ho fatto le mie valutazioni, aveva giocato tanto in Nazionale e in quel momento ho voluto dare un segnale: entrava un attaccante puro (Cassano, ndr) nel loro miglior momento". Leggi i commenti I commenti dei lettori 
TORINO - "Se avessimo pareggiato, non avremmo rubato nulla". Giampiero Ventura ha un pizzico di rimpianto per non essere riuscito a strappare un risultato positivo contro l'Inter. E spiega il perché: "Abbiamo creato tante buone potenziali situazioni pericolose, sbagliando speso l'ultimo passaggio. Quando farò rivedere la gara ai ragazzi si rammaricheranno ancora di più anche loro". PAGATA L'INESPERIENZA - Malgrado ciò il tecnico granata vede il bicchiere mezzo pieno: "Abbiamo dimostrato di potercela giocare con chiunque e di poter costruire qualcosa di buono in questo campionato. Ci manca un pizzico di esperienza, come si è visto in avvio quando abbiamo preso gol al primo tiro in porta, ma tutto ci tornerà utile per continuare a crescere. E poi vedere una grande come l'Inter cambiare per la prima volta modulo per noi ci rende orgogliosi". COI TIFOSI SI E' RICREATO UN BEL FEELING - Ventura, infine, è contento anche per aver visto un Olimpico gremito: "E' stata una grande soddisfazione. Segno che abbiamo seminato qualcosa di importante e che si è ricreata una grande simbiosi tra i tifosi e la squadra. Speriamo di regalar loro qualche soddisfazione". Leggi i commenti I commenti dei lettori 
TORINO - L'Inter conferma la tradizione d'oro a Torino, centrando la 9/a vittoria consecutiva in casa granata. Tre punti pesanti che rinfrancano una squadra apparsa depressa dopo il ko con la Roma, rimettendola in piena corsa all'inseguimento di Juve, Napoli e Lazio. E' stata una vittoria di gruppo, conquistata con una prova di grande compattezza e carattere. Il Toro può recriminare solo per non aver sfruttato, con Bianchi, un'occasione d'oro per pareggiare a metà ripresa. Ma sul piano del gioco è stato decisamente inferiore, riuscendo a mettere in difficoltà i rivali esclusivamente di rimessa. UN MODULO PIU' CONCRETO - Scottato dalla prova con la Roma, Stramaccioni ha rivisto l'Inter varando il 4-4-2 con un centrocampo di maggior sostanza (Zanetti a destra e Cambiasso preferito a Gargano in mezzo) e una difesa con due nuovi interpreti (Jonathan a destra e Juan Jesus, invece di Silvestre, al centro). L'Inter è sembrata più quadrata e concentrata fin dalle prime battute. Ha chiuso bene i duetti degli attaccanti granata attuando con precisione la tattica del fuorigioco e studiando bene i tempi degli anticipi con Ranocchia e Juan Jesus. Davanti, senza Cassano, ha trovato pochi sbocchi, visto che Sneijder più che da seconda punta ha giocato da trequartista, ma è comunque riuscita a passare al 13' con Milito che ha approfittato nel migliore dei modi di un errato disimpegno di Gazzi. STRAMACCIONI, CAMBI FORZATI - L'infortunio alla spalla occorso a Jonathan alla fine del primo tempo ha costretto Stramaccioni  rivedere i propri piani, spostando Nagatomo a destra, arretrando Pereira in difesa e inserendo a sinistra a centrocampo Alvarez. Cambi che non hanno alterato la sostanza delle cose visto che l'Inter è comunque riuscita a gestire il risultato, confidando sull'esperienza di Guarin, Cambiasso e Zanetti in mezzo al campo. MEGGIORINI SPAVENTA L'INTER - Gli unici rischi i nerazzurri li hanno corsi nel giro di 1', tra il 65' ed il 66', non prendendo bene le contromisure a Meggiorini, subentrato a Sgrigna. L'ex attaccante del Novara ha prima fornito in contropiede un assist al bacio a Bianchi che non ha trovato di meglio che calciare al volo addosso ad Handanovic da due passi e poi ha calciato lui stesso sull'esterno della rete un buon pallone servitogli in profondità da Ogbonna. Il Torino è finito qui. ESCE SNEIJDER, CASSANO CHIUDE I CONTI - L'Inter, sostenuta dall'impeccabile prova difensiva di Juan Jesus e Ranocchia, ha continuato a difendere alta con personalità e, nel finale, con l'innesto di Cassano al posto di Sneijder (che non ha gradito affatto la sostituzione, anche se Stramaccioni ha minimizzato l'episodio) ha chiuso i conti: all'83' Alvarez dalla sinistra ha centrato per Milito che ha fatto velo per l'ex milanista, bravo a spiazzare Gillet in girata. E così Stramaccioni può ritrovare il sorriso. TORINO-INTER 0-2 (0-1) Torino (4-2-4) Gillet 6, Darmian 5,5, Glik 6, Ogbonna 6,5, Masiello 6, Brighi 5,5, Gazzi 5, Stevanovic 5 (11' st Cerci 6), Bianchi 5 (30' st Sansone sv), Sgrigna 6 (11' st Meggiorini 6), Santana 5. (23 Gomis, 2 Rodriguez, 3 D'Ambrosio, 5 Di Cesare, 4 Basha, 20 Vives, 77 Verdi). All.: Ventura. Inter (4-4-1-1) Handanovic 6,5, Zanetti 6,5, Jonathan 6 (1' st Alvarez 6,5), Juan Jesus 7,5, Ranocchia 7, Nagatomo 7, Guarin 6,5 (35' st Gargano sv), Cambiasso 6, Pereira 6,5, Snejider 6 (15' st Cassano 7), Milito 7. (12 Castellazzi, 27 Belec, 6 Silvestri, 25 Samuel, 7 Cutinho, 44 Bianchetti, 41 Duncan, 88 Livaja, 8 Palacio). All.: Stramaccioni. Arbitro: Banti 6,5. Reti: nel pt 13' Milito; nel st 38' Cassano. Angoli : 6-2 per il Torino. Recupero : 3' e 3'. Ammoniti : Bianchi, Masiello, Juan, Guarin, Glik per gioco scorretto, Nagatomo e Handanovic per comportamento non regolamentare. Leggi i commenti I commenti dei lettori 
MILANO - Più che per l'annuncio dell'uscita "dolce" dal nucleare, il piano energetico della Francia per i prossimi cinque anni del mandato presidenziale di Francois Hollande, sta facendo discutere per lo stop alla ricerca di gas da roccia. L'esponente socialista è stato drastico: "Le trivellazioni non si faranno,non finoa  quando sarò io all'Eliseo". Dando così ragione a chi sostiene che le opere per l'estrazione del cosiddetto shale gas, sarebbero più dannose delle ricreche per carbone e idrocarburi. "Ho chiesto a Delphine Batho, il ministro dell'Ecologia, dello sviluppo sostenibile e dell'energia, di decidere senza attendere la bocciatura delle sette domande di permesso depositate e che hanno legittimamente suscitato inquietudine in diverse regioni" ha affermato Hollande. Conto questa posizione si è subito formato un asse tra gli industriali francesi e la Cgt, la più importante associazione sindacale. I quali hanno fatto capuire che daranno battaglia. Secondo la Confindustria francese, la posta in palio sarebbe molto alta: dopo la Polonia, la Francia è il paese europeo dove ci sarebbero le maggiori riserve. Non solo lo sfruttamento potrebbe permettere di ridurre la bolletta energetica francese ma calcolano che lo sviluppo di questo tipo di idrocarburi potrebbe creare circa 100.000 posti di lavoro entro il 2020. Sulla stessa linea di pensiero, il segretario generale della Cgt, Bernard Thibault: "Non dobbiamo chiudere le porte alle ricerche nel settore dell'energia, anche per quanto riguarda i gas da scisti. Dobbiamo investire almeno per l'esplorazione. Se poi viene appurato, dopo ricerche incontestabili, che per ragioni ambientali o di sicurezza, non è auspicabile estrarre questi idrocarburi, allora questo non mi pone alcun problema che la Francia ci rinunci". Del resto,  Laurence Parisot, il leader degli industriali francesi, nelle scorse settimane, aveva ammonito il Governo nello stesso modo: "E' vietato vietare il dibattito sui gas da scisti e sul nucleare. Abbiamo opportunità incredibili. Bisogna dare delle possibilità alla ricerca e alla tecnica". Lo shale gas èla nuova frontiera della ricerca di metano. Il suo sviluppo negli Stati Uniti, negli ultimi 4-5 anni, ha provocato una rivoluzione dei prezzo in tutto il mondo. Nonostante gli indubbi problemi ambientali (per estrarlo si va a frantumare la roccia nel sottosuolo con esplosioni e l'uso di sostanze chimiche), l'amministrazione Obama ha "chiuso un occhio" per consentire agli Usa di passare da importatore a paese indipendente dal punto di vista del consumo di gas. E il gas liquefatto che non viene più importato è stato dirottato verso i terminali del resto del globo provocando una caduta dei prezzi. Ma ora anche negli States cominciano a mobilitarsi gli ambientalisti e i comitati locali, pur tenendo conto che i giacimenti non sono quasi mai vicini alle aree urbanizzate. In Europa, la situazione potrebbe essere molto più complicata. In Polonia, abituati alla presenza di miniere di carbone e con zone del territorio non popolate densamente, i problemi non sono ancora emersi. Diversa la situazione in Francia. Soprattutto tenendo conto che Hollande ha stretto un patto di ferro con i Verdi nella campagna elettorale che lo ha portato a conquistare l'Eliseo. 
