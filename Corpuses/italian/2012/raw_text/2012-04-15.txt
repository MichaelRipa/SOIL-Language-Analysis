ROMA - Energia, freschezza, entusiasmo e un gran Gentile. Questi gli ingredienti base dell'importante successo di Milano che nel posticipo ha piegato Cantù nel suo Forum, arrivando in classifica a due punti dal secondo posto, ancora della Bennet, che comunque, in caso di arrivo in parità. ha però migliore differenza canestri con l'EA7.  Dopo la sconfitta con Cantù i campioni d'Italia di Siena reagiscono e si aggiudicano, non senza qualche brivido il testacoda sul terreno del fanalino di coda Casale Monferrato. Primo tempo tutto di marca senese, poi però i padroni di casa provano una rimonta, anche se la squadra di Pianigiani mantiene il controllo della situazione. Per il resto la gara più emozionante va a Sassari. Un canestro all'ultimo secondo di Travis Diener permette ai sardi di sconfiggere Montegranaro al termine di una sfida palpitante e di tornare al terzo posto insieme a Pesaro, vittorioso a Varese nell'anticipo del sabato. In precedenza era stato Zoroski a portare la gara in parità con une tripla ad un minuto dal termine. Fra i padroni di casa da segnalare anche la prestazione di Hosley, 17 punti, mentre per gli ospiti inutili i 18 di Sean May.  Tra le altre gare, da segnalare la vittoria di Treviso su Bologna in una gara dal grande blasone e, a sorpresa, la sconfitta di Venezia a Cremona. GENTILE DA' A MILANO IL DERBY CON CANTU' - Tutto esaurito al Mediolanum Forum di Assago per vedere Milano battere Cantù 72 a 64 affermandosi grazie a Gentile e le maggiori energie e lucidità. I canturini pagano in parte lo scotto dello scontro di giovedì con Siena. La Bennet l'ha spuntata di un punto sulla capolista, al termine di una gara particolarmente intensa (95-94 dopo tempi supplementari), ed è arrivata oggi a Milano col serbatoio in riserva. Come ogni derby che si rispetti la partita si è aperta all'insegna del furore agonistico: lotta su ogni possesso e pochi canestri (alla fine del primo quarto il tabellone dirà appena 9-11). La prima scossa decisiva arriva dalla panchina, con Gentile, Giachetti e Radosevic che segnano 27 dei primi 38 punti della squadra. La difesa dell'Olimpia nel frattempo sale di colpi, costringendo gli avversari a 8 palle perse e a forzare molti tiri al 24esimo secondo. Nella ripresa le mani si scaldano definitivamente. Grazie a buone percentuali da fuori (8/19 dall'arco contro un disastroso 5/25 della Bennet) Milano scappa fino al più venti (massimo vantaggio). Le penetrazioni degli esterni e le giocate in post di Bourousis lasciano il posto ai piazzati di Hairston, Melli e Mancinelli. Inutili i 20 punti di Markoishvili (miglior realizzatore della partita): la Bennet è senza gambe, come i tiri dall'arco di Basile e Perkins, che nel finale scheggiano a malapena il ferro. Con questa vittoria l'EA7 risale al terzo posto in classifica (a 34 punti) e continua la rincorsa a Cantù (ora avanti di due sole lunghezze) e Siena. L'occasione buona potrebbe arrivare già domenica prossima, quando l'Olimpia scenderà in campo ad Avellino contro la Sidigas. SASSARI VINCE AL FOTOFINISH CON MONTEGRANARO E IPOTECA I PLAYOFF - C'è voluta una magia di Travis Diener a un secondo dalla fine per decidere la partita tra il Banco di Sardegna Sassari e la Fabi Shoes Montegranaro. Sul punteggio di 77-77 il play americano si è preso la responsabilità dell'ultimo tiro: quello della vittoria. Il canestro del +2 (79-77 il risultato finale) ha fatto esplodere di gioia il pubblico del pala Serradimigni e ha messo una serissima ipoteca sulla conquista di un posto per la Dinamo nei playoff scudetto. La prima vittoria in serie A contro Montegranaro, Sassari l'ha costruita con fatica dopo un avvio non esaltante. Nel primo quarto, dopo il 6-0 firmato da May, i padroni di casa hanno faticato parecchio, trovandosi anche sotto di dieci punti (10-20), prima della reazione di Plisnic (sua la tripla del 18-22) e le bombe di Travis Diener e Vanuzzo (25-27) che hanno riportato Sassari in partita. Il primo vantaggio degli uomini di Sacchetti (29-27) arriva in avvio di secondo quarto, grazie al solito Travis Diener. Gli ospiti non stanno a guardare e con Zoroski (31-35) ritornano avanti. Nel finale del terzo quarto Sassari tenta l'allungo, ma dopo la tripla di Plisnic che vale il più dieci (67-57), Montegranaro si rifà sotto, con la tripla di Zoroski e i due punti di May che portano gli ospiti a meno 3 (71-68). Ancora Zoroski a un minuto dalla fine prova a rovinare la festa ai sassaresi con la tripla del pareggio (77-77). Negli ultimi 20 secondi il pubblico trattiene il fiato: Travis Diener palleggia e controlla il cronometro. Poi, quando manca un solo secondo, trova la parabola giusta che regala i due punti ai suoi. SIENA SBANCA CASALE - Alla Novipiù non riesce il miracolo. I piemontesi si sono dovuti inchinare al cospetto della capolista Montepaschi Siena. Casale ha comunque lottato con ardore contendendo il successo ai campioni d'Italia fino alle battute finali. Siena dimostra subito che vuole non correre rischi e tre recuperate di fila costringono Valentini al time out sul 2-10 al 3'. Con una tripla di Lavrinovic i toscani volano al 11-20 al 9'. La Novipiù ha cuore e orgoglio e si avvicina in apertura di seconda frazione con la tripla di capitan Pierich: 19-24 all'11'. A Siena basta aumentare l'intensità difensiva per mettere in ansia l'attacco dei padroni di casa. Così i campioni d'Italia scavano il solco prima del riposo con una giocata da Globetrotters sull'asse Mc Calebb-Moss: 35-49 al 20'. Al rientro sul parquet Janning realizza dai sei e 75 dando fiato ancora alle speranze di recupero dei monferrini: 38-49 al 21'. Casale tiene con le giocate spettacolari di Janning e Stevic e la nuova tripla di Pierich: 57-65 al 31'. Siena torna a essere spietata con la difesa arcigna e le conclusioni pesanti di Stonerook e Carraretto: 58-71 al 33'. Casale sospinta dal tanto pubblico non si dà per vinta e si rimette ancora in corsa con la tripla in transizione di Malaventura: 69-75 al 36'. Al rientro dal time out l'inerzia pare di colpo cambiata con Casale che ora ci crede e si avvicina ancora: 71-75 al 37'. I monferrini avrebbero più volte anche la palla del -2 ma la sprecano così sono costretti alla resa dai liberi di Andersen e dal rimbalzo offensivo tradotto in canestro di Aradori. CREMONA BATTE VENEZIA E VEDE LA SALVEZZA - Cremona vince ancora una volta sul proprio campo battendo Venezia (89-80) e ipotecando la salvezza vista la contemporanea sconfitta di Casale contro Siena. Una gara che la Vanoli Braga ha sempre comandato e che Venezia ha cercato di rincorrere senza successo nonostante una prestazione maiuscola di Slay. La squadra di Caja ha sempre avuto in pugno l'inerzia della gara, soprattutto dopo un primo quarto importante in cui ha messe le fondamenta di un successo meritato. La Reyer senza Clark ha patito e non poco la pressione di Rich che nel primo tempo ha di fatto spaccato in due la partita. Il resto è stata buona gestione della palla da parte della squadra di casa che non ha mai lasciato rientrare gli avversari vincendo una partita fondamentale per la volata salvezza. Per Venezia un turno di pausa dopo tanti successi che hanno portato la squadra di Mazzon con il gruppo delle grandi. TREVISO CONDUCE MATCH DALL'INIZIO, BOLOGNA KO - Treviso parte in accelerata e batte Bologna senza alcuna difficoltà, conducendo il match dal fischio d'inizio e restando in testa per tutti e quattro i tempi. Prima dell'inizio dell'incontro, il Palaverde si ferma in silenzio per un minuto in ricordo della tragica scomparsa di Piermario Morosini. Fischio ed è subito grande Benetton - 18 a 8 al 9' - che tira fuori la grinta mancata negli ultimi match. Treviso è lucida sotto canestro e al tiro da tre. Bologna invece disperde energie, nonostante Poeta conduca i compagni sul parquet. Un grande Tiger Markus Goree fa pressing su Bologna e Becirovic è infallibile. La coppia Gigli-Douglas spreca sotto canestro e Bologna non conclude nel cerchio. Benetton non si fa sorprendere dal gioco veloce dei felsinei e con Thomas trova un'ottima guardia a controllare le loro avanzate. Bologna non è in gran forma e Benetton nei primi due quarti ne approfitta alla grande prendendo il largo. Finelli chiama a raccolta i suoi con un time out. E il divario si riduce 28-23. Anche nel terzo quarto Benetton tiene in pugno Bologna. Viggiano ne approfitta da tre e i padroni di casa mostrano un gioco concreto e dinamico. Quando mancano 17' di gara, Treviso, a +10, tira fuori gli artigli. Ortner e Viggiano in gran serata spengono le velleità di Bologna a canestro: il secondo ha pure il tempo di lanciarsi in un 'alley hoop' stratosferico schiacciando da due. Sanikidze accorcia le distanze per gli ospiti ma entra Bulleri e non ce n'è più per nessuno. A 14" dal fischio finale però Bologna si rende pericolosa (58-55). Treviso ha comunque in pugno la gara: valzer sul parquet di Mekel e poi ai liberi. Ma Goree commette fallo su Poeta. Liberi con il fiato sospeso gli ultimi 11". Tocca poi a Viggiano. 6" di tensione massima ma alla fine Treviso la spunta: 63-59. CASERTA TORNA AL SUCCESSO NEL DERBY CON AVELLINO - Dopo sei ko di fila la Juvecaserta torna al successo nella partita più sentita, il derby contro la Sidigas Avellino perso all'andata. Eccellente per l'Otto Smith con 24 punti (top scorer) e 8 rimbalzi ma è tutta la squadra di coach Sacripanti, che al Palamaggiò non vinceva dall'11 gennaio (vittoria con Biella), ad avere tanta fame di vittoria. Avellino scappa fino al massimo vantaggio a  tre minuti e mezzo dalla fine (5-15). Primo quatto che finisce 17-15 per la Sidigas. Righetti continua a trascinare Caserta anche all'inizio del secondo quarto con un gioco da tre puntI; il match è molto equilibrato. Nei minuti conclusivi è Doornekamp per la Juve a fare la differenza con sei punti nonostante la marcatura di Slay. Finisce 40-33. Nel secondo tempo Avellino rientra sul parquet con maggiore aggressività e in due minuti e mezzo si riporta in parità (40-40) grazie alla bomba di Golemac. Parziale di 13-0 per la Sidigas che si porta sul più sei (40-46); a interrompere quella che sembra una fuga il primo canestro Juve realizzato al 5' da Smith. Green con la sua velocità penetra con continuità e firma i punti che permettono ad Avellino di restare aggrappata al match. Finisce 52-50 per l'Otto. Ultimo quarto. Vitucci gioca con due play, Green e Spinelli, ma l'inerzia è in mano alla Juve che con  una bomba di un ispirato Doornekamp va sul più nove (61-52). Il tifo è in delirio quando al 6' Smith conquista un rimbalzo in attacco e realizza per il massimo vantaggio (63-52); sono suoi i punti che danno tranquillità ai casertani. EA7 Milano - Bennet Cantù 72-64 (9-11, 38-26, 58-47) . EA7 MILANO: Giachetti 14, Mancinelli 2, Hairston 6, Fotsis 2, Cook 5, Rocca ne, Filloy ne, Bourousis 17, Melli 3, Re ne, Gentile 18, Radosevic 5. All.: Scariolo. BENNET CANTU': Markoishvili 20, Leunen 2, Marconato 6, Mazzarino 11, Perkins 4, Abbas ne, Diviach ne, Cinciarini 7, Bolzonella ne, Brunner 8, Basile 6. All.: Trinchieri. Arbitri: Cicoria, Begnis, Biggi. Note - Tiri liberi: EA7 16/24, Bennet 15/19. Tiri da 3 punti: EA7 8/19, Bennet 5/25. Rimbalzi EA7 35, Bennet 35. Usciti per 5 falli: nessuno. Falli tecnici: nessuno. Falli antisportivi: nessuno. Spettatori: 8.200. Benetton Treviso - Canadian Solar Bologna 63-59 (20-12 ; 28-23; 47-38). Treviso: Ortner 11; Mekel 12; Becirovic 3; Goree 8; Bulleri 4; De Nicolao ; Thomas 7; Contessa; Cuccarolo 5; Gaspardo; Moldoveanu; Viggiano 13. All. Djordjevic. Bologna: Koponen 12; Vitali 11; Poeta 7; Gigli 6; Sinikidze 10; Gailius 7; Quaglia; Lang 2; Person; Werner; Vitali; Douglas-Roberts 2. All. Finelli. Arbitri: Lamonica, Seghetti, Provini. Note: parziali 20-12, 28-23, 47-38, 63-59. Tiri da 2: Treviso 21/40; Bologna 20/40. Tiri da 3: Treviso 4/17; Bologna 2/10. Tiri Liberi: Treviso 9/15; Bologna 13/18. Rimbalzi: Treviso 32; Bologna 35. Falli: Treviso 21; Bologna 19. Spettatori 4.416. Otto Caserta - Sidigas Avellino 76-67 (15-17, 25-16, 12-17, 24-17). Caserta: Salzillo, Maresca 7, Kudlacek 6, Rigetti 13, Marzaioli, Collins 8, Smith 24, Stipanovic, Bell 5, Cefarelli 2, Loncarevic, Doornekamp 11. All. Sacripanti. Avellino: Green 15, Gaddefors 6, Ferrara, Alborea, Spinelli 2, Norcino, Infanti 8, Golemac 16, Izzo, Soloperto, Slay 4, Johnson 16. All. Vitucci. Arbitri: Mattioli, Giansanti, Capurro. Note: tiri da due: Caserta 17/42, Avellino 23/45. Tiri da tre: Caserta 7/25, Avellino 3/20. Tiri liberi: Caserta 21/25, Avellino 12/17. Falli: Caserta 19, Avellino 21. Usciti per falli: Doornekamp (Otto). Spettatori: 4053 per un incasso di 25.591 euro. Novipiù Casale-Montepaschi Siena 76-82 (16-24, 35-49, 54-65). Novipiù Casale: Shakur 8, Minard 2, Janning 13, Hukic 5, Chiotti 5, Malaventura 12, Gentile 5, Pierich 17, Stevic 9. Ne Martinoni. All. Valentini. Montepaschi Siena: Mc Calebb 11, Rakocevic, Carraretto 14, Stonerook 7, Andersen 11, Zisis 2, Lavrinovic 16, Ress, Aradori 14, Moss 7. Ne Maggiorelli, Lechthaler .All. Pianigiani. Arbitri: Tola, Pozzana, Gori. Note - tiri da 3 Casale 11/21, Siena 9/20; tiri liberi Casale 7/10, Siena 11/13. Rimbalzi: Casale 27, Siena 36. Assist: Casale 16, Siena 19. Spettatori: 2.800. Sassari - Montegranaro 79-77 (25-27, 48-44, 67-59). Dinamo Sassari: Metreveli, Binetti ne, Hosley 17, Devecchi 2, Diener T. 16, Sacchetti 2, Plisnic 14, Diener D. 11, Vanuzzo 5, Pinton, Easley 12. All. Sacchetti. Fabi Shoes Montegranaro: Karl 15, May 18, Perini ne, Nicevic 4, Zoroski 12, Di Bella 4, Mazzola, Piunti ne, McNeal 13, Ivanov 11. All. Valli. Arbitri: Paternicò, Caiazza e Barni. Note - Tiri da due: Sassari 22/39, Montegranaro 23/46. Tiri da tre: Sassari 9/28, Montegranaro 7/19. Totale tiri: Sassari 31/67 Montegranaro 30/65. Tiri liberi Sassari 8/11 Montegranaro 10/11. Rimbalzi: Sassari 34 - Montegranaro 34. Usciti per falli: Easley al 37' 38". Spettatori: 4501. Incasso: 59.341 (compresi abbonati) Vanoli Braga Cremona - Umana Venezia 89-80 (27-20, 17-16, 21-20, 24-24). Vanoli Braga Cremona: Lighty 14, Cinciarini 7, Mazic ne, Lottici ne, Antonelli ne, Tabu 16, D'Ercole 6, Perkovic 5, Milic 17, Rich 24, Tusek, Belloni ne. All. Caja. Umana Venezia: Allegretti, Tomassini, Slay 25, Szewczyk 27, Meini 5, Jovancic ne, Young 4, Fantoni 5, Bowers 10, Rosselli 4, Magro, Bryan. All. Mazzon. Arbitri: Sahin, Filippini, Lanzarini. Note - tiri liberi: Cremona 18/22, Venezia 19/20; Tiri da tre: Cremona 9/18; Venezia 9/27; Rimbalzi: Cremona 30, Venezia 27. Uscito per cinque falli Slay. Spettatori: 2.600 circa. 12a GIORNATA DI RITORNO - RISULTATI Cimberio Varese           - Scavolini Siviglia Pesaro   63-67 Novipiù Casale Monferrato	- Montepaschi Siena       76-82 Otto Caserta              - Sidigas Avellino	           76-67 Acea Roma                 - Banca Tercas Teramo lunedì Vanoli Braga Cremona      - Umana Venezia              89-80 Benetton Treviso          - Canadian Solar Bologna     63-59 Banco di Sardegna Sassari - Fabi Shoes Montegranaro	    79-77 EA7 Emporio Armani Milano	- Bennet Cantù 72-64 Riposa: Angelico Biella Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
ROMA - Si sa molto di quanto possano essere devastanti - e costose per il servizio sanitario - le conseguenze dell'osteoporosi, considerato che la metà degli ottantenni che si frattura l'anca muore entro un anno dall'evento e che la qualità della vita di chi si frattura una o più vertebre precipita. Si sa meno, invece, sulle cause della malattia, che è geneticamente determinata anche se la gran parte dei geni coinvolti è ancora sconosciuta. I risultati di un immenso studio appena pubblicato su Nature Genetics fanno però ben sperare. È stato infatti scoperto che varianti di 56 regioni del genoma influenzano la densità ossea (BMD, Bone mineral density) di un individuo e 14 di queste varianti sono legate all'aumento di rischio di frattura. È la prima volta che un così gran numero di varianti genetiche è stato associato con il rischio di fratture. Il lavoro - coordinato dall'Erasmus University Medical Center di Rotterdam - ha esaminato più di 80.000 persone in venti anni (comprese in più di 50 studi condotti in Europa, Nord America, Australia e Asia orientale) sottoponendole a DXA (o Dexa, sinonimo di energia E Dual-ray absorptiometry, ovvero una radiografia con diversi livelli di energia) per calcolare la concentrazione di minerali nelle ossa ed esaminando poi la relazione con la frattura in circa trentamila casi su centomila casi di controllo, in quello che è finora il più grande studio genetico sull'osteoporosi. "Anche se il BMD ha una relazione imperfetta con il rischio di frattura, considerato che anche il 50 per cento di individui senza osteoporosi diagnosticati con DXA ha comunque delle fratture, il nostro studio genetico ha permesso un balzo senza precedenti - spiega Fernando Rivadeneira, professore all'Erasmus e uno degli autori dello studio - poiché ci ha messo nelle condizioni di localizzare molti fattori candidati per applicazioni terapeutiche". Dunque, c'è la concreta possibilità di "costruire" farmaci più mirati ed efficaci. Nel gruppo internazionale di Erasmus c'erano anche pazienti italiani, duemila quelli coinvolti dallo studio Flos, coordinato per l'Italia da Maria Luisa Brandi, direttore del dipartimento di Malattie del Metabolismo Minerale e Osseo dell'ospedale universitario Careggi di Firenze. "Lo studio dei nuovi geni identificati potrebbe rappresentare la base per lavori sulla fisiopatologia del tessuto osseo - premette Brandi, che dal '92 studia l'implicazione genetica sull'osteoporosi - e per la scoperta di nuovi farmaci per la fragilità ossea. Le fratture da fragilità diventerebbero il primo disordine multigenetico per il quale potrebbe essere possibile stabilire a priori il rischio nel singolo soggetto, cosa oggi impossibile per altre patologie. La genetica è una cosa seria, e i genetisti lo sanno bene. E così mentre è facile diagnosticare le malattie rare con un test genetico, perché sono monogenetiche, cioè è un solo gene responsabile della malattia, per altre malattie, meno gravi ma multigenetiche, con più geni coinvolti, è difficile arrivare alla diagnosi con un test semplice. Oggi invece siamo sollecitati a sottoporci a continui test genetici senza significato". Questo studio porterà anche a una migliore comprensione della salute dello scheletro e della suscettibilità alle fratture. "In aggiunta alle proteine e ai modelli già conosciuti - spiega Karol Estrada, ricercatrice e prima firma dello studio - ci siamo confrontati con una biologia del tutto nuova. Sappiamo poco, per esempio, sulla regione che riguarda il cromosoma 18 dove abbiamo scoperto il fattore genetico più forte associato al rischio di frattura. Solo da meno di un mese è stato riconosciuto come un gene, oggi noto come FAM210A, la proteina codificata da questo gene". Utilizzando questo tipo di approccio "continueremo ad identificare centinaia di varianti comuni che sottendono il rischio di osteoporosi e fratture - ragiona André Uitterlinden, professore di Genetica Complessa all'Erasmus - ma ci occorrono nuovi approcci e nuove tecnologie per capire di più. All'Erasmus stiamo lavorando ad un progetto di sequenziamento dell'intero genoma di tremila individui che ci aiuterà a capire i puntelli genetici di una malattia complessa come l'osteoporosi". 
Altro disastro Conad, schiantata 83-96 dalla Morpho: la salvezza è ancora tutta  da conquistare. Alla dodicesima sconfitta esterna, su tredici incontri, la  Biancoblù a questo punto deve sommare le vittorie. Piacenza, dopo gli approcci del primo quarto (22-20) ha letteralmente asfaltato  i ragazzi di Markovski, umiliati come mai in questo  campionato. L'esordio di Perry è passato  inosservato, la mattanza è arrivata fino al 38-75 al 26'. Sconfitta umiliante,  il colpo di fortuna è che Forlì ha perso al supplementare a Brindisi dopo essere  stata lungamente in vantaggio. L'ultima così rimane a  quattro punti a tre giornate dalla fine e la Conad conserva anche il vantaggio  negli scontri diretti. Situazione non disperata solo per demeriti altrui, ma al  fischio finale Romagnoli era furente. “A Imola pensavo di aver toccato il fondo,  ma evidentemente siamo bravi a scavare ancora più in basso. In campo abbiamo  paura, non mi spiego il perché. Dispiace lasciare punti sul campo di una squadra  che non era sembrata particolarmente in palla nel girone di ritorno”. Morpho Basket Piacenza -  Conad Bologna 96 - 83 (22-20; 54-32;  79-53) Conad Bologna: Kelley 13,  Yango 15, Baldassarre 16, Blizzard 7, Perry 18, Montano 3, Cutolo(2, Canavesi(6,  Ferrero 3, Pecile, Chiarini, Filippini Morpho Basket Piacenza: Infante 13, Harrisor 13, Passera 6, Perego (6), De Nicolao 4, Simoncelli 4,  Voskuill 20, Anderson 23, Amoroso 7, Dalla, Varrone 
Casale cede il passo alla Montepaschi che espugna il PalaFerraris 76-82. Una battuta d'arresto preventivabile, ma che dilania ancora di più le speranze di una squadra che anche questa volta ci ha provato fino alla fine, portandosi a meno di 2' dalla sirena ad appena quattro lunghezze dalla capolista Siena. Come sempre alla Novipiù manca quel pizzico di cattiveria che non le permette di sferrare la giocata giusta nel momento decisivo dell'incontro. I due errori consecutivi di Shakur nel finale pesano come un macigno nell'economia dell'incontro, ma quello che resta è il silenzio assordante di una tifoseria che ha preferito il silenzio invece che sostenere la squadra in quella partita che, da sempre, questa città aveva sognato di giocare. Domani fondamentale la sfida fra Roma e Teramo. Una vittoria degli abruzzesi potrebbe compromettere forse definitivamente le speranze di salvezza. Pronti-via e Siena scava una voragine nel punteggio che lascia di sasso un quintetto juniorino a dire il vero entrato in campo un po' troppo spensierato. Andersen mette subito a referto 7 punti che scottano le mani di Hukic e soci e coach Valentini è costretto a chiamare subito time-out. La percussione tutta rapidità di Minard e la tripla dall'angolo di Janning permettono a Casale di riprendersi un attimino dallo shock iniziale, ma il primo quarto si chiude sul 16-24 per Siena. Tornati sul parquet è capitan Pierich l'uomo della riscossa. Il suo 4/5 dalla linea dei tre punti è linfa vitale in un momento delicatissimo. Da buon condottiero prende per mano vecchi e nuovi provando a invertire le sorti di un match cominciato nel peggiore dei modi. Pianigiani può permettersi di far ruotare saggiamente i suoi, con Carraretto e Aradori che portano a casa punti pesantissimi che tengono a debita distanza una Junior limitata. La schiacciata di Moss sulla sirena manda tutti negli spogliatoi sul 35-49 per la Montepaschi. In apertura di terzo quarto è l'asse Shakur-Janning a portare i primi punti significativi. La Novipiù sotto sotto ci crede ancora, anche se quando a metà quarto il buon vecchio Stonerook da sotto riporta il divario sul +15, anche il più speranzoso dei tifosi (sicuramente non della curva) comincia a pensare che è arrivata l'ora di alzare bandiera bianca. Non sono però dello stesso avviso Gentile e Stevic che con due zingarate chiudono la frazione sul 54-65. La tripla di Pierich del -8 fa schizzare in piedi un palazzetto fino a quel momento in versione cinema muto che finalmente applaude i propri beniamini ancora in partita. La pronta risposta di Stonerook gela eccessivi entusiasmi, ma questa Junior sembra avere una marcia in più rispetto all'avversario e, spinta dal solito Pierich e da uno straordinario Janning, si riporta miracolosamente a 4 lunghezze a meno di 2' da giocare. Shakur per ben due volte sciupa la possibilità del potenziale -2, regalando così ad Andersen (11 punti finali) e soci il colpo del definitivo ko. Finisce dunque 76-82, con il grande rammarico di aver regalato i primi minuti ad un avversario che di certo non ha bisogno di favori per legittimare un incontro. Aspettando il risultato di Teramo, i ragazzi di coach Valentini non possono far altro che guardare già al prossimo impegno di campionato. Sabato ore 16.10, derby piemontese in casa dell'Angelico Biella. Vincere per continuare a sperare, anche se potrebbe non bastare. NOVIPIU' CASALE-MONTEPASCHI SIENA 76-82 (16-24; 35-49; 54-65) NOVIPIU' CASALE: Malaventura 12 (2/4, 2/4), Gentile 5 (1/2, 1/2), Hukic 5  (1/3, 1/4), Pierich 17 (2/2, 4/5), Martinoni ne, Chiotti 5 (2/3),  Stevic 9 (3/6 da 2), Shakur 8 (4/11, 0/2), Janning 13 (2/5, 3/4), Minard  2 (1/4). All.: Valentini MONTEPASCHI SIENA: Mc Calebb 11 (4/9, 1/2), Zisis 2 (1/2), Andersen 11  (3/8, 1/4), Rakocevic, Carraretto 14 (4/5, 2/3), Lavrinovic 16 (3/5,  2/2), Ress, Maggiorelli ne, Lechtaler ne, Stonerook 7 (2/2, 1/3),  Aradori 14 (3/4, 2/4), Moss 7 (2/3, 0/2). All.: Pianigiani. 
Incredibile, ma vero. Quasi perfetta. Una Bre Banca Lannutti Cuneo così, almeno quest’anno, non la si era mai vista. Roba da stropicciarsi gli occhi, tra un’esultanza e un applauso, per i fantastici quasi cinquemila spettatori del PalaBreBanca. Peccato che tanta grazia giunga esclusivamente a fasi alternate, in solo due dei cinque set che valgono l’incontro. Cuneo gioca una delle migliori pallavolo della stagione, al punto da annichilire Macerata, ma puntualmente dopo aver dominato e conquistato un parziale, finisce col perdere quello successivo, prestando di conseguenza il fianco ai rivali che, mai domi, rimangono agganciati al match e, alla fine, con notevole e apprezzabile cinismo, riescono anche a vincerlo per 3-2 ((25-19, 23-25, 25-18, 22-25, 13-15 i parziali) rinviando il discorso qualificazione al terzo incontro in programma mercoledì prossimo a Osimo. Non basta un inizio esemplare per i vice campioni d’Italia, capaci di scendere in campo con la giusta concentrazione e di attaccare ogni pallone con una determinazione incredibile. plendida, infatti, nel primo parziale la compagine locale: Cuneo propone una pallavolo piacevole e veloce, offrendo continui e repentini cambi di fronte ed esibendosi in giocate d’alta scuola. Insomma, tutto sembra funzionare a dovere, ma già nella seconda frazione la reazione ospite non tarda ad arrivare. Alberto Giuliani striglia la Lube che risponde immediatamente pareggiando i conti, seppur di misura. Sull’onda lunga del finale della precedente frazione, Cuneo torna a dettare legge nel terzo set, allorché riesce a ritrovare la concentrazione e la concretezza mostrate in avvio di gara. Di contro Macerata sembra lontana parente della squadra che solo pochi istanti prima aveva acciuffato il pari. L’altalena di emozioni, tuttavia, non finisce qui poiché nel quarto parziale la Lube si scuote e torna a ruggire. La Bre inciampa invece nei soliti errori di troppo e, alla fine, cede il passo ai più incisivi avversari caparbi nel conquistare il tie break. Mercoledì gara tre a Osimo 
PARIGI - Una variante in un solo gene, HMGA2 , può determinare se saremo all'altezza di Albert Einstein o semplicemente persone comuni. E' quanto ha scoperto un gruppo di oltre 200 scienziati provenienti 100 istituti da tutto il mondo, nell'ambito del  progetto Enigma, un nome che si ispira al programma con cui gli scienziati britannici nella seconda II Guerra Mondiale decriptarono i codici segreti nazisti. Secondo gli studiosi, una variazione di questo gene "può far pendere la bilancia a favore di una maggiore intelligenza", ha detto Paul Thompson, coordinatore della ricerca. La scoperta di HMGA2, pubblicata su Nature Genetics , è stata del tutto casuale: i ricercatori stavano cercando una spiegazione genetica ad alcune disfunzioni cerebrali e hanno notato che le persone con un cervello più grande e un quoziente di intelligenza maggiore, era presente una variante del 'gene-geniale'. La variazione in HMGA2 si verifica quando si altera la permutazione delle quattro lettere delle basi azotate, i composti base dell'interno Dna, del codice genetico. Si tratta in particolare della A di Adenina , la C di Citosina , T di Timina e G di Guanina . I ricercatori hanno scoperto che quanti avevano una doppia C e nessuna T nel gene HMGA2, avevano cervelli più grandi ed erano più dotati Quanti hanno ricevuto le due C dai loro genitori, un quarto della popolazione, hanno in media un punteggio di 1,3 punti più alto dell'altro gruppo, la metà della popolazione, con solo una C. L'altro quarto, quello senza alcuna C, ha totalizzato 1,3 punti in meno. Non solo. Per ogni T nella sezione del gene HGMA2 , trovata al posto di una C, il cervello risultava più piccolo dello 0,6%. "L'effetto è piccolo", ha riconosciuto Thompson, ma "sarebbe rilevato in un test di intelligenza" e potrebbe aprire nuove opportunità per la comprensione e la cura di malattie degenerative, come l'Alzheimer e la demenza senile. La scoperta è stata il frutto dello studio delle scansioni cerebrali e dell'esame del Dna di oltre 20.000 persone dal Nord America, Europa e Australia di origine europea. 
Cade ancora la  Virtus. Cambia la forma, ma non la sostanza. Si ferma a 59 al PalaVerde di Treviso e vale il  vecchio detto che così non si vince nemmeno a briscola. Sempre sotto, sin dal  primo possesso, la Canadian ora è appollaiata sempre al settimo posto, ma  continuando su questi standard, i play-off sono a  rischio. Primo tempo in apnea, solo 23  punti segnati (11 di Koponen, poi braccato), secondo più volitivo, ma sempre con  difficoltà enormi a vedere il canestro, sotto fino al 30-42 (al 26') prima di  mettere un po' di pepe nel serbatoio con Vitali e Poeta. Ma la progressione,  sempre macchinosa, non è bastata, arrivando fino al 59-61 a 4” dalla fine. La  briscola era già finita lì, chiusa dai due liberi di  Bulleri. "Sono preoccupato per il  ginocchio sinistro di Gigli - dice a Sabatini a fine gara -. Ha preso una brutta botta, speriamo nelle prossime  ore di avere buone risposte. Intanto rientrerà il giovane Parzensky per darci  una mano”. Ma non è finita qui. È lampante che la Virtus sia a corto di energie,  idee e punti. Sabatini, che ieri pomeriggio era a Milano, punta sul mercato.  “Siamo in contatto con un giocatore che milita nel suo campionato nazionale e ha  appena concluso l'Eurolega. Se si troverà l'accordo con la società avremo un  importante rinforzo”. Arriverebbe da una di quelle  che hanno perso i quarti, la candidata sarebbe il  Maccabi. Quello che è certo, è che un  aiuto per finire dignitosamente la stagione serve come  l'ossigeno. BENETTON-CANADIAN  63-59 Benetton: De Nicolao , Thomas  7, Viggiano 13, Goree 8, Ortner 11, Becirovic 3, Bulleri 4 ,Mekel 12, Cuccarolo  5, Moldoevanu. Ne Gaspardo, Contessa. Canadian: Poeta 9, Koponen  12, Douglas-Roberts 2, Sanikidze 10, Gigli 6, Vitali L. 11, Gailius 7,Werner,  Lang 2. Ne Person, Vitali M., Quaglia. Arbitri: Lamonica, Seghetti,  Provini. Note: tiri liberi: Tv 9/15,  Bo 13/18. Da due: Tv 21/40, Bo 20/40. Da tre: Tv 4/17, Bo 2/10. Rimbalzi: Tv 32,  Bo 35. Parziali: 5' 9-6, 10' 20-12, 15' 24-15, 20' 28-23, 25' 40-30, 30' 47-38,  35' 56-46, 40' 63-59. Virtus mai in vantaggio. Massimo svantaggio: -12 (30-42)  al 26'. 
