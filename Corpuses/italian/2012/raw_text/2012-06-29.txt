HELSINGBORG - E la giornata si chiude con la prima medaglia per l'Italia. Se la mette al collo Chiara Rosa nel getto del peso, con un lancio di 18,47. Successivamente arrivano il quarto posto di Simona La Mantia nel triplo, che manca il bronzo di 11 centimetri (14,25, oro all'ucraina Saladuha, 14,99), il quinto posto di Gianmarco Tamberi nell'alto (2,24, con il personale a 2,28 - che gli avrebbe dato il bronzo - sfiorato nell'ultimo tentativo utile), il sesto posto di Libania Grenot nei 400 (52.57, tempo appensantito dalla decelerazione conclusiva, quando le medaglie erano ormai sfuggite), il settimo di Yuri Floriani nei 3000 siepi (8:39.22). Diego Marani conquista la finale dei 200 metri, in programma domani sera. Arriva la medaglia di legno, quella (solitamente sgradita) che premia il quarto posto, per Simona La Mantia. La palermitana azzecca il salto buono in apertura (14,25, vento + 2.0), e rimane ancorata al terzo gradino del podio fino alla quinta prova; davanti a lei, l'ucraina Olha Saladuha (14,99, +0.2) e la sorprendente portoghese Patricia Mamona, già protagonista in qualificazione, che stabilisce il record nazionale con 14,52, la misura dell'argento. Tutto avviene al primo turno, e la classifica cambia solo quando la russa Yana Bordina atterra a 14,36, undici centimetri oltre l'italiana. Il successivo 14,3, consolida ulteriormente il terzo posto, con la La Mantia che non riesce a trovare le giuste energie per restituire il sorpasso (serie completa: 14,25; N; 13,73; N; N; 13,64). LA MANTIA - Due anni dopo l'argento di Barcellona, Simona La Mantia conferma comunque la sua dimensione continentale, fermandosi questa volta ai piedi del podio. Tolto il bronzo dell'amica Chiara Rosa, resta, fino a questo punto, il miglior piazzamento di un'italiana nell'Europeo di Helsinki. Il peggior salto della Saladuha (altri due oltre i 14,80, tutti regolari) è misurato a 14,65. 400 DONNE: GRENOT - Senza più dover gestire passaggi del turno, ecco finalmente giunto il momento di saggiare la reale condizione di Libania Grenot nei 400 metri. Il risultato però è ben diverso da quello sperato. L'azzurra desta una impressione positiva per tre quarti di gara. Corre in scioltezza i primi 250 metri, dando l'impressione, al momento di affiancare la russa Zadorina (collocata nella corsia vicina), di limitarsi, per evitare un passaggio troppo sollecito. All'ingresso nel rettilineo conclusivo l'italiana è prima, ma appare chiaro che le energie sono al lumicino, mentre da dietro le altre iniziano la rimonta. Prima Zadorina, poi la svedese Hjelmer, infine le altre: in cinque superano la Grenot, che annaspa nei metri finali, rendendo palesi dei limiti di tenuta della distanza finora dissimulati dal gioco delle strategie di passaggio dei turni. Il tempo finale dell'azzurra, 52.57, risente comunque anche del disimpegno dei metri finali. L'oro va a sopresa alla svedese Moa Hjelmer, in 51.13, primato nazionale; battuta la russa Zadorina, 51.26, mentre il bronzo finisce al collo della bielorussa Usovich, 51.94. 400 UOMINI: VISTALLI - Nella finale maschile, la prova di Marco Vistalli prende le forme di una passeggiata lungo la pista. Il bergamasco, che soffre di un problema muscolare da diverse settimane, e che ha visto acuire il fastidio dopo la semifinale di ieri, sceglie di presentarsi lo stesso ai blocchi di partenza, e di completare la sua finale del giro di pista. Il pubblico applaude sportivamente la camminata dell'azzurro, con tanto di tuffo mimato sul traguardo. L'oro va al ceco Pawel Maslak, il favorito della vigilia, in 45.24, l'argento all'ungherese Deak-Nagy (45.52), e il bronzo al francese Fonsat (45.82). TAMBERI - Per temperamento agonistico, Gianmarco Tamberi ha dimostrato di non essere secondo a nessuno, tra i finalisti dell'alto a Helsinki. Manca ciò che non può (salvo rari casi) esserci a 20 anni, ma il quinto posto con 2,24 (percorso netto da 2,15, passando per 2,20) merita in ogni caso un sonoro applauso. Il ragazzo ha la stoffa del campione, piedi esplosivi ed una straordinaria capacità di affrontare la competizione. In altre parole: è quello che si definisce un talento. Il salto a 2,24, quota valicata con margine molto più che ampio, ne è la più chiara dimostrazione. A quel punto, secondo in classifica con il francese Hanany, e con l'asticella piazzata a 2,28, il giovanissimo Tamberi, 2,26 di primato personale, ha cercato le energie per superarsi, quasi riuscendoci nell'ultima prova a disposizione, quella che avrebbe potuto regalargli ancora il bronzo. Gli resta come premio, finale europea a parte (all'esordio in azzurro), la simpatia dell'intero stadio, che lo ha sostenuto quasi come fosse uno dei propri beniamini, applaudendone gli show di preparazione ad ogni tentativo. L'oro va al britannico Robbie Grabarz, con 2,31, la stessa quota valicata dal lituano Stanys, superato per maggior numero di errori; bronzo al francese Hanany, 2,28 (la stessa misura del russo Mudrov, più indietro per il gioco dei falli). 3000 SIEPI - Nei 3000 siepi, la gara vera dura poco meno di mille metri, dopo che per i primi due chilometri l'andatura è stata al limite del turistico (2:59, 5:57). In testa si ritrova, nel ruolo di cacciatore di prede fin troppo facili, il fuoriclasse francese Mahiedine Mekhissi-Benabbad: l'attacco dello spagnolo Victor Garcia accende le polveri, con Mekhissi che sembra comunque poter gestire ogni fase dell'azione; sull'ultima barriera lo spagnolo cade, ed è superato per l'argento dal turco Tarik Langat Akdag, mentre il francese va a confermare agevolmente il suo titolo di Barcellona 2010 (8:33.23, 2:36 nell'ultimo chilometro). Gli azzurri Yuri Floriani e Patrick Nasti restano indietro quando il ritmo diventa da centometristi, con Floriani che in ogni caso si batte bene e centra un piazzamento da finalista, il settimo posto in 8:39.22, dimostrando di aver maturato, oltre alle già note doti tattiche, anche buone capacità reattive nei finali convulsi, tipici delle prove di campionato. Il giovane Nasti, bravo in ogni caso a centrare l'ingresso al turno conclusivo, è tredicesimo in 8:48.37. Con un risvolto negativo: la sua rovinosa caduta sulla riviera, nell'ultimo giro, significa anche una dolorosa frattura del gomito. RISULTATI UOMINI. 400: 1, Pavel Maslak, Cze, 45.24. 2, Marcell Deak-Nagy, Ung, 45.52. 3, Yannick Fonsat, Fra, 45.82. 4, Donald Sanford, Isr, 45.91. 5, Richard Buck, Gbr, 45.92. 6, Brian Gregan, Irl, 46.04. 7, Marcin Marciniszyn, Pol, 46.46. Marco Vistalli, Ita. 800: 1, Yuriy Borzakovskiy, Rus, 1:48.61. 2, Andreas Bube, Dan, 1:48.69. 2, Pierre Ambroise Bosse, Fra, 1:48.83. 4, Antonio Manuel Reina, Spa, 1:48.98. 5, Jakub Holusa, Cze, 1:48.99. 6, Robert Lathouwers, Ola, 1:49.22. 7, Jozef Repcik, Slk, 1:49.42. 8, Thomas Roth, Nor, 1:49.54. 400 ostacoli: 1, Rhys Williams, Gbr, 49.33. 2, Emir Bekric, Ser, 49.49. 3, Stanislav Melnykov, Ucr 49.69. 4, Adrien Clemenceau, Fra, 49.70. 5, Rasmus Magi, Est, 50.01. 6, Georg Fleischhauer, Ger, 50.11. 7, Nathan Woodward, Gbr, 50.20. 8, Iakovakis Periklis, Gre, 50.57. 3000 siepi: 1, Mahiedine Mekhissi-Benabbad, Fra, 8:33.23. 2, Tarik Langat Akdag, Tur, 8:35.24. 3, Victor Garcia, Spa, 8:35.87. 4, Nordine Gezzar, Fra, 8:36.98. 5, Abdelaziz Merzoughi, Spa, 8:38.58. 6, Lukasz Parszczynski, Pol, 8:38.76. 7, Yuri Floriani, Ita, 8:39.22. 8, Krystian Zalewski, Pol, 8:39.35. Salto in alto: 1, Robbie Grabarz, Gbr, 2.31. 2, Raivydas Stanys, Lit, 2.31. 3, Mickael Hanany, Fra, 2.28. 4, Sergey Mudrov, Rus, 2.28. 5, Gianmarco Tamberi, Ita, 2.24. 6 (tie), Michal Kabelka, Slk, and Szymon Kiecana, Pol, 2.24. 8, Jaroslav Baba, Cze, 2.24. Getto del peso: 1, David Storl, Ger, 21.58. 2, Rutger Smith, Ola 20.55. 3, Asmir Kolasinac, Ser, 20.36. 4, Huseyin Atici, Tur, 20.24. 5, Marco Fortes, Por, 20.24. 6, Antonin Zalsky, Cze, 19.94. 7, Borja Vivas, Spa, 19.81. 8, Marco Schmidt, Ger, 19.65. DONNE. 400: 1, Moa Hjelmer, Sve, 51.13. 2, Kseniya Zadorina, Rus, 51.26. 3, Ilona Usovich, Bie, 51.94. 4, Olha Zemlyak, Ucr, 52.01. 5, Lee McConnell, Gbr, 52.20. 6, Libania Grenot, Ita, 52.57. 7, Darya Prystupa, Ucr, 53.03. 8, Muriel Hurtis, Fra, 54.50. 800: 1, Yelena Arzhakova, Rus, 1:58.51. 2, Lynsey Sharp, Gbr, 2:00.52, 3, Irina Maracheva, Rus, 2:00.66. 4, Maryna Arzamasava, Bie, 2:01.02. 5, Liliya Lobanova, Ucr, 2:01.29. 6, Lucia Klocova, Slk, 2:01.38. 7, Jemma Simpson, Gbr, 2:02.14. 8, Natalija Piliusina, Lit, 2:06.59.  400 ostacoli: 1, Irina Davydova, Rus, 53.77. 2, Denisa Rosolova, Cze, 54.24. 3, Anna Yaroshchuk, Ucr, 54.35. 4, Zuzana Hejnova, Cze, 54.49. 5, Yelena Churakova, Rus, 54.78. 6, Elodie Ouedraogo, Bel, 55.95. 7, Zuzana Bergrova, Cze, 56.26. 8, Jessie Barr, Irl, 56.83. Salto triplo: 1, Olha Saladuha, Ucr, 14.99. 2, Patricia Mamona, Por, 14.52. 3, Yana Borodina, Rus, 14.36. 4, Simona La Mantia, Ita, 14.25. 5, Dana Veldakova, Slk, 14.24. 6, Niki Paneta, Gre, 14.23. 7, Perra, Athanasia, Gre, 14.23. 8, Francoise Mbango, Fra, 14.19. Getto del peso: 1, Nadine Kleinert, Ger, 19.18. 2, Irina Tarasova, Rus, 18.91. 3, Chiara Rosa, Ita, 18.47. 4, Josephine Terlecki, Ger, 18.33. 5, Christina Schwanitz, Ger, 18.25. 6, Radoslava Mavrodieva, Bul, 18.14. 7, Anita Marton, Ung, 17.93. 8, Helena Engman, Sve, 17.64. Lancio del giavellotto: 1, Vira Rebryk, Ucr, 66.86. 2, Christina Obergfoell, Ger 65.12. 3, Linda Stahl, Ger, 63.69. 4, Goldie Sayers, Gbr, 63.01. 5, Katharina Molitor, Ger, 60.99. 6, Sinta Ozolina-Kovale, Let, 59.34. 7, Tatjana Jelaca, Ser, 57.58. 8, Madara Palameika, Let, 56.82. Leggi i commenti I commenti dei lettori 
I tifosi l'hanno ribattezzata "un'offerta da supermercato". E in effetti, la proposta che stamattina Pasquale Casillo e il sindaco Gianni Mongelli hanno presentato per scongiurare il fallimento del Foggia, ha qualcosa del "paghi uno, prendi due". In questo caso, però, "paghi due, per avere sei": "Con la sottoscrizione di un abbonamento per 2 anni entro il 6 luglio  -  spiega infatti Mongelli - si riceverà gratis l'abbonamento per i quattro anni successivi". In pratica, ogni tifoso ha una settimana di tempo per assicurarsi la visione di un centinaio di partite casalinghe. Per la società, invece, sette giorni per raggranellare quanta più liquidità possibile, con prezzi che variano dai 1200 euro per la tribuna centralissima, ai 460 della Tribuna est (gradinata) e i 320 euro delle curve. "Questa operazione si somma alle sponsorizzazioni già avviate  -  sottolinea il sindaco  -  e adesso va lanciato un messaggio forte a tutta la città. Dobbiamo dare atto dei passi avanti fatti in questi gironi e questa campagna  -  aggiunge -  è aperta non solo al singolo tifoso, ma vale soprattutto per le aziende che non vogliono farsi carico di una sponsorizzazione ma vogliono omaggiare con un abbonamento allo stadio i propri clienti, dipendenti o azionisti". La prima reazione della tifoseria è però di delusione, come dimostrano le plateali manifestazioni di scontento durante la conferenza di presentazione. Rivolte soprattutto contro Pasquale Casillo. "Solo io e il sindaco stiamo facendo di tutto per l'iscrizione  -  si difende il patron   -  mentre gli imprenditori di questa città sono rimasti fermi. Ho fatto un errore a rilevare il Foggia due anni fa insieme alla mia famiglia  -  ammette Casillo  -  e come sapete già da gennaio, noi non possiamo portare avanti da soli questa squadra. Con il sindaco stiamo facendo il possibile per iscrivere la squadra al campionato e se anche questo tentativo andrà a vuoto, vuol dire che la città merita di andare a giocare contro l'Orta Nova, con tutto il rispetto per l'Orta Nova. Se invece questa situazione andrà bene e riusciremo a iscrivere la squadra io me ne andrò e lascerò il Foggia. Una volta lasciata la squadra il sindaco sarà padrone a darla a chi vuole". Chi verrà dopo Casillo, però, avrà una fetta di pubblico non pagante, eredità dell'offerta da supermercato. Il Foggia è sul mercato. Anzi, al discount. 
A partire dalle prossime ore e fino a lunedì sera è prevista una nuova ondata di calore, con un ulteriore aumento delle temperature. Ne dà notizia la Protezione civile della Campania, guidata dall'assessore Edoardo Cosenza. "Le massime - sottolinea una nota - potranno toccare anche i 38 gradi, con condizioni associate di scarsa ventilazione e tassi di umidità, che di notte supereranno il 90 per cento. 
Musica PALAZZO REALE Dalle 21 nel Cortile d'Onore di Palazzo Reale lo spettacolo "Cantata", coreografia Mauro Bigonzetti, musiche originali e tradizionali composte dal gruppo As. Sur. d. con Cristina Vetrone (voce, organetto, tammorra), Lorella Monti (voce, tammorra, nacchere e danza), Enza Pagliara (voce, tamburello, nacchere e danza), Enza Prestia (voce, tammorra, tamburello). Info 081 797 2331. CASTEL SANT'ELMO Dalle 21 a Castel Sant'Elmo, piazza d'Armi, via Tito Angelini, per la rassegna "Sant'Elmo Estate 2012", Rino Zurzolo & Friends. Il contrabbassista si esibirà in un live accompagnato da Riccardo Zappa alla chitarra e da Joe Amoruso alle tastiere. Tra gli altri ospiti, Riccardo Veno al sax, Giovanni Amato alla tromba, Valentina Crimaldi al flauto, Elisabetta Serio al piano, Ciccio Merolla alle percussioni. Apertura della serata di Roberta Nasti Quartet. Ingresso 18 euro. SAN GIOVANNI MAGGIORE Dlle 20.30, nella basilica di San Giovanni Maggiore (Rampe San Giovanni Maggiore) primo appuntamento della rassegna "Concerti in Basilica", a cura dell'Unione Musicisti Napoletani. Titolo dello spettacolo "Plenilunio d'estate". Sul palco Maria Grazia Ritrovato (pianoforte) e Maria Sole Gallevi (voce). In programma musiche di Beethoven, Chopin, Liszt e Debussy. Biglietti 5 euro. Info e prenotazioni 3394278072 - unionemusicisti@libero. it MARIGLIANO JAZZ Dalle 21.30 in piazza Annunziata, Marigliano, per il "Marigliano in Jazz Festival", concerto della Marigliano In Jazz Big Band diretta da Antonio Ciacca. Ospite della neonata formazione il vibrafonista Mark Sherman. Info www. mariglianoinjazz. it. MISENO Dalle 22 al Vibes on the Beach di Miseno, via Plinio il Vecchio 20, musica dal vivo con gli Amigdala che presenteranno il loro primo album, "Opere Omus". Segue dj set. Info 081 523 2828. ISCHIA Dalle 21 la cantautrice Mariella Nava sarà ospite della 23esima  edizione del Premio Ischia internazionale di Giornalismo, che si svolgerà in piazza del Soccorso, Forio d'Ischia. In scaletta anche i brani tratti dall'album "Tempo mosso", uscito recentemente dopo una pausa di cinque  anni. La cerimonia andrà in onda il 4 luglio alle 22.40 su Rai Uno. CASORIA Dalle 20.30 al Palacasoria, via Michelangelo, Casoria, per il Musicasoria Festival, si esibiranno quindici finalisti che canteranno pezzi editi in italiano e in inglese accompagnati dall'orchestra  diretta da Vincenzo Sorrentino. Padrino della serata sarà Peppino di Capri. Ospite Kelly Joyce,  la cantante parigina di "Vivre la vie" e di tanti altri successi. MARCIANISE Dalle 22 al centro commerciale Campania di Marcianise, per rassegna "Giugno jazz", di scena Grazia Di Michele che presenterà i brani del cd "Il giardino di Giverny", ispirato a Claude Monet. Testi raffinati e arrangiamenti jazz per un lavoro realizzato con il pianista e compositore Paolo Di Sabatino. Ingresso libero. Info 0823 696 037. RAVELLO Dalle 21.45 al Belvedere di Villa Rufolo, Ravello, concerto del trombettista Fabrizio Bosso e della Nuova Orchestra Scarlatti, con Claudio Filippini al pianoforte, Rosario Bonaccorso al contrabbasso e Lorenzo Tucci alla batteria. In programma "Enchantment", omaggio a Nino Rota. SALERNO LA CONCHIGLIA Dalle 22.30 (apertura 20.30), per la rassegna "MoroInSummer" al Lido la Conchiglia di Salerno, lungomare Tafuri, Live & Disco in collaborazione con Officina 249. Info 089 792 535. Teatro ARENA FLEGREA Dalle 21 all'Arena Flegrea della Mostra d'Oltremare, "Made in Sud": dal palcoscenico per cabarettisti "doc" del Tam agli schermi di Comedy Central, il viaggio della carovana di comici propone un "caba-live" di cui saranno ospiti i 99 Posse & Jovine. Tra gli ospiti I Ditevoli Voi, Paolo Caiazzo, Maria Bolignano e Nello Iorio. Biglietti da 25, 20 e 10 euro. Info 081 682 814. SALERNO Dalle 21.30 nella chiesa dell'Addolorata di Salerno, largo Conforti, per "Il gioco serio del teatro", rassegna di teatro e danza, la Compagnia Le Persone presenta "Il processo storico", di Simona Forte. Ingresso 10 euro. Cinema MODERNISSIMO Alle ore 17, 18.45, 20.40 e 22.30, al multicinema Modernissimo, via Cisterna dell' Olio 49/59, per la "Rassegna di film dall'Europa", proiezione di "Almanya - La mia famiglia va in Germania", di Yasemin Samdereli. Ingresso 4,50 euro. Info 081 580 0254. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna di cinema all'aperto "Fresko Film", sarà proiettato il film "Com'è bello far l'amore", di Fausto Brizzi. Ingresso 3,50 euro. Info 081 777 5103. ISCHIA FILM FESTIVAL Dalle 21.45, nella cattedrale dell'Assunta del Castello Aragonese, inaugurazione della decima edizione dell'Ischia Film Festival" con Gustav Hofer e Luca Ragazzi, autori del film "Italy love it or leave it". Info www. ischiafilmfestival. it. Libri FELTRINELLI POMIGLIANO Dalle 19 al Feltrinelli Point di Pomigliano d'Arco, presso il polo culturale "La Distilleria" (via Roma, 281), Francesco Donadio presenta il suo volume "Edoardo Bennato: Venderò la mia rabbia" (Arcana). Intervengono con l'autore, Giorgio Bennato, manager delle Edizioni 55 e della Cheyenne Records; Patrizio Trampetti, già membro originario della Nuova Compagnia di Canto Popolare; Raffaele Cascone, "scopritore" di Edoardo Bennato nei primi anni Settanta; Patrizia Lopez, cantautrice. Accompagna la serata il gruppo Falsi dell' Architetto Bennato di Antonio Dubois, tribute-band ufficiale del cantautore di Bagnoli. Info 081 803 3702. POSITANO Dalle 21.30 a Palazzo Murat, Positano, per la rassegna letteraria "Mare, Sole e Cultura", ospite il cantautore e scrittore Francesco Guccini, autore del "Dizionario delle cose perdute" edito da Mondadori. Alla serata interverrà Riccardo Cavallero del Gruppo Mondadori. Agenda MADE IN PRIDE Dalle 16.30 partirà da piazza Cavour il corteo del Napoli Made in Pride, che festeggia anche  l'istituzione in città del Registro delle Unioni Civili, voluto dal sindaco. Tra gli ospiti, Ornella Muti, Vladimir Luxuria, Maria Mazza, Naike Rivelli, Lina Carcuro. Gran finale alle Terme di Agnano. YOGA Ogni domenica, all'alba, alla spiaggia dei Pescatori di Ischia, è possibile praticare Yoga - Pranayama e Meditazione alle 5.30. Al tramonto invece, l'associazione "Il germoglio" propone di fare Yoga alla spiaggia della Chiaia a Forio, presso il Lido Mattera, dalle 19. 
MILANO - Una riscossa civica. Per rimediare alle deformazioni del rapporto tra politica e società. E per "rispondere ai problemi concreti dei cittadini". Il segretario del Pd, Pierluigi Bersani, incontra a Milano Sandra Bonsanti e Gustavo Zagrebelsky, presidenti di Libertà e Giustizia . Rinnovamento dei partiti, apertura alle istanze della società civile, la ridefinizione di meccanismi per rendere trasparenti le dinamiche del sistema politico. Un dialogo a tre voci che tocca tanti temi: informazione, formazione, finanziamento pubblico, la crisi del sistema politico e la recessione economica. E sulle primarie, il segretario del Pd replica a Vendola : "Saranno di coalizione". Prima il programma poi le primarie. Il messaggio è diretto a Nichi Vendola, che aveva annunciato la sua indisponibilità a partecipare a primarie "non di coalizione". Il segretario del Pd dà "per scontato" che le primarie "devono essere di coalizione". Una coalizione che tiene dentro anche i moderati, contro i populisti. E aggiunge: "le primarie sono in fondo ad un percorso e bisogna che parta un manifesto, una carta di intenti, da dieci parole chiave su cui discutere. E sarà il Pd a proporla come partito maggiore". E sull'asse tra Sel e Idv: "Non ho mai escluso nessuno ma credo che il centrosinistra di governo non deve essere esposto a pulsioni populiste o a posizioni che mettono in dubbio alcuni presidi costituzionali come la presidenza della Repubblica". Le alleanze del Pd. Per Bersani la grande area dei  progressisti "deve capire" che in una situazione di ricostruzione del  Paese bisogna rivolgersi anche "a forze costituzionali, europee, anche  moderate e centrali, ma alternative al populismo e ai ricatti della  destra". Una questione che va al di là delle "relazioni politiche".  Perchè si tratta di una questione "di rapporto tra politica e società:  mi interessano le forze politiche, le associazioni, le liste civiche e i  cittadini e non mi pare che Vendola sia ostativo su questo". Legge sui partiti. Il tema viene introdotto da Sandra Bonsanti. Al centro la disaffezione dalla politica: tutto deriva dalle regole sul "finanziamento pubblico, dalla legge elettorale". Per la Bonsanti "c'è da  fare una scrematura delle spese, l'unico modo per un partito snello,  pulito, fatto di meriti e non di raccomandazioni". E Bersani replica con una proposta: una "legge sui partiti". Una necessità se si vogliono mettere in moto quei meccanismi per dare "trasparenza" alla vita politica. Poi l'appunto di Zagrebelsky: "Bisogna cambiare direzione: oggi il finanziamento è dall'alto verso il basso. Dovrebbe essere l'opposto: le risorse vanno reperite tra i cittadini, altrimenti viene a mancare l'essenza stessa del partito come associazione di persone". La legge elettorale. Sulla riforma della legge elettorale Bersani commenta: "mi auguro che si possa discutere, ne vedo le condizioni, ma ho timore di passi indietro del centrodestra dopo quello che è successo sulle riforme costituzionali" ma "il tempo c'è". "Si sta discutendo - ha continuato Bersani - purtroppo il centrodestra non intende accedere alla nostra proposta di un doppio turno, si sta ragionando su altre soluzioni e abbiamo messo due paletti molto semplici: i cittadini devono sapere chi avrà il compito di governare la sera delle elezioni e devono guardare in faccia il loro candidato al Parlamento e il meccanismo del collegio territoriale è il più serio". Leggi i commenti I commenti dei lettori 
ULTIMO MINUTO Barack Obama:"Bene i progressi Ue" Washington plaude al vertice di LUCA FRAIOLI © Riproduzione riservata ( 29 giugno 2012 ) Tutti gli articoli di Sera 
Stabilimenti balneari sequestrati da tre mesi. Operatori turistici bloccano la Statale 18 a Policastro Bussentino. Sono scesi in strada in centinaia e hanno occupato pacificamente una carreggiata dell'importante arteria viaria che collega il golfo di Policastro con il resto della regione per manifestare contro la mancata apertura dei nove stabilimenti balneari sottoposti a sequestro, lo scorso mese di marzo dai carabinieri. "Non vogliamo accusare nessuno  -  spiega Mariano Vita, titolare del lido Smeraldo  -  vogliamo solo lavorare onestamente con l'aiuto di tutte le istituzioni". A poche centinaia di metri dalla protesta c'è la spiaggia dove si vedono i nastri bianchi e rossi dei sigilli che beccheggiano al vento, al posto delle sdraio e degli ombrelloni. Sugli arenili di Policastro tutti gli stabilimenti sono stati sequestrati. Strutture fantasma, attualmente abbandonate. Spazi vuoti e inaccessibili che rappresentano un segnale sinistro per l'economia di questo piccolo comune che vive per lo più di turismo. "Il nostro tsunami" taglia corto il sindaco di Santa Marina, Dionigi Fortunato che questa sera non ha però aderito alla manifestazione. "Bisogna andare a protestare a Salerno, contro la Soprintendenza, che si è rifiutata di rilasciare il parere a queste strutture". In pratica, gli stabilimenti, pur avendo ottenuto una concessione comunale, risultato attualmente abusive poiché prive dell'autorizzazione della Soprintendenza. "La Soprintendenza agisce senza regole ben precise  -  attacca Giovanni Fortunato, consigliere regionale e provinciale -  la gente ha bisogno di lavorare, i cittadini vanno aiutati, non penalizzati". E intanto gli operatori balneari hanno annunciato che continueranno la protesta ad oltranza. "Chiediamo di poter lavorare fino a settembre  -   aggiunge Beniamino Giudice, responsabile locale del Sindacato Italiano Balneari  -  poi troveremo insieme una soluzione. L'importante è non perdere la stagione turistica altrimenti faremo davvero la fame. All'amministrazione comunale - continua Giudice- chiediamo invece di  revocare gli ordini di abbattimento ed assumersi le proprie responsabilità". I lavoratori che  rischiano di restare a casa sono oltre un centinaio. Ad essere danneggiati dal blocco della attività non solo le società che  gestiscono i lidi direttamente, ma l'intero indotto turistico. 

