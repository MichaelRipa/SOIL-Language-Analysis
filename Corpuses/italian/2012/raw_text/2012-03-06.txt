Una sequenza di almeno tre eventi esplosivi sono stati registrati, dalle 06.43 alle 06.45 di oggi sullo Stromboli, dai tecnici della sezione dell'Istituto di geofisica e vulcanologia di Napoli che continuano a monitorare il vulcano. La sequenza è stata seguita da un incremento del tremore durato circa 30 minuti. L'analisi dei sismogrammi non ha evidenziato segnali sismici associabili ad eventi franosi. 
Dopo il Sassuolo, il Pescara supera nel recupero anche la Juve Stabia e si porta da solo al secondo posto, ad un punto dalla capolista Torino. Vittoria più sofferta del previsto per gli abruzzesi in rete al 20'pt con il solito Immobile (rigore e 21 gol stagionale) e nel convulso finale con Kone (39'st). Si comincia sotto un diluvio che condizionerà gli interi novanta minuti. L'avvio vede le due formazioni protese in avanti. La prima occasione è targata Pescara con Nielsen che al 9' chiama alla respinta difficoltosa il rientrante Colombi. La Juve Stabia si affida alla velocità di Sau e Mbakogu, ma è ancora il Pescara a rendersi pericoloso con Insigne. I ragazzi di Zeman prendono fiducia e al 19' trovano il vantaggio. Dicuonzo intercetta con la mano in area una conclusione di Cascione. Per Baracani ci sono gli estremi per il rigore che Immobile realizza, spiazzando Colombi, e salendo a quota 21 nella classifica marcatori del torneo cadetto. Passano due minuti e gli ospiti chiedono un rigore per un contatto in area fra Sau e Capuano. Baracani lascia proseguire e poi ammonisce per proteste Molinari. Ancora Pescara al 30' con una azione in velocità impostata da Insigne che lascia a Immobile che poi crossa a centro area dove per un soffio non arriva Sansovini. I gialloblù di Braglia spingono, ma Anania deve intervenire solo al 32' quando è Dicuonzo con un beffardo cross a mettere paura ad Anania, costretto a rifugiarsi in angolo. Il finale di tempo è degli ospiti che chiudono in attacco, rendendosi pericolosi al 44' con un tiro a fil di palo di Caserta. Nella ripresa si comincia con i campani in avanti e con il Pescara che al 12' sfiora invece il raddoppio con un tiro angolato di Balzano. Le proibitive condizioni meteo creano problemi alle due squadre che non riescono a proporre giocate importanti. Si arriva così nel finale quando con la Juve Stabia proiettata in avanti, i ragazzi di Zdenek Zeman trovano in contropiede il raddoppio con Kone che si presenta davanti a Colombi, tirando una prima volta addosso al portiere, prima di ribadire in rete di testa sulla ribattuta dell'estremo campano. 
Musica MAMAMU' Dalle 22 al Mamamù bar, via Sedile di Porto 46, Phoebe Kreutz in concerto, cantante-compositrice newyorkese, associata alla scena anti-folk di NY City, ma anche conosciuta come scrittrice di testi per diversi progetti teatrali e televisivi. Ingresso 3 euro. Info 339 584 0777. PORTICI Dalle 21 al teatro Roma di Portici, "C'era una volta... un jeans e una maglietta", spettacolo autobiografico di Nino D'Angelo, tra la commedia musicale e il one man show. Info 081  891 187. Classica MARINA MILITARE Dalle 20.30 al Circolo della Marina Militare, II Rampa Sant'Antonio a Posillipo 139, Fondazione Napolitano propone il concerto del duo Tomasz Tomaszewski (violino) e Domenico Del Giudice (chitarra). In programma musiche di Mauro Giuliano, Jurg Kindler, Johann Sebastian Bach e Astor Piazzolla. Info 339 473 0657. Danza BELLINI Dalle 21 al teatro Bellini, via Conte di Ruvo 14, lo spettacolo dei Sonics Performances Volanti "Meraviglia", creato e diretto da Alessandro Pietrolini, coreografie aeree di Ileana Prudente, tra emozioni e acrobazie aeree. Biglietti da 20 a 40 euro. Info 081 549 9688. NUOVO Dalle 20.30 nella Sala Assoli del teatro Nuovo, via Montecalvario 16, lo spettacolo "Verdina stella", coreografie di Oretta Bizzarri con Mariella Celia. Dalle 22 nella sala Grande "Deny Me and Be Doomed", regia di Kio, coreografie di Bonnie Paskas. Info 081 406 062. Teatro DIANA Dalle 21 al teatro Diana, via Luca Giordano 64, Carlo Buccirosso e Valentina Stella in "Napoletani a Broadway" (nuova edizione), con Gianni Parisi, Graziella Marina. Info 081 556 7527. GALLERIA TOLEDO Dalle 21.30 alla Galleria Toledo, via Concezione a Montecalvario 34, "Macbeth", esiti dalla battaglia, da William Shakespeare, regia Laura Angiulli, con Giovanni Battaglia, Alessandra D'Elia e Stefano Jotti. Ingresso 15 euro, ridotto 12 euro, under 30 8 euro. Info 081 425 037. SALERNO VERDI Dalle 21 al teatro Verdi di Salerno, Largo Luciani, Giuseppe Ayala in "Chi ha paura muore ogni giorno - I miei anni con Falcone e Borsellino", spettacolo tratto dall'omonimo libro di Giuseppe Ayala. Info 089 662 141. EBOLI Dalle 20.45 al teatro Italia di Eboli, "Lo Scarfalietto",commedia di Eduardo Scarpetta con Geppy Gleijeses. Info 0823 885 096. Cinema ISTITUTO STORIA DELLA RESISTENZA Dalle 16.30 all'Istituto campano per la storia della Resistenza "Vera Lombardi", via Costantino 25 a Fuorigrotta, il film "Julia" di Fred Zinnemann con Jane Fonda e Vanessa Redgrave, per il tema  le donne nel nazismo. La proiezione sarà preceduta da una breve presentazione del film e proseguirà con un dibattito. Info 081 621 225. Libri FELTRINELLI LIBRERIE Dalle 18 alla Feltrinelli librerie, via San Tommaso D'Aquino 70, sarà presentata la nuova rivista di filosofia, politica e letteratura, "Quaderni di sabbia", edita dalla Vox Edizioni. Presentazione di Eleonora Capuzzo e Roberto Colonna. Interverranno Aldo Masullo, filosofo, Berado Impegno, docente di Filosofia Morale, Stefano Marchese, psicoterapeuta e studioso di Fenomenologia. Info 081 240 5411. FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, incontro con Jean-Christophe Grangé, uno degli autori di thriller più venduti in tutto il mondo, in occasione dell'uscita dell'edizione italiana (Garzanti) del suo nuovo libro, "Amnesia", nell'ambito del Festival de la Fiction Française. Interviene Peppe Lanzetta. Info 081 240 5411. MONDADORI Dalle 18 alla libreria Mondadori di piazza Trieste e Trento 52 (angolo via Nardones), presentazione del libro "Il viaggio di Ulisse", di Gian Luigi Cerciello (Albatros). Parteciperà la giornalista Diletta Capissi, modera Gianmarco Cesario, legge l'attore Raffaele Imparato. Info 081 404 503. GUIDA PORT'ALBA Dalle 17.30 nella saletta Rossa della libreria Guida, via Port'Alba 20/23, Giorgio Patrizi, Antonio Filippetti, Carlo Di Lieto, Ugo Piscopo presentano "L' Opera Poetica", di Ciro Vitello, e "Futurismo", di G. Battista Nazzaro. Letture a cura di Lucia Stefanelli. Una serata completamente dedicata alla letteratura e alla poesia. Info 081 459 822. Agenda HOTEL RAMADA Dalle 20 all'hotel Ramada, via Galileo Ferraris, tour speciale tra i comuni e le vigne delle denominazioni di Barolo e Barbaresco con Alessandro Masnaghetti, editore e direttore della rivista Enogea. La serata avrà come protagonista il Barolo e dieci vini in degustazione. Info 081 372 2670. CAPRI Designati i vincitori del Premio Biagio Agnes, evento che si svolgerà a Capri dal 15 al 17 giugno: Seymour Hersh, Piero Ostellino, Stefano Folli, Monica Maggioni, Alfredo Provenzali, Riccardo Cucchi, Piero Angela, Giuseppe Smorto, Alessandra Viero, Elvira Terranova, Giovanni Tizian. SITI REALI L'associazione "Siti Reali" propone per sabato 10 marzo una visita alla corte degli angioni e aragonesi: "Chiesa dell’'Incoronata e Castel Nuovo". Per domenica 11 marzo  Miseno e la Grotta della Dragonara: passeggiata tra sacro e profano. Info 081 633 6763. SALERNO Il Gruppo archeologico salernitano, in collaborazione con l'università degli Studi di Salerno, organizza il ciclo di conferenza dal titolo "Salerno tra Normanni e Gregorio VII": dalle 18.30 nell'aula Magna dell'Istituto Scolastico "Giacinto Vicinanza" di Salerno, corso Vittorio Emanuele 153, il professor Azzara interverrà su "Salerno negli assetti del regno normanno". 
ROMA  - Il Pescara sfrutta nel migliore dei modi il recupero con la Juve Stabia collezionando un 2-0 che gli consente di consolidare il 2° posto, staccando il Sassuolo. Bene anche la Sampdoria che, piega con identico risultato (1-0) l'Empoli e si porta a -5 dalla zona play-off. Scivola, invece, il Padova, che si fa rimontare nel finale (2-1) a Modena anche per colpa di un arbitraggio sfavorevole. PESCARA-JUVE-STABIA 2-0 Il Pescara piega con il minimo sforzo la Juve Stabia e si porta a -1 dal Torino capolista. Gli uomini di Zeman partono col piglio giusto e, dopo un'occasione capitata a Nielsen, passano (20') con l'aiuto di Di Cuonzo che ferma ingenuamente con un braccio un pallone in area. Rigore inevitabile che Immobile non fallisce, realizzando il 21° gol stagionale. LE IMMAGINI DELLA GARA La Juve Stabia tenta la reazione ma non va oltre un paio di buone opportunità, non concretizzate da Mezavilla e Biraghi. Col passare dei minuti le vespe finiscono per sbilanciarsi e il Pescara, raddoppia cinicamente di rimessa: il gol della sicurezza lo realizza all'84' Kone che, lanciato solo davanti alla porta, calcia addosso a Seculin ma poi è bravo a ribadire in rete di testa sulla respinta. SAMPDORIA-EMPOLI 1-0 La Samp supera di misura l'Empoli e torna a sognare i play-off. Dopo un primo tempo equilibrato con un paio di buone occasioni per parte (Munari ed Eder per i doriani, Tavano e Lazzari per gli azzurri), la Samp accelera i ritmi nella ripresa e, dopo aver impensierito Dossena ancora con Eder e Pozzi, passa (66') con un bel colpo di testa in tuffo di Gastaldello su cross dalla sinistra di Soriano. L'Empoli prova a reagire ma sbatte contro il muro eretto dai blucerchiati che resistono fino in fondo senza particolari patemi. MODENA-PADOVA 2-1 Il Modena supera in rimonta il Padova e conquista tre punti d' oro in chiave salvezza. La gara si apre con un giallo: al 12' Ruopolo, sugli sviluppi di un angolo, insacca all'altezza del 2° palo ma l'arbitro Tozzi annulla per un presunto fallo di mano. Lo stesso Ruopolo e poi Ardemagni vanno vicini al bersaglio che centra, al 33' Legati con un bel tiro di controbalzo in diagonale raccogliendo un cross dalla trequarti destra di Bentivoglio. Il Modena si rimbocca le maniche e dopo aver sfiorato il pari con Dalla Bona, agguanta l'1-1 con Di Gennaro che, al 73', trasforma un generoso rigore concesso da Tozzi per un fallo assai dubbio di Bentivoglio ai danni del subentrato Cellini. Sulle ali dell'entusiasmo i canarini insistono e, all'81', trovano il gol-vittoria con l'ex Ardemagni che, su un lancio lungo di Dalla Bona, scatta sul filo del fuorigioco e batte Pelizzoli in uscita con un preciso sinistro ravvicinato. Leggi i commenti I commenti dei lettori 
TORREMAGGIORE - Il corpo senza vita di una donna di 74 anni, Maria Orlando, è stato estratto nella notte dalle macerie della palazzina crollata in via La Malfa, a Torremaggiore, quattro ore dopo la defladrazione che ha sconvolto il piccolo paese del Foggiano. L'anziana era sola in casa. Più tardi, sarà ritrovato senza vita anche Luigi Lamedica, 61 anni. Forse è proprio dal suo appartamento che si è sprigionata la fuga di gas che ha provocato l'esplosione, causata con molta probabilità dal malfunzionamento di una stufa. GUARDA LE FOTO I due anziani abitavano in due diversi appartamenti nello stabile di tre piani in via Ugo La Malfa, nel rione Codacchio, a Torremaggiore, nel Foggiano. Salva la famiglia di Angelo Bruno, composta da due persone, che si trovavano al terzo piano della palazzina, letteralmente seduto sugli altri due. Marito e moglie sono stati estratti vivi nella notte dalle macerie del crollo, tirati fuori e messi in salvo dai soccorritori accorsi sul posto e dai volontari che hanno scavato anche con le mani. GUARDA IL VIDEO Il boato nella notte si è verificato poco prima delle 23. Nello stabile alle spalle del castello, nei pressi della villa comunale, c'erano le cinque persone. Immediato sul posto l'arrivo dell'ambulanza del 118 e dei carabinieri della cittadina dell'alto Tavoliere. Da San Severo, distante soltanto otto chilometri sono giunte le pattuglie di vigili del fuoco, che hanno domato le fiamme ed estratto dalle macerie la famiglia Bruno, immediatamente trasportate all'ospedale Masselli Mascia. Le loro condizioni non sono gravi. Molti abitanti del quartiere storico hanno aiutato i vigili nella loro operazione di salvataggio con secchi, ma anche spostando i calcinacci a mani nude. Sgomberate le abitazioni adiacenti a quella crollata. 
LONDRA - Esordio ok per Roberto Di Matteo sulla panchina del Chelsea. I Blues passano 2-0 sul campo del Birmingham nel replay della gara degli ottavi di finale di Fa Cup (l'1-1 di Stamford Bridge dello scorso 18 febbraio). Debutta con una vittoria il tecnico italiano promosso da allenatore in seconda a responsabile della prima squadra dopo l'esonero di Andrè Villas-Boas, licenziato domenica scorsa il giorno dopo il ko con il Wba. A regalare la qualificazione al Chelsea i gol nella ripresa al 9' di Mata e al 15' di Meireles. Il Chelsea è avversario del Napoli negli ottavi di finale di Champions League. All'andata gli azzurri si sono imposti per 3-1 al San Paolo: il ritorno è in programma il 14 marzo. DEDICA A VILLAS-BOAS - "Il mio pensiero va ad Andre". Roberto Di Matteo al termine del match ha rivolto un pensiero a Villas-Boas. "Era importante questa sera passare il turno, per il club e per i nostri sostenitori", ha aggiunto il tecnico italiano. Parlando della sua nuova avventura, Di Matteo ha dichiarato: "Abbiamo due mesi per finire bene la stagione. Dobbiamo cercare di ottenere ciò che ci siamo prefissati ed è possibile solo se tutti e 25 i giocatori in rosa sono un po' più altruisti e lavorano insieme". Leggi i commenti I commenti dei lettori 
