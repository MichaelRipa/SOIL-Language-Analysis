C'è una Virtus che vince, e si prende lo scudetto Under 19 per la seconda volta in tre anni, dopo il successo del 2010 a Casalecchio. Stavolta il titolo arriva a Udine, con la squadra guidata da coach Sanguettoli che batte 69-62 Siena al PalaCarnera. Protagonista assoluto e mvp del torneo il lungo Aristide Landi, classe ‘94, con 16 punti e 4 triple, ai quali vanno aggiunti i 26 punti in semifinale contro Biella, che in tutto l’anno non aveva mai perso. Bene anche Imbrò, che ha ben diretto il gioco, soprattutto nel primo tempo, infilando 15 punti. Raggiante Sabatini: "Eravamo di un livelli tecnico superiore". 
Un incendio si è sviluppato, per cause in corso di accertamento, nell'azienda 'Ennegi Cofani' che produce casse funebri, sulla strada provinciale Palo-Bitetto. Sul posto sono intervenute quattro squadre dei vigili del fuoco. Le fiamme - a quanto si è appreso - si sono sviluppate in un silos che contiene truciolato. 
E' di magnitudo 5.1, secondo i primi dati non definitivi dell'Ingv, la forte scossa sentita in serata nel nord Itala poco prima delle 21.30.  Le località prossime all'epicentro sono Novi di Modena, San Possidonio e Concordia. Sono in corso le verifiche da parte della Sala Situazione Italia del Dipartimento della Protezione Civile. La scossa è stata avvertita distintamente a Bologna, creando paura e facendo saltare alcuni dispositivi elettronici. Il sisma è stato avvertito anche a Milano, Padova e Genova. In seguito alla nuova scossa di terremoto registrata stasera, a Novi di Modena è crollato il campanile che si trovava nella piazza centrale del paese. Il campanile era stato già lesionato dalle precedenti scosse. Crolli anche a Finale Emilia nella zona rossa. Non si segnalano feriti, alcune persone sono state colte da malore e prontamente soccorse.  La nuova scossa non ha provocato altri crolli a Mirandola. Anche il campanile, già danneggiato in modo grave, non sembra avere subito nuovi danni. Sia nelle tendopoli sia negli alloggi di fortuna allestiti davanti ai giardini delle abitazioni private, dopo il sisma si sono registrate scene di smarrimento, con persone che si aggiravano per le strade sia per far passare la paura, sia per confrontarsi con gli altri, sia per valutare ad occhio se ci fossero state nuove conseguenze.  Un'altra scossa sismica di magnitudo 3.1 e' stata avvertita dalla popolazione tra le  province di Modena e Mantova. Secondo i rilievi dell'Istituto nazionale di  Geofisica e Vulcanologia l'evento sismico è stato registrato alle 00.27 con un  ipocentro a 5.3 km di profondità. Le località prossime all'epicentro sono:  Concordia sulla Secchia (Mo), San Possidonio (Mo) e Moglia (Mn). Dalle verifiche  effettuate dalla Protezione Civile non risultano al momento danni a persone o  cose. E ora scatta anche l'allerta maltempo. Nelle prossime ore, nel nord Italia, è previsto un peggioramento delle condizioni meterologiche. Sono annunciate piogge e grandinate che potrebbero abbattersi anche sulle zone colpite dal sisma. Per questo motivo sono stati istituiti altri posti letto nelle palestre dei paesi coinvolti dal sisma dove potranno trovare rifugio, eventualmente, le persone ora ospitate nelle tendopoli che, però, potrebbero essere non in grado di sostenere l'ondata di maltempo. Le previsioni meteo negative, comunque, sono limitate solo alla giornata odierna e forse a quella di domani, martedì. Poi tornerà il sole. IL METEO ''Perche' tremi ancora terra mia? Perche'?'' Se lo chiede su Twitter Laura  Pausini. La cantante di origini romagnole, che ha gia' dato la propria adesione  al concerto benefico del prossimo 25 giugno per le popolazioni terremotate, ha  commentato sul social network l'ennesima scossa degli ultimi giorni.  ''Buonanotte Emilia'', ha poi aggiunto nel suo post. Anche Ligabue, pure lui  emiliano, parla su Twitter del terremoto che sta seminando paura e distruzione  nella sua regione. ''Le scosse del terremoto - scrive su Twitter - non sono solo  fisiche. La paura ti si piazza dentro e resti in balia degli eventi. Non c'e'  nessuno che possa rassicurarti''. Argomenti terremoto emilia 
ROMA - Basta chiacchiere e polemiche: Massimo Ficcadenti resterà sulla panchina del Cagliari. L'allenatore della prossima stagione sarà insomma ancora lui: è quanto ha pubblicato il Cagliari sul proprio portale di riferimento per smentire le notizie che circolano, secondo la società, sulla guida tecnica della squadra sarda. IL COMUNICATO - "In merito alle voci più disparate che ultimamente con maggior insistenza si occupano della guida tecnica del Cagliari Calcio - si legge sul sito - riportando candidature o autocandidature che con notevole risalto vengono citate dagli organi di informazione, la Cagliari Calcio ribadisce che il progetto della prossima stagione sportiva ha Massimo Ficcadenti come allenatore della prima squadra". Leggi i commenti I commenti dei lettori 
ROMA - La Nazionale parte per gli Europei in un clima di bufera a causa del calcioscommesse. In pratica,. si ripete il copione, allora per via di calciopoli, respirato dalla squadra di Marcello Lippi alla vigilia del trionfale mondiale in Germania.  "Mi sembra di rivivere i giorni del 2006 - analizza l'ex ct ai microfoni del Tg1 - Si pensava chissà cosa  sarebbe successo andando all'estero, invece siamo andati in Germania e  nessuno ne ha parlato più. Andrà così anche quest'anno, l'interesse per la Nazionale c'è, anche da chi non guarda in genere le partite" Lippi torna sulle parole di Cesare Prandelli, che in merito alla vicenda del calcioscommesse ha dichiarato "se serve non andiamo agli Europei": "E' stata soltanto una provocazione. Mi sembra invece che nella sua testa ci sia l'idea di andare a fare qualcosa d'importante". Lippi chiude con una considerazione amara sul trattamento riservato dai club alla Nazionale: "Nel mondo del calcio ci sono dei grandi interessi nelle società e l'ultima delle cose a cui si pensa è la Nazionale". 
Intorno alle 21.20 di domenica sera la terra ha tremato ancora una volta e la scossa è stata avvertita anche a Parma e in tutto il Nord Italia, da Bologna a Padova e Venezia, da Milano al Trentino Alto Adige, fino a Firenze. L'epicentro si trova a Novi di Modena. Non si segnalano per il momento persone ferite. Grande la paura tra gli sfollati che vivono nelle tendopoli e nei centri d'accoglienza allestiti per l'emergenza. L'ENTITA' - Secondo i rilievi dell'Istituto nazionale di geofisica e vulcanologia la scossa ha avuto una magnitudo di 5.1 a 9 km di profondità, superiore quindi a quella rilevata dall'Agenzia geologica statunitense che ha attribuito al sisma una magnitudo di 4.8.  Una nuova scossa di magnitudo 3.9 è stata registrata alle 8.55, poi un'altra da  3.4 alle 9.04 e da 3.2 alle 9.21 di lunedì mattina. DANNI - La scossa di domenica sera ha fatto crollare la settecentesca torre dell'orologio di Novi di Modena, già pericolante per il sisma dei giorni scorsi. Altri crolli si sono registrati a Finale Emilia e San Possidonio, ma solo nelle cosiddette zone rosse, quelle già evacuate a causa delle precedenti scosse. La Protezione civile dell'Emilia-Romagna e le forze dell'ordine sono al lavoro per verificare i nuovi danni nelle zone già colpite dal sisma di questi giorni. ALLERTA MALTEMPO - Allerta della Protezione civile a causa di forti piogge e temporali previste per lunedì anche sulle zone dell'Emilia colpite dal sisma. Tra gli effetti possibili del maltempo pure "danni a infrastrutture di tipo provvisorio". L'agenzia regionale di Protezione civile ha diramato un bollettino di attivazione della fase di attenzione su tutta l'Emilia-Romgna dalle 2 della prossima notte alle 2 di quella successiva. Secondo quanto riporta il bollettino - che riguarda, appunto, tutta la regione - "il rapido transito di una saccatura proveniente da ovest determinerà, nella giornata di lunedì 4 giugno, condizioni generali di precipitazioni diffuse a carattere di rovescio o temporale". In base all'allerta i fenomeni cominceranno dalle prime ore della giornata nelle province occidentali per poi estendersi progressivamente al resto del territorio regionale. L'intensità maggiore delle piogge con carattere di temporale è prevista per le ore centrali e pomeridiane "con associata attività elettrica e raffiche di vento. Non si escludono quantitativi localizzati di precipitazione attorno a 50 mm con associata presenza di grandine". Dalla serata, i fenomeni vengono dati in esaurimento in serata. Nel bollettino vengono descritti pure i possibili effetti del passaggio della perturbazione: "Possono verificarsi localmente interruzioni della circolazione stradale e ferroviaria e delle reti tecnologiche, intasamento della rete di raccolta e smaltimento delle acque. Inoltre, possono verificarsi allagamenti di sottopassi,zone depresse e locali sotterranei". "Possono verificarsi localmente danni alle strutture di pertinenza delle abitazioni (tettoie, pergolato, ecc), impianti o infrastrutture di tipo provvisorio (tendoni, installazioni per iniziative commerciali, sociali, culturali, strutture di cantiere, ecc.)". 
Una lunga scossa di terremoto si è avvertita distintamente a Milano e nel resto della Lombardia alle 21.22. In molti casi la gente si è riversata nelle strade e i centralini dei vigili del fuoco sono stati presi d'assalto. I fenomeni si sono ripetuti, con minore intensità, durante la notte e nelle prime ore della mattinata. Inviate video, foto e le vostre testimonianze Con il nuovo non si è registrato alcun crollo, ma un significativo aggravamento delle lesioni di molti edifici nei paesi del basso Mantovano, nell'area già fortemente interessata dalle scosse dei giorni scorsi. Non vengono segnalati feriti, ma diversi malori per lo spavento. A Mantova tutte le scuole resteranno chiuse nella giornata di oggi. 
CATANIA - Alla Fiorentina, passando per la Roma fino ad arrivare a non avere squadra. Sta vivendo una situazione paradossale Vincenzo Montella, soprattutto dopo che il club viola si è dato 72 ore di tempo per decidere il nuovo allenatore. Ancora domenica la giornata è trascorsa senza nessuna risposta, da Catania. Antonino Pulvirenti, infatti, non ha ancora deciso se far partire l' allenatore rossazzurro, destinazione Firenze, e ed il club viola sembra orientato a sondare Gianfranco Zola se entro mercoledì non arriverà la decisione. a. Montella la prende con filosofia, ma dichiara a Brividosportivo.it della concreta possibilità di restare senza panchina. "E' stata una stagione dura e adesso sono solo contento di godermi le vacanze con la mia famiglia - ha detto Montella - In questo ultimo periodo si è parlato tanto del mio futuro ma ancora non mi è stato comunicato niente. Ancora non c'è niente di sicuro e non sono in grado di dire con precisione quando si saprà qualcosa. Spero di saperne di più entro breve, ma è certo che due settimane mi sembrano troppe. Fosse così rischierei di trovarmi senza niente in mano...". Leggi i commenti I commenti dei lettori 
