INIZIATIVE Lingua genovese Alle 17 a Palazzo Ducale, Sala Società Ligure di Storia Patria, "La lingua genovese come protagonista di favole, canti e racconti". Conferenza nell'ambito dei Martedì de A Compagna. Interviene Nino Durante. Ingresso libero. Hot Jazz Alle 18 a Palazzo Ducale, Sala Camino, Hot Jazz: presentazione della retrospettiva sul jazz classico di Giorgio Lombardi. Ingresso libero. Giornate Mameliane Celebrazioni delle Giornate Mameliane al Museo del Risorgimento di via Lomellini: alle 17 doppia conferenza: "Origini e storia del Tricolore" e "Storia delle bandiere navali italiane 1848  - 1946".  Ingresso libero. Macondo In piazza Matteotti, dalle 10.30 alle 19, fiera del commercio equo e solidale. LIBRI Il corpo umano Alle 18 alla Feltrinelli di via Ceccardi 16 r, presentazione del libro di Paolo Giordano "Il corpo umano". Ingresso libero. Le anime del commercio Alle 17.45 a Palazzo Ducale  -  Sala Munizioniere, presentazione del libro "Le anime del commercio. Pubblicità e consumi nel secolo americano" di Ferdinando Fasce (Università di Genova). Ingresso libero. NOTE E SAPORI Nouvelle Vague Al Ristorante Enolibreria Nouvelle Vague in Vico de Gradi 4 alle 21.30, Andrea Incandela e Domenico Calbi, voce e chitarra, propongono un repertorio da De André ai migliori interpreti della musica italiana. Ingresso con consumazione. Balli caraibici Dalle 21 alle 23 alla Palestra Area 51 di piazza Piccapietra, il maestro e ballerino Luca Brundo terrà un corso di danze latine e caraibiche. Caribe Nel locale di Corso Italia 3, dalle 22 serata latina con la musica di dj Sonny e animazione in pista. Special Guest il gruppo di ballo di Dashl Dance Company composto da Dashl Herrera, Giulia Tantillo e Keila 'O. Ingresso con consumazione. East River Café Nel locale di Lungobisagno Dalmazia 33 a Staglieno, dalle 18 il Gruppo spontaneo Amici del Vino con il sommelier Luca Arrigo organizza un apericena con degustazione. MOSTRE Armonie visive Al Museo Teatro della Commenda di Prè dalle ore 17 inaugurazione della mostra fotografica di Marco Arduino dal titolo "Armonie Visive" nella Sala del Giardino, piano terra. 
Dalle 21.30 nevica sul tratto appenninico dell'Autosole, tra Rioveggio e Barberino del Mugello. Sono entrati in funzione i mezzi spazzaneve. La Polstrada, al momento, non segnala problemi, ma raccomanda prudenza. 
ROMA - Aveva minacciato che nel caso avesse vinto Renzi sarebbe stato disposto a tutto. Ora che, come dice lui, "e' andata bene", Massimo D'Alema tira un sospiro di sollievo e conferma la sua scelta: "Non mi ricandido, penso di continuare a dare un contributo in forme diverse, questo non significa rinunciare a fare politica. Non è un problema per me, è stato sbagliato il modo in cui questa  questione è stata posta, controproducente per Renzi, lui ha pagato un  prezzo, non gli ha giovato". L'ex premier ha poi attaccato il mondo dei media: "Renzi era il vostro candidato contro di noi e questo il nostro popolo lo ha capito". Così l'ex primo ministro ha commentato la vittoria di Bersani: "È andata bene, un risultato chiaro, un mandato forte di cui c'era bisogno. Bersani aveva il compito di unire le forze; più la leadership è leggitimata meglio si può lavorare per unire tutte le forze e andare alla campagna elettorale, quella che conta, dove partecipano non alcuni milioni ma decine di milioni di italiani". Sulla stessa lunghezza d'onda anche Rosy Bindi, presidente del Pd che in queste settimane più di altri aveva attaccato Renzi e la sua idea di rottamare parte dellla classe dirigente del partito "Sono contenta - ha detto - perché con Bersani ha vinto tutto il Pd. Renzi? Lo ha detto lui stesso: 'correvamo per vincere'. C'è un'idea che ha vinto e un'idea che ha perso. Non ha perso certo la partecipazione, non ha vinto l'apparato  ma una grande idea di Italia, la competenza e la serietà" Sul risultato largo di Bersani ha poi aggiunto: ""I voti di Vendola credo abbiano contato, unità del centrosinistra vuol dire anche unità della sinistra" 
FIRENZE - Il terzo posto è sfumato, almeno per il momento, ma Vincenzo Montella non fa drammi per il pari interno della Fiorentina con la Sampdoria: "Un pareggio che accettiamo volentieri. Abbiamo provato a vincere, trovando un avversario all'altezza", commenta il tecnico dei viola. "Le due squadre hanno provato a vincere, la Samp ci ha messo in difficoltà con le ripartenze. Noi non siamo stati brillantissimi, dopo il primo gol abbiamo concesso troppo alla Samp. Poi nel secondo tempo nel nostro momento migliore abbiamo preso il gol dell'1-2 ma la squadra ha avuto la forza di reagire. Nel finale con un pizzico di fortuna avremmo anche potuto vincere con Aquilani, ma va bene così". Sulla fase difensiva: "Non abbiamo concesso tantissimo. Ogni tanto corriamo dei rischi, puoi fare qualche errore ma alla lunga questo servirà a dare alla squadra una mentalità per essere offensivi, propositivi anche nella fase difensiva". In attacco non ha brillato El Hamdaoui ("è più una seconda punta, da prima punta fa un pò più fatica") e si sente l'assenza di Jovetic. A tal proposito, Montella è voluto tornare sulle dichiarazioni di ieri. "Manetti (responsabile medico dei viola, ndr) ha la mia massima stima, non c'è nessun problema - spiega - Ieri mi riferivo all'inesperienza di tutti: solitamente i medici bravi dicono che l'entità di un infortunio è più grande così quando rientra prima fanno bella figura, noi abbiamo fatto il contrario" Parla di occasione persa David Pizarro. "E' un'occasione persa, tenevamo tanto a fare risultato pieno, però, abbiamo concesso parecchio, cosa che non avevamo fatto in tutto il campionato. Oggi abbiamo fatto vari errori e si è visto", spiega il cileno. L'analisi tattica: "Giocare senza punte non è facile. L'importante è che Toni e Jovetic stiano recuperando per darci quella spinta che oggi ci è mancata contro una Samp ordinata. Sono dispiaciuto anche per l'ennesima ammonizione nei miei confronti. Quest'anno i cartellini mi inseguono. La Uefa ci ha fatto i complimenti per il progetto viola? Di progetto ce n'è uno solo, la gara con la Roma". Leggi i commenti I commenti dei lettori 
Alla Fiorentina "spuntata" non basta Savic, inventatosi, per l'occasione,  l'attaccante che manca ai viola con la prima doppietta della sua carriera.  Finisce 2-2 tra Fiorentina e Sampdoria al Franchi con 24 mila spettatori  sugli spalti che hanno sostenuto i viola fino alla fine. Fino a quella  zampata nell'ultimo minuto di recupero di Aquilani, entrato al posto di un  impalpabile Fernandez, bloccata dal portiere blucerchiato. Ci hanno creduto  fino alla fine i viola senza Jovetic, Toni e Ljajic. Passati in vantaggio con  un colpo di testa di Savic, l'ultimo colpo di mercato estivo arrivato a  Firenze nell'affare Nastasic. Doveva essere la partita di El Hamdaoui e  Fernandez, chiamati a non far rimpiangere l'attacco che manca. Ma così non  è stato. Mai in partita i due centravanti, con il marocchino  pericoloso solo al 13' del primo tempo quando devia a lato un cross rasoterra  di Pasqual dalla sinistra. La Fiorentina va negli spogliatoio in vantaggio  ma alla ripresa la Sampdoria passa. Fernandez perde palla a centrocampo, la  difesa balla e Krsticic batte Viviano di sinistro. I viola non reagiscono,  Montella manda in campo Seferovic ma a passare sono ancora i blucerchiati con  un'autogol di Rodriguez che, nel tentativo di liberare un cross diretto a  Icardi, mette la palla alle spalle di Viviano. Montella cambia, fuori  Fernandez, dentro Aquilani e Migliaccio. I viola si spingono in avanti ma la  rete del pareggio è ancora di Savic. Sempre su colpo di testa. E' 2-2, alla  Sampdoria sembra andar bene il pari e sono i viola a spingersi in avanti fino  a quella zampata finale di Aquilani. Il Franchi è col fiato sospeso,  il portiere para e nega il gol vittoria. Sarebbe stato un trionfo, ma  va bene anche così. La Fiorentina è sempre tra le grandi. In attesa di una  punta, soprattutto per i momenti di "crisi". 
FIRENZE - Ciro Ferrara mantiene il sorriso ritrovato nel derby e nella gara con il Bologna. Non a caso al fischio finale che ha sancito il 2-2 esterno con la Fiorentina, il tecnico ha esultato come avesse colto tre punti: "Il derby è stato una spinta importante, invertendo il nostro trend negativo. Ma devo essere sincero, anche prima c'erano quasi sempre state prestazioni di livello. La squadra si è ritrovata nel gioco e anche nei risultati", spiega. Piccolo neo secondo Ferrara, la punizione su cui la Fiorentina ha trovato il 2-2. "Purtroppo spostare anche pochi centimetri in avanti il pallone, in occasioni del genere, può essere decisivo e così è stato", spiega, tornando poi all'analisi complessiva della prestazione: "Sapevamo che loro fanno un ottimo possesso palla, ma noi abbiamo impostato la gara per metterli in difficoltà con ritmo e ripartenze. Un risultato meritato per la mole di gioco e lo spirito dimostrato contro una grande squadra. Ricordo che solo la Juve ha portato via un pareggio da qui". Leggi i commenti I commenti dei lettori 
FIRENZE  -  È stata bella, bellissima la Sampdoria che ha ingabbiato la Fiorentina. È stata quella vista altre volte in trasferta contro le big, quella che sorprende gli avversari perché si chiude, è vero, ma non rinuncia affatto a creare, e giocare bene. Il 22 del "Franchi" di fronte a una corazzata vale platino, perché regala un punto insperato ma soprattutto coincide con il terzo risultato utile dopo le vittorie nel derby e contro il Bologna. C'è tanta, tanta autostima in più dopo il pareggio. Forte di risultati pomeridiani tutto sommato favorevoli  sconfitte per Siena, Pescara, Genoa, sabato sera ko il Torino  la Samp si è presentata al Franchi senza paura. Come previsto, il match è stato tutta una battaglia a centrocampo, fra i cesellatori di casa e i geometrici ragazzi di Ferrara. Undici mediani in trincea, fra i sei viola (la seconda punta Mati Fernandez è tutto tranne che un attaccante) e i cinque blucerchiati. Con Tissone al posto di Munari, scelta azzeccatissima di Ferrara perché l'argentino ancora una volta non ha tradito. Già all'intervallo, sotto di un gol per un colpo di testa di Savic, il rammarico è stato tanto, perché proprio dai piedi di Tissone la Sampdoria ha creato due occassioni grosse come case: la prima sul piede destro (non il suo) di Krsticic, che ha sparato fuori dopo un tiro respinto del centrocampista; la seconda con lo stesso mediano di Quilmes, che ha timbrato l'incrocio su bel passaggio di Icardi. LE FOTO Il giovanotto si è ripetuto, un'altra lotta a terrorizzare da solo la difesa avversaria. Noncurante neppure delle stelle, ieri sera nascoste dietro la pioggia mista a grandine, che proprio non sono con la Sampdoria: pure l'ultima rivelazione blucerchiata è stata colpita dalla maledizione degli attaccanti, una brutta botta che l'ha fatto scendere negli spogliatoi zoppicando. Icardi però sa superare anche il dolore: ci ha messo tre minuti a servire un assist geniale, di testa, a Krsticic, che si è fatto perdonare l'errore del primo tempo con un gran gol. PARLA FERRERA Il direttore sportivo Sensibile, prima del match, ai microfoni di Sky ha annunciato per la prima volta la posizione ufficiale di Corte Lambruschini, che deve decidere se mandare Icardi al torneo sudamericano Under 20, dal 9 gennaio al 3 febbraio: "In questo momento la posizione della Samp è non privare il giocatore di questa vetrina. È molto giovane e deve seguire un percorso, nel frattempo da qui a fine dicembre contiamo di recuperare almeno due attaccanti sui tre al momento infortunati (Eder e Pozzi, ndr). È ovvio che attualmente mandarlo in Argentina sarebbe una follia, e non essendo un torneo inserito nel calendario Fifa abbiamo la facoltà di decidere il da farsi". Nel dubbio il figlio della Cantera ha costretto pure Gonzalo Rodriguez all'autogol, spedendo la Samp tre minuti in paradiso, in vantaggio al Franchi dove finora solo la Juve ha strappato un punto. Ma se c'è una cosa che ieri non ha funzionato sono stati i calci piazzati: il difensore Savic l'ha buttata dentro due volte, ma il giustiziere poteva essere un qualunque altro avversario, visto che ogni corner o punizione della Fiorentina corrispondeva a un infarto per chi ha a cuore i colori blucerchiati. L'ARTICOLO COMPLETO SU REPUBBLICA IN EDICOLA 
FIRENZE - "Il derby è stata la scintilla che ci ha permesso di invertire la rotta ed il trend negativo. La squadra, dopo quella gara, si è ritrovata nel gioco e soprattutto nei risultati. Ma, a parte le ultime due sconfitte, abbiamo fatto sempre bene. Mi sono molto arrabbiato sul secondo gol dei viola. I miei hanno permesso a Pasqual di battere la punizione circa tre metri avanti, rispetto al punto del fallo. A volte, in certe occasioni, anche i centimetri sono decisivi". Così, al termine di Fiorentina-Sampdoria, l'allenatore dei blucerchiati, Ciro Ferrara. "Durante tutta la settimana ho detto ai miei che affrontavamo una squadra che gioca bene al calcio e che gestisce bene la palla. Loro però potevano soffrire la nostra velocità e la nostra aggressività e così è stato. Sono contento: abbiamo fatto un'ottima prestazione, contro una grande squadra", ha aggiunto l'ex commissario tecnico della nazionale italiana under 21. "Dispiace però perchè abbiamo commesso due errori su palle inattive, i primi del nostro campionato - ha precisato - Icardi sta facendo molto bene, crea parecchie difficoltà agli avversari. Attendo i giocatori attualmente fuori per infortunio: tutti però dovranno fare i conti con Icardi. Aspettiamo ancora qualche giorno e capiremo meglio i tempi di recupero degli altri attaccanti; poi decideremo anche sulla Coppa America under 20, dove Icardi sarà convocato sicuramente". 
