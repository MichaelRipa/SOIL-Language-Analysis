"L'ARTIGIANATO è un serbatoio non solo di saperi e conoscenze tecniche, ma di ispirazione e di idee". Un serbatoio a cui Vittorio Avella, artista e maestro incisore, attinge instancabilmente e che difende, all'alba dei suoi settant'anni, con grinta e lungimiranza perché ha occhi e cuore per guardare lontano. Tra le rughe del suo volto mite e sereno si nasconde la paura di veder scomparire la tradizione dell'incisione  -  e dei saperi manuali in genere  -  che dal 1978 porta avanti con "Il Laboratorio", l'officina calcografica creata a Nola con Antonio Sgambati per sviluppare nell'area napoletana l'idea di "libro e stampa d'arte" sottraendola alla mercificazione, perché il "libro d'artista", che unisce testo e immagine, è una vera e propria opera d'arte e viene spesso pubblicato come edizione numerata a tiratura limitata. Nola è la città in cui è nato nel 1942 e dove mette le radici pur vivendo gli anni più intensi della sua formazione di incisore a Parigi. "Io nasco come artista, fin dalle scuole medie dipingere era la mia passione, ma mio padre mi iscrisse all'istituto di ragioneria perché credeva che frequentando il liceo artistico "mi sarei sbandato". Lasciai dopo tre anni e mia sorella mi portò da Ciccio Capasso, scultore che insegnava al liceo artistico di Nola. Con lui preparai l'esame di maturità per poter iscrivermi all'Accademia". Il giovane Vittorio frequenta prima l'Accademia di Belle Arti di Napoli, poi vince una borsa di studio e nel 1964 si trasferisce all'Ecole des Beaux Arts, dove frequenta i corsi di incisione. Resta nella capitale francese fino al 1970 e partecipa al Maggio francese: "Ho avuto il privilegio di vivere esperienze straordinarie di vita, di stare a contatto con intellettuali e artisti. Dopo il '68, però, in Francia inizia una forte repressione e tutti teorizzano sia più utile tornare in Italia dove la situazione è più attraente e il partito comunista si apre agli studenti ". Avella diventa infatti segretario del partito comunista di Nola e, accanto a un'intensa attività politica, incrementa la sua produzione esponendo in molte gallerie, a Parigi, Genova, Milano, La Spezia, Viareggio, Iglesias, Teramo. Ma resta Nola la città da cui trae linfa vitale la sua battaglia culturale e civile che indaga e recupera il rapporto tra arte e artigianato, il ruolo del popolo e quello dell'artista quale "operatore estetico nel sociale", la partecipazione delle istituzioni, "il rapporto con il territorio e il ruolo della provincia che, se sottratta dal contesto di esclusione, può esprimere le proprie peculiarità ed energie". Autoriconoscimento di un popolo nelle sue tradizioni e riappropriazione storica dei saperi artigianali sono le linee guida su cui si muove Avella. E la festa popolare dei Gigli di Nola è il terreno fertile su cui lavorare, tant'è che nel 1974 produce la progettazione del "Giglio del Sarto", una delle tipiche macchine da festa, simbolo di una tradizione che "affonda le radici in culti ancestrali precristiani di origine fallica" e che come altre tradizioni rischia di scomparire: "A causa della crisi economica non si organizzano più feste popolari, ne è la prova la festa di Piedigrotta". Per la costruzione dei Gigli, inoltre, è indispensabile saper maneggiare la cartapesta che Avella difende dall'oblio e dalla noncuranza:"Ero presidente dei cartapestai e in quanto tale ho guidato il progetto della "Cittadella della cartapesta" che prevedeva un museo, botteghe d'artigiani e scuola di formazione. Il progetto è stato anche finanziato dalla Regione e sei anni fa sono iniziati i lavori che poi, non si sa perché, sono stati interrotti. Per reazione allo stato di cose mi sono dimesso dal ruolo di presidente ricoperto per dieci anni". Con tono amareggiato Avella denuncia il "sistema politico italiano truffaldino " e si rammarica della scarsa qualità con cui oggi si costruiscono i Gigli: "La cartapesta è stata sostituita dal polistirolo, e mentre all'estero viene usata per creare oggetti di ogni genere, da noi gli artigiani muoiono per consunzione". Dopo trent'anni di testarda permanenza a Nola, "Il Laboratorio" apre una seconda sede in Rua Catalana a Napoli, da qui nel 2008 si sposta nel cuore del centro antico in vico San Nicola a Nilo dove tutt'oggi perdura la sua attività condotta con amore viscerale e pazienza certosina. "Nasciamo come stamperia d'arte per artisti, gallerie d'arte ed editori. Nel tempo ci siamo specializzati nel lavorare direttamente con gli artisti, in fondo io sono partito come artista e so come instaurare un rapporto di fiducia. Per produrre cinquanta copie impieghiamo dai quattro mesi a un anno, allo stesso modo la vendita è lenta, abbiamo libri stampati venti o trent'anni fa, e i maggiori acquirenti restano i collezionisti sebbene stiano diminuendo. A volte il guadagno viene molto dopo la pubblicazione, perché nel frattempo l'artista ha acquisito notorietà, dunque il valore dei libri che stampiamo aumenta col tempo e noi cresciamo insieme all'artista. Le copie dei libri sono firmate una a una e una volta terminata la pubblicazione, il libro non esiste più, né il testo né l'immagine". La tecnica dell'incisione è tra le più antiche e risale al Quattrocento: "La tecnica per incidere una lastra non è mai cambiata, solo i materiali sono diversi. Noi siamo specializzati per la calcografia, ossia la stampa ricavata da torchio calcografico a cilindro nata nel 1450: l'incisione è praticata su una lastra di metallo e l'inchiostro si deposita nelle parti incise. Ma usiamo anche l'acquaforte, tecnica incisoria più usata dai pittori, l'acquatinta per ottenere valori di chiaroscuro, la serigrafia dove l'inchiostratura è eseguita attraverso la trama di un tessuto di seta e altre tecniche". "Il Laboratorio" è l'unica stamperia campana: "Strano visto che Napoli è stata capitale della grafica. Ha avuto grandi incisori e ancora oggi tra gli oggetti d'antiquariato ci sono libri stampati a Napoli, eppure alla fine dell'Ottocento questa tradizione è scomparsa, ancora mi chiedo come sia stato possibile". L'officina di Avella e Sgambati è tra le prime dieci stamperie italiane, la sua attività è molto conosciuta da Roma in su e oltrepassa i confini nazionali: "Abbiamo lavorato con Achille Bonito Oliva, Fabrizia Ramondino, Luigi Compagnone, Michele Sovente, Edoardo Sanguineti, Mario Persico, Ernesto Tatafiore, Mimmo Paladino, Errico Ruotolo, Gianni Pisani, Riccardo Dalisi e molti altri artisti, molti dei quali stranieri. Ci conoscono in Germania e in Francia e qualche anno fa sono stato chiamato dalla Hebei Normal University, in Cina, per tenere una mostra e un corso formativo d'incisione". Ma un'ombra copre l'azzurro degli occhi di Avella quando accenna alle difficoltà odierne dell'editoria: "Mi spaventa pensare che la mia attività finirà con me, in questi ultimi anni che mi restano sono disposto a fare qualcosa per aiutare i giovani e insegnare loro l'arte incisoria, la stampa di qualità, fino a recuperare i materiali naturali usati per produrre opere. Da soli non ce la facciamo e non abbiamo bisogno di soldi o strutture, ma di impegno e dedizione, non possiamo assistere alla morte dell'artigianato senza fare nulla". 
A PRIMA vista, i risultati dell’ultima settimana del mese di luglio potrebbero  sorprendere per il repentino cambiamento di rotta nelle opinioni dei genovesi  rispetto alle due precedenti rilevazioni. Se, però, ci soffermiamo maggiormente  sui fatti della settimana appena passata (lo spread alle stelle, la vicenda  Ilva, l’Università e gli Erzelli...) possiamo allora comprendere con quale  spirito i genovesi si siano approcciati al consueto appuntamento settimanale  di Repubblica Genova. IL BORSINO Infatti, grazie alle risposte degli iscritti alla  community (www.sondaggirepubblica. ge.it) è possibile avere un quadro  sempre aggiornato di quello che accade (o sta per accadere) in  città. Il giudizio sul Sindaco Dal 32,8% della scorsa settimana (che  peraltro era il dato più elevato raggiunt dal sindaco in questi primi due mesi  di mandato), il giudizio sull’operato di Marco Doria scende oggi del 3,2%,  passando al 29,6%. A fronte di questa diminuzione, è cresciuto, parimenti, il  blocco dei “contrari”. Dal 33,5% del precedente sondaggio, il risultato  raggiunge il 37,9%, con una crescita di 4,4 punti percentuali. Questa rapida  discesa di consensi, mette in evidenza un nuovo dato: per la prima volta, gli  intervistati che esprimono un giudizio negativo diventano maggioranza relativa.  A cedere il passo sono gli incerti che, attualmente, raggiungono il 32,5%  (-1,2% rispetto alla scorsa rilevazione). La percezione dell’economia  personale Fra i quattro indicatori quello relativo alla percezione  dell’economia personale, questa settimana, registra il minor decremento (-0,5%)  passando dal 20,8% al 20,3%. A fronte di questa leggera discesa è possibile  osservare un aumento dei giudizi pessimistici, che salgono dal 68,2% al 69,3%.  In calo, infine, anche gli incerti, la cui quota passa dall’11,0% al  10,4%. La percezione dell’economia genovese In questo momento  l’indicatore relativo alla fiducia nell’economia genovese, mostra il peggior  risultato sia in termini di andamento temporale, sia in un confronto con gli  altri tre. Il risultato di questa settimana, infatti, è pari al 7,0%, in calo di  1,5 punti rispetto alla scorsa settimana. Allo stesso modo, la quota di quanti  mostrano un giudizio negativo sul tema, cresce nel corso dell’1,4%, passando dal  75,1% della precedente rilevazione all’attuale 76,5%. La qualità della  vita Anche l’indicatore della qualità della vita, nel corso dell’ultima  settimana risente dell’atmosfera generale mostrando una minima contrazione di  giudizi positivi dal 36,6% al 36,4% (-0,2%). A fronte di questo risultato  crescono i giudizi negativi (rispetto a quelli incerti) che passano dal 45,2% al  45,6% (+ 0,4%). 

Verrebbe da dire "tanto tuonò che piovve", se la causa non fosse, in realtà, il gran caldo. Il sindaco Gianni Alemanno, su proposta dell'assessore all'Ambiente, Marco Visconti, ha firmato un'ordinanza che vieta la circolazione delle botticelle durante tutta la giornata nel caso in cui i bollettini sanitari sulle ondate di calore emessi dal ministero della Salute segnalino la massima attenzione, cioè il livello tre. Il provvedimento è stato condiviso dal delegato del sindaco per la salute degli animali, Federico Coccia. "Si tratta di un ulteriore strumento volto a tutelare la salute dei cavalli, che per noi rappresenta un'assoluta priorità", ha dichiarato il primo cittadino, che ha aggiunto: "Il provvedimento, che ha effetto immediato, rientra nel percorso che questa amministrazione ha iniziato con l'approvazione del nuovo regolamento sulle botticelle, che impone misure e controlli più restrittivi a salvaguardia del benessere degli animali". Una richiesta in tal senso era arrivata da più parti dopo l'episodio che venerdì ha visto un cavallo crollare stremato dall'afa in piazza di Spagna . Alla consigliera comunale del Pd Monica Cirinnà si erano aggiunte varie sigle di animalisti, mentre nelle ultime ore aveva espresso una chiara posizione a favore del divieto il capogruppo dell'Udc in Campidoglio Alessandro Onorato. Chi protegge le botticelle? di MARGHERITA D'AMICO In casa Pd, a rilanciare la polemica ci aveva pensato l'assessore provinciale al Turismo Patrizia Prestipino, che appoggiando la richiesta dell'Enpa ha rivolto un appello al prefetto a nominare un commissario per la tutela degli animali. Ancora più radicale la proposta Argomenti romacaldo 
Un ragazzo di 15 anni è stato ricoverato questo pomeriggio al pronto soccorso di Careggi per una crisi respiratoria. Secondo le prime ricostruzioni era uin casa, un appartamento in zona Peretola, con la sorella di 12 anni a cui avrebbe preparato uno scherzo. Per spaventarla si è legato una cintura intorno al collo e ha legato un'estremità alla finestra. Il ragazzo però è rimasto incastrato ed è scattato l'allarme. Trasportato d'urgenza in ospedale, durante il tragitto ha ricomincioato a respirare regolarmente. Ora si trova ricoverato in prognosi riservata. Sul fatto ci sono accertamenti in corso da parte dei Carabninieri. 
LONDRA - Seconda vittoria, in altrettante partite, per l'Italia femminile di volley. Le azzurre superano un coriaceo Giappone con il punteggio di 3-1 (25-22, 25-21, 20-25, 25-22). Prossimo impegno mercoledì alle ore 17.45 contro le padrone di casa della Gran Bretagna. Il match tra Italia e Giappone conquista gli spettatori dell'Earls court e strappa applausi. Il sestetto guidato in panchina da Massimo Barbolini conferma quanto di buono visto in gara uno e lancia chiari messaggi di crescita. A decidere la sfida l'ingresso sotto rete di Francesca Piccinini al posto di Carolina Costagrande, un po' discontinua ma capace di realizzare 17 punti. Bastano pochi scambi all'atleta azzurra per mettere a terra un paio di palloni decisivi e farsi abbracciare e ringraziare dalle compagne. In formazione, invece, la novità della serata riguarda il cosiddetto derby della famiglia Bosetti. Questa volta nel sestetto base entra Lucia al posto della più giovane sorella Caterina. Per la ragazza 15 punti e un doppio lavoro in ricezione e difesa. Per il resto Antonella Del Core (16 punti) si conferma ad alti livelli e Simona Gioli (15 punti) la più utile. Dal punto di vista tecnico l'Italia fa vedere una buona pallavolo soprattutto nei primi due set con grande pressione a partire dal servizio. Vistoso calo nel terzo parziale, ma la forza di reagire non rovina la festa. A dover per forza trovare un neo alla prestazione allora bisogna prendere di mira la ricezione: da sempre il cosiddetto Tallone d Achille di questo gruppo. In casa nipponica grandi difese che hanno allungato le azioni e in attacco una buona Ebata con 21 punti personali. Nei primi due set il Giappone insegue sempre. In avvio subito Gioli e il muro fanno la differenza. Spicca la prova di Antonella Del Core che attacca i palloni decisivi e diventa il perno della squadra. Il Giappone difende bene e non concede nulla, poco per fermare il passo vincente dell'Italia. Qualche incertezza nella fase finale del parziale non cambia l'esito, 25-22 per le azzurre. Secondo set più equilibrato che comunque conferma il passo convincente dell'Italia e la voglia da parte delle atlete orientali, abbastanza lucide, di non lasciare scappare via le avversarie. Anzi a metà del parziale il Giappone ottiene il primo vantaggio. Poi ci pensa la premiata ditta Lo Bianco-Gioli con la famosa "fast" a riportare le azzurre avanti. L'allungo è decisivo e addirittura anche il libero Croce, evento storico per un difensore, firma un punto (25-21). Riapre il match con merito il Giappone. All'improvviso arriva il calo di concentrazione delle ragazze di Barbolini e sui volti delle giocatrici di Manabe torna il sorriso. La squadra nipponica controlla il terzo set: ha il merito di aver velocizzato il gioco e creato parecchi grattacapi alla difesa azzurra. L'attacco italiano è in difficoltà per colpa di un muro orientale ordinato. Nonostante un tentativo di rimonta, la squadra nipponica accorcia le distanze (25-20). Il Giappone cresce tanto e la partita si mette sui binari dell'equilibrio. Bastano piccoli errori a far pendere l'ago della bilancia da una parte oppure dall'altra. A tenere a galla l'Italia le ottime scelte della palleggiatrice Eleonora Lo Bianco che varia molto le soluzioni offensive. E' il momento di Francesca Piccinini, pochi scambi per conquistarsi la gloria: entra per il delicato finale punto a punto. Sarà la sua classe a far pendere l'ago della bilancia dalla parte azzurra (25-22). A punteggio pieno pure la Russia che supera la Repubblica Dominicana 3-1 con 22 punti (sei muri) della Gamova, vera trascinatrice della squadra allenata da Sergey Ovchinnikov. 
ROMA - Rette bloccate per gli studenti universitari, in tempo con gli esami e con un redditi Isee fino a 40.000 euro. Per i farmaci invece resta l'obbligo di indicare il principio attivo nelle ricette, ma sarà il medico a decidere se scrivere anche il nome di uno specifico medicinale. Sono queste le ultime novità al decreto legge spending review, inserite con il maxiemendamento, su cui il governo ha posto la fiducia in aula al Senato. Il provvedimento sarà votato domani da palazzo Madama, quindi passerà alla Camera per la seconda lettura. Nel testo entra anche il decreto legge dismissioni, con le misure per unire le agenzie fiscali e per il finanziamento di Mps. Ecco di seguito le principali novità del provvedimento che domani sarà votato da palazzo Madama. Farmaci di marca. Il nuovo testo da al medico la "facoltà" di decidere se inserire o meno il nome di uno specifico farmaco nella ricetta, insieme al principio attivo. L'indicazione del farmaco sarà "vincolante per il farmacista, ove in essa sia inserita, corredata da una sintetica motivazione, la clausola di non sostituibilità". Tasse universitarie. Retta universitaria bloccata per tre anni, per gli studenti in corso con un reddito familiare Isee sotto i 40.000 euro. Per i prossimi tre anni accademici, a decorrere dal 2013-2014, l'incremento della contribuzione per gli studenti iscritti entro la durata dei rispettivi corsi di studio di primo e secondo livello, non può essere superiore all'indice dei prezzi al consumo dell'intera collettività". Argomenti sprechi 
