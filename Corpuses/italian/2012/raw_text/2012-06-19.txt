DONETSK - "A che servono cinque arbitri se non convalidano una gol così?". La domanda risuona nel dopopartita di Ucraina-Inghilterra. Il ct ucraino Blokhin, che ha concluso con la sua squadra l'avventura a Euro 2012, non può non recriminare per la rete non concessa dall'arbitro Kassai, dopo che il salvataggio di Terry sul tiro di Devic era arrivato con la palla abbondantemente oltre la linea: "Il pallone era entrato di almeno 50 centimetri, ma non ci hanno dato il gol - dice Blokhin con un po' di amarezza e fatalismo - Cosa posso dire di più, se cinque arbitri sul terreno non l'hanno visto? A che servono?". Il ct dei padroni di casa però vuole però anche andare oltre l'arbitraggio: "Siamo stati sfortunati: devo complimentarmi con i miei giocatori, sono fiero della mia squadra e dei nostri tifosi". 
KIEV  - La Francia passa ai Quarti di Finale dove sfiderà i campioni del mondo della Spagna. Ma i transalpini lo fanno subendo una lezione di calcio dalla Svezia, nazionale già matematicamente eliminata prima del match giocato stasera a Kiev. Un 2-0 senza possibilità di replica che porta la firma di Ibrahimovic e di Larsson. Dopo un primo tempo piuttosto brutto, condizionato anche dal gran caldo, nella ripresa la squadra del ct Hamren ha preso il sopravvento e ha vinto con onore e merito. Passo indietro invece per gli uomini di Laurent Blanc. TOIVONEN, SOLO PALO - La Svezia si schiera con un 4-2-3-1 con Toivonen unica punta supportato da Bajrami, Ibrahimovic e Larsson. La Francia conferma il suo 4-3-3 ma stavolta Menez siede in panchina: in attacco, insieme a Benzema e Ribery, c'è Ben Arfa. A centrocampo si rivede M'Vila dal 1' al posto di Cabaye. Come anticipato, il primo tempo non offre emozioni clamorose. Le squadre di equivalgono, giocano a ritmi molto bassi e non trovano varchi quando provano a costruire gioco. Parte però con più brio la Svezia che al minuto 10 ha la chance maggiore dei primi 45': Mexes di addormenta e si fa superare dal fisico di Toivonen che s'invola verso Lloris. Ma l'attaccante, una volta in area, si defila troppo a destra e quando conclude prende solo la base del palo. RIBERY IL PIU' VIVACE  - Per gran parte dei primi 45' non succede altro. Nella Francia l'unico che sembra avere voglia di inventare qualcosa è Ribery che giostra sulla corsia di sinistra. Al minuto 8 è suo l'unico tiro nello specchio della porta, ma Isaksson è attento. Al 18' il giocatore del Bayern Monaco serve Benzema ma il tiro di quest'ultimo dal limite dell'area è ampiamente fuori misura. Al 35' si fa vedere Ben Arfa con una bella conclusione da fuori area e palla di poco sul fondo. Al 45' sempre Ribery ci prova dal limite dell'area ma Mellberg si oppone. WILHELMSSON CAMBIA LA GARA  - A inizio ripresa, Hamren lascia negli spogliatoi l'inconcludente Bajrami e lo rimpiazza con l'ex romanista Wilhelmsson. I risultati sono chiari dai primi secondi di gioco quando il neo entrato viene pescato in offside e pressa dal 1' i difensori avversari. La sua posizione dà fastidio alla retroguardia transalpina che viene messa in netta difficoltà. Al 9' è Lloris a salvare la squadra di Blanc parando un tiro al volo di Larsson. IBRA NON PERDONA  - Mentre l'Inghilterra passa in vantaggio sull'Ucraina, la Francia prende il gol al minuto 10: traversone dalla destra di Larsson e magnifica deviazione al volo di Ibrahimovic che non lascia scampo a Lloris. Gol strepitoso, forse il più bello visto a Euro 2012 fino a ora. La Svezia insiste e Lloris deve fare gli straordinari dicendo di no in pochi minuti a Wilhelmsson e a Mellberg. Blanc cambia qualcosa inserendo Malouda per Ben Arfa. La Francia riesce a prendere campo ma nell'area avversaria c'è un muro insuperabile che porta il nome di Mellberg: superba la prova del difensore che in svariate occasioni mette una pezza alle falle dei compagni. LARSSON CHIUDE I CONTI  - Blanc prova ancora cambiare inserendo Menez e Giroud. I due in effetti hanno una chance a testa ma non la sfruttano a dovere. Più cinica la Svezia che, dopo aver difeso coi denti l'1-0, al 46' raddoppia con merito. Cross dalla destra, in area Holmen calcia al volo e prende la traversa; sulla ribattuta del legno è pronto Larsson a ribadire in rete. La Svezia esce a testa altissima da Euro 2012. Per la Francia urge un veloce cambio di rotta per non naufragare nei Quarti contro la Spagna. SVEZIA-FRANCIA 2-0 (0-0) Svezia (4-2-3-1): Isaksson 6,5, Granqvist 6, Mellberg 7,5, J. Olsson 6, M. Olsson 6,5, Svensson 6 (32' st Holmen 6), Kallstrom 5,5, Bajrami 5 (1' st Wilhelmsson 7), Ibrahimovic 7, Larsson 7, Toivonen 5,5 (32' st Wernbloom sv). (12 Wiland, 23 Hansson, 2 Lustig, 15 Antonsson, 17 Safari, 14 Hysen, 22 Rosenberg, 6 Helm, 11 Elmander). All.: Hamren 7 Francia: (4-2-3-1): Lloris 7, Debuchy 5,5, Rami 5,5, Mexes 5, Clichy 5,5, M'Vila 6 (37' st Giraud sv), Diarra 6, Ben Arfa 5,5, Nasri 5,5 (32' st Menez sv), Ribery 6,5, Benzema 6. (16 Mandanda, 23 Carrasso, 3 Evra, 13 Reveillere, 21 Koscielny, 6 Cabaye, 8 Valbuena, 12 Matuidi, 15 Malouda, 19 Martin). All.: Blanc 5 Arbitro : Proenca (Por) 7 Reti : nel st 9' Ibrahimovic, 46' Larsson. Angoli : 8-2 per la Francia. Recupero : 1' e 4'. Ammoniti : Mexes, Svensson e Holmen per gioco scorretto. Spettatori : 70 mila. 
Mesi di rilevazioni sul territorio, di monitoraggi dell'aria vicino alla "discarica dei veleni". Un rapporto dettagliato e una conclusione che non lascia spazio alle interpretazioni: "La zona di Malagrotta è compromessa". E' questa la sintesi dello studio epidemiologico disposto dalla Regione Lazio. Un corposo dossier che è stato depositato nei giorni scorsi in procura, dove i magistrati hanno aperto un fascicolo in relazione a quattro casi di morti sospette per tumore registrate tra gli abitanti di Malagrotta, Massimina e Ponte Galeria. Una superficie già dichiarata "a rischio" per la concomitante presenza della discarica, di una raffineria e di depositi di carburante. Esalazioni tossiche e rifiuti stoccati senza rispettare le regole previste dalla normativa europea avrebbero quindi ucciso finora almeno quattro persone, secondo l'ipotesi del procuratore aggiunto Roberto Cucchiari e del pubblico ministero Alberto Galanti, che hanno già iscritto nel registro degli indagati, con l'accusa di omicidio colposo e lesioni colpose, Francesco Rando, rappresentante legale della Giovi s. r. l., la società che gestisce la storica discarica. "Un'area  si legge nell'analisi epidemiologica  dove i residenti hanno la possibilità di contrarre un cancro alla laringe, al pancreas o al cervello con una percentuale superiore del 3/4 percento rispetto al resto dei cittadini della capitale. E lo stesso accade per le malattie cardiovascolari o quelle alle vie respiratorie". I ricercatori hanno comunque sottolineato che restano ancora da appurare le cause effettive che potrebbero provocare una maggiore incidenza nel contrarre tumori o malattie. Vanno quindi valutate tutte le possibili variabili che potrebbero influire sulle condizioni di salute degli abitanti nel sito, finito sotto la lente degli inquirenti. L'indagine ha preso il via lo scorso settembre, dopo le denunce presentate a piazzale Clodio dai parenti delle quattro vittime, tutte morte di tumore, nel giro di pochi mesi, tra il 2008 e il 2010. Un'inchiesta ad ampio raggio, che potrebbe anche allargarsi alle altre decine di esposti fatti in questi mesi da chi soffre di patologie, disturbi disfunzionali alla tiroide, problemi cardiocircolatori e respiratori. "Mi auguro che la procura disponga al più presto una consulenza per fare chiarezza su tutto quello che è successo in questi anni" ha commentato l'avvocato Francesca Romana Fragale, presidente dell'"Associazione Futuro sostenibile", che rappresenta le famiglie delle quattro vittime. 
DONETSK - Roy Hodgson loda lo spirito dei suoi giocatori dopo il successo sull'Ucraina che è valdo all'Inghilterra il primo posto nel girone e la sfida con l'Italia: "Stasera è stata molto dura, ma abbiamo fatto una prestazione coraggiosa. Loro hanno cominciato molto bene, c'erano 60 mila persone allo stadio e quattro mila inglesi coraggiosi. Noi siamo stati pericolosi in alcune circostanze, ma possiamo esserlo maggiormente. Abbiamo avuto un pizzico di fortuna, il gol non è stato il frutto del gioco, ma questa squadra è giovane e stiamo lavorando per migliorare. Del resto dovete anche considerare lo scenario: sapevamo della sconfitta della Francia, un pareggio ci avrebbe comunque promosso come primi nel girone e per questo eravamo prudenti. In ogni caso molti non pensavano avremmo superato il gruppo, invece l'abbiamo vinto. Rooney? Ha giocato una partita eccellente, può segnare molti gol in questo Europeo". ROONEY PENSA ALL'ITALIA - A proposito di Rooney, pensa già alla sfida con l'Italia: "Sarà una partita difficile, ma dobbiamo avere fiducia in noi stessi. Che ci si aspetti o meno che facciamo bene, noi ci crediamo e siamo pronti per le sfide che abbiamo davanti". Rooney, al rientro doopo la squalifica, ha deciso la partita: "Siamo felici di aver vinto ed è stato grandioso andare subito a segno - racconta - Non segnavo da un po' in un grande torneo ma tutta la squadra è stata fantastica. Conosciamo le nostre qualità e cosa sappiamo fare, abbiamo lavorato duramente sul piano tattico. Adesso abbiamo un giorno di riposo in più e speriamo di tornare in campo freschi. La cosa principale era passare il girone". GERRARD: "AZZURRI FORTI IN DIFESA" - "Il passaggio del turno ci dà una spinta importante: ora guardiamo all'Italia, una squadra molto forte difensivamente. Avevamo un gruppo difficile - spiega capitan Gerrard - ma siamo partiti con l'idea di vincerlo e ci siamo riusciti, nonostante nessuno credesse in noi. Oggi la prestazione non è stata fantastica, ma abbiamo lavorato duramente e ottenuto il risultato sperato. Ora affrontiamo una gara alla volta: per fare bene in queste competizioni c'è bisogno di un pò di fortuna, speriamo di averne nelle prossime partite. Il gol di Rooney? Lui è importante per la nostra squadra: oggi ha segnato con un semplice tap-in, ma se prosegue così faremo molta strada all'Europeo". 
La Circus Parade “Circus Parade”: uno spettacolo corale che nasce dall’incontro di due  kermesse, il Festival Fiati del Conservatorio di Novara e il Festival  Sul Filo del Circo di Grugliasco. Sessanta artisti in scena, alle 21.30  sotto lo chapiteau del Teatro Le Serre di Grugliasco, per una grande  festa in cui si sposano musica e circo; un concerto che è anche  performance circense, in cui ogni esibizione è accompagnata da brani di  Georges Bizet, Nino Rota, e Sergej Prokofiev. Ad armonizzare note, passi  ed evoluzioni, l'estro sapiente di Silvia Francioni, che ha saputo  coordinare i talenti degli artisti del Cirko Vertigo e dei musicisti del  Conservatorio Cantelli di Novara. Lo show è un’anteprima del festival  internazionale di circo contemporaneo “Sul Filo del Circo” che si  svolgerà a Grugliasco dal 29 giugno al 4 agosto. Biglietti 7/5 euro;  info www.sulfilodelcirco.com “LA REPUBBLICA” DEGLI ANIMALI UN S.O.S. ANIMALISTA Come cercare casa a un animale abbandonato? A chi rivolgersi per  prestare servizio di volontariato? Chi contattare per adottare un  cucciolo? Come ogni mercoledì, dalle 14 alle 16 un volontario animalista  ospite della redazione torinese di “Repubblica” risponde ai quesiti e  raccoglie gli appelli dei INDIA & TIBET India e Tibet sono due mici fratelli di un anno che sono stati  abbandonati. II volontari cercano per loro di nuovo una casa, ma  insieme, perché sono troppo uniti. Sono molto dolci, sterilizzati,  testati (fiv/felv negativi) e vaccinati- Sono adottabili in appartamento  o case con giardino solo se lontanissime da strade pericolose, si  daranno in adozione solo dopo controllo pre-affido, firma del modulo di  adozione e disponibilità a rimanere in contatto dopo l’adozione. In  Simona al cellulare 320/3610165 dopo le 18. IL GROOMING DAY Il Rifugio degli Asinelli di Sala Biellese invita i lettori al “Grooming  Day dell’anno” che si terrà domenica 24 dalle 14 alle 18.30, nella sede  di via per Zubiena 62; gli amici degli asinelli potranno festeggiare  San Giovanni in compagnia degli oltre cento ospiti del centro e scoprire  come occuparsi degli asinelli. Info www.ilrifugiodegliasinelli.org PICCOLA LENTICCHIA Lenticchia è un bracco femmina di uno o due anni, purtroppo risultata  lievemente positiva leishmnaia, una malattia che si può tenere sotto controllo con regolari prelievi annuali del sangue. È stata trovata per  strada in Sardegna dai volontari dell’associazione torinese LiberiTutti,  denutrita e con un inizio di mastite. Di carattere è molto coccolona ed  espansiva; sarà affidata microchippata e testata, e potrebbe arrivare  in continente verso fine Giugno. Info Bianca dopo le 17 al 380/3130298 . INCONTRI & EVENTI MILITARI & LIBERAZIONE Alle 21 al Circolo Ufficiali in corso Vinzaglio 6, per il ciclo  “Militari e guerra di liberazione”, è in programma l’incontro “Raffaele  Cadorna. Comandante generale del Corpo nazionale di Liberazione - Alta  Italia” con Luisa Cavallo. Info www.centropannunzio.it GAM CON FANG LIJUN Alle 18 al Circolo dei Lettori in via Bogino 9 il noto artista cinese  Fang Lijun, al quale la Gam dedica una grande personale, incontra il  pubblico con il direttore della Galleria d'Arte Moderna, Danilo Eccher e  il direttore del Namoc di Pechino, Fan Di'an. Info 011/4429518 . IL TANGO, DA SOLA Alle 18.30 alla Feltrinelli Express della stazione di Porta Nuova,  l'autrice Rosalba Panzieri presenta il volume “Tango sola” (Arpanet)  ispirato al ballo argentino nella sua accezione completa di danza e  parola. Segue performance teatrale degli attori della scuola O.D.S. e  del gruppo coreografico della scuola Tangonauti. Info 011/563981 . TORINO È CINEMA Alle 18 alla Fnac, incontro con Davide Bracco, direttore di Film  Commission, per scoprire quali saranno le prossime produzioni che  vedranno Torino protagonista nell’estate 2012: lungometraggi e fiction,  con protagonisti, tra gli altri, Luca Argentero, Vittoria Puccini e  Angela Finocchiaro. Info 011/5516711 . UN’ESTATE ORIENTALE Dalle 15 alle 17 al Museo d’Arte Orientale in via San Domenico 11, prima  giornata del servizio di attività estive al museo “Un'estate orientale”  per intrattenere i bambini della scuola primaria e del primo anno della  scuola secondaria di primo grado con attività ludico-didattiche  inerenti alle tematiche che si sviluppano nelle collezioni. Il costo è  di 4 euro al giorno con iscrizione obbligatoria allo 011/4436927 . MUSICA APERITIVO AL MOLODICIOTTO Dalle 19 l’aperitivo al Molodiciotto in corso Moncalieri 18 è con  “Circles”: in programma, il meglio del soul, dai suoi classici a quello  più moderno, intriso di musica elettronica sperimentale. VENIVATECI@PUEBLOLIBER Alle 20 al Pueblo Liber in corso Vercelli 2, sesto appuntamento con la  terrazza permanente “Venivateci” di Guido Catalano e Matteo Castellan:  si presenta il nuovo libro di Alessandro Giuda Gianetti “La guida di  Giuda – I 76 bar più temibili di Madrid” (Miraggi Edizioni) con il  percussionista Vito Miccolis e Johnny Fishborn che presenta il suo nuovo  album “River Brother Desert Lover”. Info puebloliber@gmail.com TEATRO FESTIVAL DELLE COLLINE Per il “Festival delle Colline Torinesi”, alle 21 alle Fonderie Limone  di Moncalieri, Motus in “The plot is the revolution”; alle 18, 19, 20,  21 e 22 alla Cavallerizza Reale, ricci/forte in “Pinter’s anatomy”; alle  21 a Casa Cuocolo Bosetti a Vercelli, Cuocolo/Bosetti Iraa Theatre in  “Roberta torna a casa”. Info www.festivaldellecolline.it CINEMA DEDICATO A FALCONE Alle 20.45 alla Fabbrica delle E in corso Trapani 95, va in scena la  pièce “Per questo!” di Lucio Diana Eleonora Mino Davide Viano, dedicata a  Giovanni Falcone, e organizzata da Anm e Libera Piemonte. In scena, la  compagnia Bonaventura su un testo tratto dal libro “Per questo mi chiamo  Giovanni” di Luigi Garlando. Ingresso gratuito; info www.gruppoabele.org LA FABBRICA DELLE IDEE Per il “Racconigi Festival”, alle 21.30 all’ex Ospedale Psichiatrico di  Racconigi va in scena “Kore” per la regia, coreografia e scene di  Virgilio Sieni, con Ramona Caia, su musiche Angelo Badalamenti,  Francesco Giomi, Arvo Pärt. Ingresso 10/7 euro; info e prenotazioni 335/8482321 e www.progettocantoregi.it IL MARE È CHIUSO In occasione della “Giornata Mondiale del Rifugiato”, alle 18 al Museo  della Resistenza in corso Valdocco 4/a aderisce alla campagna “Mai più  respinti” ospitando la proiezione del film documentario “Mare chiuso” di  Stefano Liberti e Andrea Segre; introduce Paola Giani. Ingresso libero;  info 011/4420786 . MEZZANOTTE A PALAZZO Alle 21 si apre la minirassegna cinematografica “Cinema a Palazzo” nel  cortile di Palazzo Lascaris in via Alfieri 15: la proiezione di “Dopo  mezzanotte” di Davide Ferrario è introdotta dalla presentazione del  libro “Ciak Piemonte: La commedia all’italiana” con Stefano Della Casa,  Germana Pasquero, Claudio Di Minno, Matteo Pollone e Caterina Taricano.  Info www.aiacetorino.it IL QUINTO POTERE Alle 21.30 al Blah Blah in via Po 21, per la rassegna cinematografica in  lingua originale dedicata alla produzione del regista Sidney Lumet, si  proietta “Quinto potere” del 1976. A seguire “Go go mustache! Party” tra  cibo e musica d’altri tempi. Ingresso 5 euro; info www.blah-blah.it THE BLANK CITY Alle 20.30 nella sala tre del cinema Massimo in via Verdi 18 si proietta  il film-documentario “Blank City” del 2010 di Céline Danhier,  presentato in prima mondiale alla Berlinale nel febbraio 2010;  un’inedita riflessione sulla Blank Generation e sulla No Wave, che in  epoca pre-reaganiana travolsero New York. Info www.museocinema.it CINEMA LOW COST Primo appuntamento con la programmazione cinematografica estiva del  Cecchi Point: alle 21.30 in via Cecchi 17, è protagonista il cinema di  genere e indipendente proveniente dal Circuito Poverania nel  minifestival “Fare cinema a basso costo” con la proiezione de  “L’invasione degli Astronazi” del 2009 di Alberto Genovese. Info www.cecchipoint.it TUTTO SU ZURLINI Alle 18.45 nella sala tre del cinema Massimo in via Verdi 8 si proietta  il film “Seduto alla sua destra” del 1968, nell'ambito della rassegna  “Paesaggi dell’anima. Retrospettiva Valerio Zurlini”. Info www.museocinema.it 
Gli ultimi pezzi sono stati caricati su un furgone e portati via ieri, in tarda serata. È stato smontato senza rimpianti il campo "Roma", l'area allestita per gli sfollati di Novi di Modena, uno dei paesi devastati dal terremoto del 29 maggio che ha messo in ginocchio l'Emilia. Un campo per 150 persone che era stato "donato" dal sindaco Alemanno, ma "completamente inadatto" secondo il primo cittadino del paese emiliano, Luisa Turci. La quale ora non nasconde il disappunto: "Questo non è un teatro, non ci sono passerelle. Stiamo vivendo una tragedia, ma andremo avanti lo stesso". Il campo "Roma" è stato aperto solo venti giorni fa a Rovereto, una frazione di Novi, anch'essa colpita duramente dal sisma. Già dalle prime ore le cose non hanno funzionato. "È stato costruito in un pezzo di campagna privato, che non aveva niente  -  dice l'assessore alle Politiche sociali del Comune di Novi, Dario Zenoni  -  Non c'erano neppure gli allacci per acqua e luce elettrica, i problemi strutturali erano evidenti. Le tende erano diverse da quelle della Protezione civile: quando pioveva entrava acqua, mentre con il sole si sono raggiunte temperature altissime all'interno, perché appunto non erano adatte". Più tende da campeggio con gli amici, che da emergenza per persone che hanno perso tutto. E che ora, alla disperazione per aver perso la casa, devono aggiungere la fatica di un "trasloco" forzato. Ieri mattina, infatti, con un bollettino ufficiale il Comune di Novi ha comunicato la novità: "È attivo il nuovo campo di accoglienza "Rovereto", posto nel campo sportivo, caratterizzato da una maggiore recettività, più vicino al centro, con comfort abitativo e servizi migliori rispetto a quello precedente. Di conseguenza il campo "Roma" è stato smantellato. Il nuovo campo conta una disponibilità di circa 350 persone". E sarà gestito dalla Protezione civile dell'Emilia Romagna. Ma il sindaco Turci, durante una pausa da una delle tante riunioni operative per gestire l'emergenza, abbandona per un attimo la diplomazia dei comunicati: "In queste ore finalmente lo stanno smontando. Che venga portato tutto via, era una roba indecente  -  scandisce  -  L'aspetto incredibile di questa vicenda è che Alemanno non mi ha nemmeno consultata. Nulla, nemmeno un consiglio. È venuto lì e ha fatto montare quelle tende in un campo privato. Ma non è così che si lavora: ci si confronta, ci si mette d'accordo, si offre e si accetta aiuto. Io ho già dato, non ho ricevuto. Ce la faremo lo stesso da soli, c'è molto lavoro, ma ce la faremo". A conclusione della vicenda, non poteva mancare anche un piccolo giallo. Sul sito della Protezione civile di Roma, infatti, è apparso questo comunicato: "Roma capitale estende il campo d'accoglienza per i terremotati di Rovereto". "Guardi, non so cosa dire - taglia corto l'assessore Zenoni - Ci risulta che il campo non sarà gestito da loro, ma da noi. E comunque ora non vogliamo più pensarci, c'è ancora molto altro da fare". 
DONETSK - Da Hurst a Devic, passando per Frankie Lampard. C'è quasi sempre un gol fantasma nei momenti chiave del calcio inglese: questa volta gioca a suo favore, poiché nega all'Ucraina la rete che avrebbe riaperto partita e discorso qualificazione. Come per la Polonia, il fattore campo si rivela inutile: subito eliminate entrambe le nazionali organizzatrici, accadde già nel 2008 con Austria e Svizzera. Il contemporaneo scivolone della Francia va a capovolgere gli equilibri del Gruppo D: gli albionici chiudono in testa, nei quarti di finale sfideranno l'Italia. MEGLIO L'UCRAINA  - Forte dei due risultati su tre a disposizione, Hodgson imposta la gara come fece nella sfida d'esordio. Il suo 4-4-2 deve proteggere lo 0-0, Blokhin non ha Shevchenko a disposizione dal primo minuto e punta sul tandem offensivo Devic-Milevskiy. Otto giri d'orologio e Yarmolenko perde l'attimo buono per il tiro: Terry gli nega la conclusione sul più bello. Al 22' ci prova Gusev da fuori area, mancino alto di pochissimo. Wayne Rooney, al debutto nel torneo dopo la squalifica di due turni, si divora il vantaggio al 28': colpo di testa a lato su splendido invito di Young da sinistra. L'Ucraina continua ad imporre il suo gioco, alla mezz'ora Yarmolenko calcia a rete dai 14 metri ma trova la risposta in tuffo di Hart. DISASTRO PYATOV  - La ripresa sembra iniziare rispettando un copione simile a quello del primo tempo, mentre Francia e Svezia sono ancora sullo 0-0. La scossa la dà, suo malgrado, Pyatov. Cross di Gerrard da destra sugli sviluppi di un angolo, la doppia deviazione di Selin e Khacheridi manda in tilt l'estremo dello Shakhtar, che lascia passare il pallone regalando a Rooney il più comodo degli assist. Il numero 10 inglese potrebbe addirittura chiudere il discorso qualche minuto più tardi, quando scatta in solitaria dalla propria metà campo su lancio di Gerrard: Rakitskiy lo rimonta, lo scarico per Milner non produce pericoli. IL GOL FANTASMA  - Ucraina a un nulla dal pareggio al 16': cross da sinistra di Yarmolenko, Milevskiy (in fuorigioco) mette alto di testa. Sessanta secondi e arriva l'episodio più discusso. Nuovamente Milevskiy protagonista, stavolta nelle vesti di assist man: gran palla per Devic, che elude il rientro di Terry e calcia sull'uscita di Hart. Il portiere del City sporca la conclusione, la sfera si impenna e vola verso la rete. La Donbass Arena trattiene il fiato ed esplode, il recupero acrobatico di JT appare vano. Non per Kassai e per l'arbitro di porta: gol non assegnato. L'errore è macroscopico e il replay lo evidenzia, portando con sé inevitabili discussioni sull'effettiva utilità del "giudice di linea". Pyatov al 23' salva su Ashley Cole dopo un netto errore in uscita, la spinta dell'Ucraina è come congelata dal precedente errore arbitrale. Konoplyanka è l'ultimo ad arrendersi: destro da 30 metri che mette in difficoltà Hart e azione personale ad ispirare un mancino di Yarmolenko di poco alto. Il 2-0 Svezia lancia però gli inglesi, primi nel girone senza aver impressionato: a Prandelli il compito di disinnescarli nei quarti di finale. Linee di porta permettendo. Inghilterra-Ucraina 1-0 (0-0) Inghilterra (4-4-2): Hart 6; Johnson 6, Terry 7, Lescott 6.5, Cole 6; Milner 5 (24' st Walcott 5.5), Gerrard 6, Parker 5.5, Young 6; Rooney 6 (42' st Chamberlain sv), Welbeck 5 (37' st Carroll sv). (Butland, Green, Baines, Jagielka, Jones, Kelly, Downing, Henderson, Defoe). All.: Hodgson Ucraina (4-1-2-1-2): Pyatov 4.5; Gusev 6.5, Khacheridi 6, Rakitskiy 6, Selin 6; Tymoschuk 5.5; Yarmolenko 6.5, Konoplyanka 7; Garmash 5.5 (33' st Nazarenko sv); Devic 6 (25' st Shevchenko 5.5), Milevskiy 5.5 (32' st Butko sv). (Goryainov, Koval, Kucher, Mikhalik, Shevchuk, Aliev, Rotan, Seleznyov, Voronin). All.: Blokhin Arbitro : Kassai (HUN) Rete: 3' st Rooney Ammoniti : Rakitskiy, Tymoschuk, Shevchenko e Gerrard per gioco falloso, Cole per comportamento non regolamentare Recupero : 0 e 3' 
KIEV - Fa buon viso a cattivo gioco Laurent Blanc: la sua Francia, dopo due convincenti prestazioni, è stata dominata dalla Svezia e ha rimediato un netto ko, che però non ha pregiudicato il passaggio ai quarti. Il ct lo ammette senza problemi: "L'obiettivo era la qualificazione ma visto come siamo stati surclassati in tutte le zone del campo e in tutti i reparti, non poteva arrivare un risultato positivo". Non si nasconde Laurent Blanc dopo la brutta sconfitta contro la Svezia. Per la Francia ora ci sono i campioni del mondo e d'Europa in carica della Spagna, ma prima di preoccuparsi degli avversari, i Bleus dovranno scrollarsi di dosso la figuraccia rimediata contro Ibra e compagni. "Ci hanno creato tanti problemi con un grande giocatore che è stato decisivo - il riferimento di Blanc è ovviamente a Ibrahimovic - Se vogliamo arrivare lontano, dobbiamo fare sicuramente meglio". Sulla stessa lunghezza d'onda anche Benzema: "Consoliamoci con la qualificazione, ma se vogliamo fare qualcosa di buono in quest'Europeo non possiamo più giocare in questo modo. La Spagna è favorita, è una delle migliori squadre del mondo: noi siamo fiduciosi, ma ora dobbiamo pensare prima a riposarci e poi a rimetterci a lavorare duramente". 
