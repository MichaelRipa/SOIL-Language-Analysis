ROMA - E' giusto pensare di dare la cittadinanza ai figli di immigrati che nascono in Italia, ma non si può pensare di ricorrere solo al criterio dello "ius soli": così il ministro dell'Interno Annamaria Cancellieri, durante la registrazione di "Che tempo che fa", su Rai tre, ha espresso la sua posizione sull'ipotesi di garantire la cittadinanza italiana ai figli degli immigrati che vivono e lavorano qui, tema tornato al centro del dibattito politico dopo il richiamo del presidente Napolitano . LA CAMPAGNA MANDATE LE VOSTRE FOTO "Se un bambino figlio di immigrati nasce in Italia e i genitori sono stabilmente in Italia ed ha percorso un certo ciclo di studio credo che il diritto alla cittadinanza sia giusto. Deve essere comunque una cittadinanza derivante da tutto un insieme di fattori che possono variare. Lo ius soli semplice ci metterebbe in condizione di far nascere in Italia i bambini di tutto il mondo", ha detto. VIDEO LE PAROLE DEL MINISTRO CANCELLIERI Posizione condivisa dal vicepresidente di Fli Italo Bocchino. "Serve uno ius soli temperato, che permetta ai giovani che vogliono essere italiani, che sono nati nel nostro Paese, con genitori legalmente residenti in Italia ed hanno completato almeno un ciclo di studi, di poter richiedere la cittadinanza prima del compimento del diciottesimo anno di età", ha detto Bocchino, aggiungendo il suo no "allo ius soli semplice, sì a una posizione innovativa ed equilibrata". Di parere diverso il senatore del Pd Ignazio Marino, che a Palazzo Madama ha depositato un disegno di legge per la concessione della cittadinanza - regolata ora sulla base dello "ius sanguinis" - secondo il principio dello ius soli sottoscritto da oltre un terzo dei senatori. "Ritengo sia venuto il momento, non rinviabile, di introdurre nel nostro ordinamento il principio dello ius soli", dice Marino. "Un bimbo o un bimba che nascano in Italia sono italiani", sottolinea, aggiungendo che "è incomprensibile il punto di vista di chi in Parlamento guarda all'immigrazione solo in termini di politiche di sicurezza e non di politiche che riguardano esseri umani e integrazione sociale". Parole accolte tutt'altro che bene dalle file del Pdl: "Marino dice ius soli non rinviabile? Noi rinviamo al mittente questa sciocchezza. Di ius soli non si parla", dichiarano i senatori Achille Totaro e Enzo Fasano e il deputato Agostino Ghiglia. 
CINQUANTA milioni di euro: è il risparmio che i piemontesi hanno realizzato dal 2006 grazie alla nascita delle parafarmacie. Il dato è emerso ieri nell'assemblea dei farmacisti titolari di parafarmacia di Piemonte e Valle d'Aosta. "Se quel poco di concorrenza introdotta nel 2006 ha portato a questi risultati  -  spiega Marco Cetini, presidente di Anpi-Confesercenti  -  figuriamoci che cosa potrebbe succedere se ci fosse concessa la vendita dei farmaci di fascia C soggetti all'obbligo di ricetta medica. Invece, il decreto Monti sulle liberalizzazioni non prevede nulla di tutto questo, preferendo non intaccare la rendita di posizione delle farmacie, a solo vantaggio di queste ultime. Eppure dietro il banco di ciascuna parafarmacia c'è un farmacista, come succede in una qualsiasi farmacia. Dunque, è del tutto insostenibile l'argomento che da noi i cittadini avrebbero minori garanzie: argomento che nasconde, in realtà, la difesa di interessi forti e consolidati". A Torino sono una quarantina le parafarmacie oggi, circa 300 in tutto il Piemonte, per quattro quinti piccoli esercizi, cioè con una superficie inferiore ai 200 metri quadrati. Nei prossimi mesi però potrebbero aumentare in modo significativo se, come ormai sembra certo, la catena di noleggio di video Blockbuster (in fallimento) verrà sostituita da parafarmacie della catena Essere e Benessere. "In realtà  -  spiega Cetini  -  spazio per nuovi esercizi nelle attuali condizioni di mercato ce n'è forse nel resto della regione. Certo non a Torino dove già il numero delle farmacie è più alto della necessità. E dove la lobby dei farmacisti è molto forte". Uno squilibrio dovuto al fatto che molti esercizi vennero aperti quando negli anni Sessanta e Settanta la popolazione della nostra città era molto superiore al milione di abitanti. Lo stesso numero è rimasto anche oggi che siamo in poco più di 900 mila. "Se poi ci saranno anche le nuove licenze per farmacie previste dal decreto sulle liberalizzazioni, anche gli ultimi spazi per noi si chiuderanno", aggiunge Cetini. Pensare che aprire una parafarmacia non è nemmeno così costoso: si va da 50 mila euro per piccoli locali in zone periferiche, a 200 mila euro per zone commerciali di pregio. "Ci batteremo perché il decreto Monti sia modificato nel senso da noi auspicato - conclude Cetini - Intanto, daremo il via a una grande campagna di sensibilizzazione nei confronti dei cittadini: dai prossimi giorni nei nostri negozi sarà affisso e distribuito alla clientela un volantino che illustrerà le nostre ragioni". "Siamo al fianco delle parafarmacie  -  dice Antonio Carta, presidente della Confesercenti  -  in questa loro azione. In questo caso il governo Monti si è dimostrato eccessivamente timido". 
Lunedì 30 gennaio alle 17, nell’area derackettizzata di piazza Pietrasanta, sala Cappella del Cappuccio, presentazione del libro del procuratore nazionale antimafia Pietro Grasso, scritto con Enrico Bellavia, “Soldi sporchi”, Dalai editore. Presiede Nino Daniele, presidente Osservatorio sulla camorra. Intervengono Giovanni Melillo, procuratore aggiunto a Napoli, Tano Grasso, presidente onorario della Federazione antiracket Fai, i giornalisti Lirio Abbate e Ottavio Ragone. Partecipa l’autore. 
BATA (Guinea Equatoriale) - Lo Zambia (7 punti) vince, per 1-0, sulla Guinea Equatoriale, uno dei due paesi ospitanti insieme al Gabon, e si classifica al primo posto al termine del girone A della Coppa d'Africa, scavalcando di un punto gli avversari. La rete decisiva è stata siglata, al 67', da Katongo. Lo vittoria consentirà probabilmente allo Zambia di evitare nei quarti di finale la favorita Costa D'Avorio, al comando nel gruppo B e attesa dal confronto decisivo per il primo posto contro l'Angola. Inutile, sempre nel gruppo A, il successo, per 2-1, della Libia (che chiude il girone a 4 punti) sul Senegal (fanalino di coda con zero punti). Quella del Senegal è stata una partecipazione fiasco: tre sconfitte nonostante un attacco di alto livello (Sow, Ba, Papiss Cissé, Niang, Dia). Anche con la Libia, nonostante il pareggio immediato con Deme Ndiaye (all'11) dopo il vantaggio di al-Boussifi al 5', non è riuscito a portare a casa almeno un punto: la partita è stata decisa ancora da al-Boussifi all'84'. Leggi i commenti I commenti dei lettori In caricamento.. 
ROMA - L'anticipo di sabato manda in fuga l'Itas Diatec Trentino e lascia qualche dubbio sulla tenuta soprattutto mentale di Macerata, uscita con le ossa rotte dal confronto diretto contro la capolista. La quarta giornata di ritorno del campionato di volley di serie A1 conferma l'enorme potenziale dei campioni in carica ed evidenzia alcune difficoltà nelle inseguitrici. Infatti un altro tie break amaro per Cuneo, terza della graduatoria, che torna ancora sconfitta dal Lazio: domenica scorsa ko nella capitale e adesso a Latina. In quattro giornate di ritorno tre debacle al quinto set per i vice campioni d'Italia. Monza conserva il quinto posto regolando una Cmc Ravenna distratta e ormai con un piede quasi in A2. Nella zona centrale della classifica successo e risalita per Roma ai danni di Vibo Valentia. Mentre per quanto riguarda la zona retrocessione stasera può brindare Padova vittoriosa nel difficile derby veneto contro Verona. E intanto salta un'altra panchina: Fefè De Giorgi non è più l'allenatore di San Giustino. Modena spreca invece l'occasione di avvicinarsi a Cuneo e cede 3-1 a Piacenza, che conferma il buon momento e compie un passo deciso verso la salvezza. Per quanto riguarda l'esito del big match, in casa Lube il giorno dopo il black out si cerca di evitare pericolose scorie, visti gli impegni ravvicinati di Champions. Lo stesso tecnico Alberto Giuliani ammette che serve maggiori lucidità in alcuni momenti delle gare: "Trento ci ha fatto capire che i particolari in una sfida contano molto soprattutto nei punti finali dei set. E noi dovremo lavorare molto su questi dettagli. Non abbiamo molto tempo per allenarci, quindi dovremmo imparare ad allenarci giocando. Contro Trento nel secondo set sono stati commessi degli errori macroscopici perché avanti 24-21 con la palla in mano si deve chiudere". Lo stesso coach invita a non fare drammi: "Anche se il primo posto si allontana credo in questa squadra, ha delle indubbie potenzialità. Rimaniamo sereni e sono convinto che in seguito ne vedrete delle belle". Dall'altra parte Radostin Stoytchev non fa proclami ma si coccola la sua creatura, una Trento costruita per vincere di nuovo tutto: "Siamo contenti per la situazione di classifica e la prestazione offerta, bravi a sfoderare un gran carattere quando la situazione si era fatta difficile per noi. Ma restiamo con i piedi per terra". Una nota di merito per un atleta giovane e spesso relegato in panchina: "L'ingresso di Burgsthaler - dice il tecnico bulgaro - è stato determinante per alzare il nostro livello di efficacia a muro, fondamentale diventato importante". Invece l'altro anticipo del sabato sera costa la panchina a Fefè De Giorgi, esonerato dalla guida di San Giustino dopo la sconfitta interna contro la Sisley Belluno al tie break con Fei (22 punti) migliore della serata. Nella nota di del presidente della società Claudio Sciurpa poche parole: "Visto l'andamento della stagione, il club umbro ha ritenuto necessario e opportuno prendere questa decisione". E così dopo Piacenza, con le dimissioni di Angelo Lorenzetti, e Cuneo (esonero di Flavio Gulinelli) salta la terza panchina nella massima serie. E a proposito di panchine bollenti non ha fatto bene l'esonero di coach Gulinelli a Cuneo. I piemontesi lasciano due punti all'Andreoli, un sestetto che si conferma "ammazza grandi" dopo aver battuto poco tempo fa pure Trento. In panchina per la Bre Banca Camillo Placi, l'anno scorso secondo di Prandi, allenatore di Latina. Nell'incrocio tra vecchie conoscenze ha la meglio il "professore" dell'Andreoli che ha una squadra più compatta e forte al servizio. In casa Cuneo i problemi non mancano e le assenze di Grbic e Mastrangelo (a riposo per noie fisiche) non fanno che acuire le difficoltà. In attacco la squadra capitanata di Wout Wijsmans non trova un gioco fluido e spesso fatica tanto. Per quanto riguarda l'Acqua Paradiso Monza c'è poco da dire. I brianzoli, nonostante le assenze di Conte e Molteni, dominano la partita contro Ravenna e ottengono la seconda vittoria interna di fila senza perdere set. Ora l'obiettivo si sposta in Romania dove martedì dovranno affrontare lo Zalau per l'andata del Challenge Round di Coppa Cev. A mettere i panni dei trascinatori tocca a Rooney (19 punti e premiato come migliore atleta della contesa) e Gavotto (14 punti) sempre nel vivo del match. La sfida tra due appaiate in classifica lancia la Roma e lascia dietro la Tonno Callipo Vibo Valentia ancora priva del palleggiatore titolare Coscione. I capitolini trascinati dal giovane Sabbi (mvp della gara) chiudono in fretta il conto. Il tecnico Andrea Giani rivede la squadra al completo con Bjelica in campo e l'opposto recuperato dal problema alla caviglia. Sembra finalmente una Roma più equilibrata che non lascia scampo ai calabresi. Il successo nel derby veneto della Fidia Padova contro Verona lancia i patavini verso la salvezza. Gli scaligeri, al primo stop nel girone di ritorno, non hanno reso secondo le aspettative e la buona serata di Schwarz (18 punti) consente ai padroni di casa una vittoria più facile del previsto. Risultati quarta giornata di ritorno: Lube Macerata-Itas Diatec Trentino 0-3, Energy Resources San Giustino-Sisley Belluno 2-3, Acqua Paradiso Monza-Cmc Ravenna 3-0, Andreoli Latina-Bre Banca Cuneo 3-2, Copra Elior Piacenza-Casa Modena 3-1, M. Roma Volley-Tonno Callipo Vibo Valentia 3-0, Fidia Padova-Marmi Lanza Verona 3-0. Classifica: Itas Diatec Trentino 44, Lube Macerata 38, Bre Banca Cuneo 37, Casa Modena 32, Acqua Paradiso Monza 30, Sisley Belluno 27, M. Roma Volley 23, Marmi Lanza Verona 22, Andreoli Latina 21, Tonno Callipo Vibo Valentia e Copra Elior Piacenza 20, Fidia Padova 18, Energy Resource San Giustino 16, Cmc Ravenna 9. ACQUA PARADISO MONZA BRIANZA-CMC RAVENNA 3-0 (25-22, 25-23, 25-22) MONZA : Ciabattini, Rossini (L), Nikic 8, Forni 9, Buti 7, Rooney 19, Kaszap, De Cecco 1, Gavotto 14. Non entrati Shumov, Roumeliotis. All. Zanini. RAVENNA : Mengozzi 11, Leonardi 2, Corvetta 2, Sirri 7, Tabanelli (L), Verhanneman 5, Gallosti, Moro 16, Brunner 2, Gruszka 7. Non entrati Bendandi. All. Babini. ARBITRI : Balboni, Sobrero. NOTE : Spettatori 900, incasso 1600, durata set: 26', 26', 24'; tot: 76'. M. ROMA VOLLEY-TONNO CALLIPO VIBO VALENTIA 3-0 (25-23, 25-20, 25-23) ROMA : Lebl 7, Paolucci, Paparoni (L), Zaytsev 8, Boninfante 1, Bencz, Corsano (L), Sabbi 24, Cisolla 8, Bjelica 4. Non entrati Antonucci, Maruotti, Puliti. All. Giani. VIBO VALENTIA : Serafini 1, Cernic 7, Diaz 8, Grassano, Bandero', Rak 5, Klapwijk 17, Barone 6, Fanuli (L). Non entrati Falasca, Coscione, Mignolo, Crigna. All. Blengini. ARBITRI : Cipolla, Padoan. NOTE : Spettatori 1629, incasso 3881, durata set: 28', 26', 30'; tot: 84'. FIDIA PADOVA-MARMI LANZA VERONA 3-0 (25-22, 25-20, 25-12) PADOVA : Schwarz 18, Gonzalez 6, Koshikawa, De Marchi 9, Simeonov 11, Semenzato 7, Suljagic 2, Zingaro (L). Non entrati Garghella, Tiberti, Cricca, Giannotti, Rosso. All.: Montagnani. VERONA : Popp 7, Kosmina, Ter Horst 2, Calderan, Meoni, Smerilli (L), Patriarca 6, Zingel 1, Casarin, Kromm 10, Postiglioni 1, Gasparini 9. Non entrati Bolla. All. Bagnoli. ARBITRI : Santi, Piana. NOTE : spettatori 3000, incasso 9500, durata set: 29', 28', 23'; tot: 80'. ANDREOLI LATINA-BRE BANCA LANNUTTI CUNEO 3-2 (25-19, 23-25, 22-25, 25-18, 15-8) LATINA : Rivera Caamano 5, Gitto 14, Sottile 3, Jarosz 29, De Pandis (L), Troy, Diachkov 11, Cester 11, Fragkos 13. Non entrati Hardy-dessources, Guemart, Tailli, Galabinov. Allenatore: Prandi. CUNEO : Henno (L), Ngapeth 15, Fortunato 5, Wijsmans 14, Vissotto Neves 24, Caceres, Vesely 7, Patriarca, Rossi, Pieri (L), Baranowicz 5. Non entrati Van Lankvelt, Izzo. Allenatore: Placì. ARBITRI : Caltabiano, Tanasi. NOTE : Spettatori 780, incasso 5000, durata set: 23', 30', 30', 23', 15'; tot: 121'. COPRA ELIOR PIACENZA-CASA MODENA 3-1 (25-23, 19-25, 27-25, 25-18) PIACENZA : Marra (L), Kral, Papi 13, Zhekov 2, Nikolov 13, Massari, Kampa 4, Zlatanov 15, Holt 12, Tencati 5. Non entrati De Oliveira, Marretta, Penchev. All. Monti. MODENA : Manià (L), Sala 6, Dennis 13, Carletti 1, Kooy 3, Bellei 1, Esko 3, Martino 13, Anderson 18, Piscopo 7. Non entrati Catellani, Casoli, Bossi. All. Bagnoli. ARBITRI : Cappello, Satanassi. NOTE : Spettatori 3300, incasso 11000, durata set: 28', 25', 29', 25'; tot: 107'. Leggi i commenti I commenti dei lettori In caricamento.. 
PARIGI - "L'Europa non è più sull'orlo del baratro. Elementi di stabilizzazione della situazione finanziaria nel mondo e in Europa sono attivi". Così il presidente francese Nicolas Sarkozy in un'intervista in diretta a otto emittenti televisive quando mancano meno di tre mesi dalle elezioni presidenziali del 22 aprile. Nella sua analisi della crisi, il capo dell'Eliseo ha parole di apprezzamento per l'operato del governo italiano e sottolinea che il presidente del Consiglio Mario Monti "ha adottato misure forti e giuste". Sarkozy annuncia poi una serie di provvedimenti fiscali, mirati a finanziare lo stato sociale in questa fase di crisi economica. Dal primo ottobre prossimo un aumento dell'1,6% porterà l'Iva al 21,2% per compensare i 13 miliardi di euro di riduzioni degli oneri sociali versati dalle aziende per i dipendenti, che hanno lo scopo di allineare la competitività a quella delle imprese tedesche. Aumenterà anche la tassa CSG (contributo per l'assistenza pubblica) con esonero per i lavoratori dipendenti. Da agosto verrà inoltre introdotta un'imposta dello 0,1% sulle rendite finanziarie, per "dare un colpo forte" e indurre altri Paesi europei a fare altrettanto. "Il mondo è in tempesta da tre anni perché la finanza senza regole si è comportata in modo folle è normale che ora la finanza partecipi al rimborso dei deficit", afferma il capo dell'Eliseo parlando della tassa sulle rendite finanziarie, guardata con ostilità o riluttanza da molti leader europei. Contro il prelievo si è schierata esplicitamente la Gran Bretagna (il primo mercato finanziario europeo e il secondo del mondo), favorevoli in principio ma più cauti nell'effettiva adozione, Germania e Italia (giovedì tre disegni di legge su questo argomento saranno esaminati in commissione al Montecitorio). Il nodo è che la Tobin Tax per essere efficace dovrebbe essere adottata da tutto il mondo. In caso contrario i capitali si limiterebbero a spostarsi su altre piazze dove il prelievo non viene applicato. Tra le misure annunciate dal presidente francese c'è anche la possibilità per i prossimi tre anni di aumentare del 30% il volume degli immobili. Una decisione che risponde alla proposta del candidato socialista alle presidenziali François Hollande di rilanciare la costruzione di case popolari. Dal mese prossimo verrà poi creata una "banca dell'industria" che avrà una dotazione di un miliardo di euro di fondi propri destinati alle piccole e medie imprese. Infine Sarkozy formalizza la sua ricandidatura all'Eliseo, dicendosi determinato a "non sfuggire il suo appuntamento con la Francia". Pur nella consapevolezza che i sondaggi lo danno dietro al socialista Hollande. 
L'esonero di coach Gulinelli dopo la sconfitta contro la Sisley in Coppa Italia non ha dato alla BreBanca Lannutti la scossa necessaria per provocare una reazione vincente. Comincia con un k.o. al tie break l'avventura di Camillo Placì da capo allenatore della formazione cuneese. L'Andreoli Latina si aggiudica l'incontro dopo che i piemontesi, sotto 0-1, erano riusciti a rimontare e riportarsi in vantaggio per 2 set a 1. Latina trova nel servizio la sua arma in più, mentre i cuneesi, in campo senza Nikola Grbic e Gigi Mastrangelo, non riescono a fare la differenza in questo fondamentale. Si parte con circa un quarto d'ora di ritardo, per via di un black out che interessa tutta la città di Latina ed anche il PalaBianchini. Nel primo set i cuneesi faticano molto a trovare un buon gioco, soffrono soprattutto in attacco, dove mancano di continuità, e si rivelano piuttosto fallosi in alcuni frangenti, facilitando le cose alla formazione di casa. Poi la BreBanca Lannutti ritrova precisione e concretezza nel 2° set. La svolta si ha con il break di 7-0 che, dal 10-7 la porta a condurre 10-14, imprimendo la direzione decisiva al set e permettendole di andare a chiudere la frazione 25-23, riportando in parità il conteggio set. Latina però non si arrende: sono gli uomini di Prandi a condurre al primo time out tecnico della terza frazione, ma ancora una volta arriva il break decisivo dei piemontesi, che vale il sorpasso e capovolge la situazione. Wijsmans e compagni, infatti, mantengono a distanza la formazione padrona di casa e contengono un eventuale rimonta (come avevano già fatto nel set precedente), andando a chiudere 25-22 e portandosi in vantaggio per 2 set a 1. Che Latina non abbia nessuna intenzione di mollare si vede chiaramente dal set successivo, con i padroni di casa che allungano subito 6-3 e i cuneesi si ritrovano a rincorre per tutta la frazione, non riuscendo però mai a rientrare. Si avvicinano sul 10-8 e 16-13, ma poi i padroni di casa prendono il largo e dal 20-15 controllano con facilità, andando a chiudere 25-18 e trascinando la Bre Banca Lannutti al tie-break. A srivere la storia del tie-break è il servizio dei padroni di casa, che li aiuta ad allungare subito 7-3, ipotecando un set che poi vincono 15-8, semplicemente gestendo il vantaggio. 
