Scatti dall'alto dell'edilizia capitolina per vedere come sono cambiate le coperture di case e palazzi nel corso dei secoli. Ad "immortalare" i luoghi simbolo dell'urbanistica romana un dispositivo, il Mivis, multispectral infrared and visible imaging spectrometer, uno scanner iperspettrale che, installato sugli aerei, rileva le radiazioni elettromagnetiche proveniente dalla superficie terrestre in 102 bande spettrali. Il dispositivo, voluto del Cnr, il Consiglio nazionale delle ricerche e gestito dall'Istituto sull'inquinamento atmosferico, permette di classificare i materiali come le coperture di edifici, costituite in laterizi, asfalti, piombo, rame, cemento-amianto, su superfici vegetate e suoli nudi, elaborando valutazioni sulla permeabilità dei suoli nella capitale. "Il cuore della città, l'area augustea, medioevale, papale e preunitaria, è caratterizzato da coperture in laterizio a falde spioventi che costituiscono l'8,49% delle superfici classificate nell'intera strisciata di 26 km" -commenta Lorenza Fiumi, la ricercatrice del Cnr che ha condotto lo studio-  "Il dettaglio tra i ponti Palatino e Umberto I attesta una presenza di laterizi pari al 25,41%, concentrati in prevalenza nei rioni più antichi come Ponte, Regola, Parione e Sant'Eustachio, per secoli modello di edifici civili e religiosi". Dai rilievi del Mivis colpisce la solidità urbanistica della parte storica e più antica della città: l'ansa destra del Tevere, edificata in maniera compatta ed omogenea, secondo il Cnr, dovrebbe presumere il funzionamento perfetto della rete fognaria. Un aspetto critico sollevato dallo studio è dato dall'impermeabilità del suolo, le cui conseguenze non si limitano al mancato smaltimento delle acque piovane, ma hanno effetti negativi sul microclima, comportando l'assenza di vegetazione, la mancata ossigenazione dell'aria ed ancora sulla ricarica della falda acquifera sotterranea, creando il fenomeno conosciuto come  "isola di calore urbano". Lo scanner aereo del Mivis identifica costruzioni pre e post unitarie: le sedi ministeriali dell'Istruzione a Trastevere, della Giustizia in via Arenula, della Marina in via Flaminia così come anche i quartieri dell'Aventino, Monteverde e, proseguendo a sud Garbatella, l'Ostiense e porta San Paolo e, a nord Flaminio e Tor di Quinto, che secondo il Cnr "si caratterizzano per il tono austero, la regolarità dei volumi e la copertura piana delle travertino e graniglie. Lo stile -continua la ricercatrice- è figlio degli anni '60 del '900, che diffonde un'edilizia abitativa realizzata con lavori febbrili, non sempre accurati, ignorando il tema della copertura come corredo estetico". Il dossier si tinge di toni a luci ed ombre quando le strisciate degli scanner registrano l'area della Magliana. "Alla città antica, omogenea e continua, si contrappone una città "casuale": le coperture si connotano per l'utilizzo sregolato e caotico dei materiali  nei quali si riducono drasticamente laterizi, travertini e graniglie del 13%, mentre le coperture  bituminose dei fabbricati industriali sono pari al 6,3%, quelle in cemento-amianto al 4,2% delle superfici edificate. Il tetto in laterizio, punta di diamante dell'edilizia storica capitolina, viene sempre meno realizzato e in apparenza dimenticato. A margine dello studio, in un'ottica di riqualificazione storico ambientale delle aree, Lorenza Fiumi propone "l'aumento degli spazi verdi e degli specchi d'acqua per mitigare l'inquinamento visivo, favorire il miglioramento del microclima e il rinnovamento della vegetazione". Netta l'enfasi del dossier sull'isola di calore nel cuore della capitale: i "tetti verdi" ridurrebbero il surriscaldamento delle zone a causa della non permeabilità del suolo e favorirebbe l'aumento delle temperature. 
RUFFANO - Un uomo è morto e un altro è rimasto ferito - in maniera non grave - in un agguato avvenuto a Ruffano, nel Salento. La vittima è Roberto Romano, con precedenti penali per droga, di 37 anni. Il ferito, è Dario Traversa, di 29 anni, pregiudicato. A quanto si è saputo, i killer sono andati in via Boccaccio, dove si trova l'abitazione di Romano, e, quando l'uomo ha aperto la porta, gli hanno sparato contro, ferendo anche Dario Traversa che era in casa con la vittima. Romano, raggiunto da più colpi di arma da fuoco, è morto poco dopo nell'ospedale di Tricase dove è stato ricoverato anche il ferito. Sul posto sono intervenuti i carabinieri. 
MILANO - La Roma di Luis Enrique esce da San Siro ridimensionata dopo le due vittorie consecutive che avevano avvicinato la zona Champions. "Non abbiamo niente da rimproverarci - dice il tecnico a fine partita -. Noi abbiamo cercato di giocare meglio possibile. Nel secondo tempo la differenza l'ha fatta Ibra. Noi dobbiamo migliorare ancora. Non sono contento al 100% del primo tempo, il secondo curiosamente è andato molto meglio, ci è mancato di essere più cattivi in area. Il gol è arrivato nel migliore momento nostro. Sono soddisfatto di quello che hanno dato i ragazzi. Questo tipo di partite si decidono con i piccoli dettagli". NIENTE RIMPROVERI - Nessun accusa da parte di Luis Enrique ai centrali giallorossi e in particolare a Kjaer, superato dall'attaccante svedese in occasione del secondo gol rossonero. "Ho difensori centrali bravissimi, Ibra è sempre difficilissimo da marcare, è tra i migliori centravanti del mondo". Una battuta sul 'cucchiaio' di Totti ad inizio ripresa, un'occasione gettata al vento per lo 0-2: "Cosa avrei fatto io? Se ci avessi provato, mi sarei infortunato...". OSVALDO: "PARTITA DECISA DA EPISODI" - "Sia io che tutti i miei compagni abbiamo giocato una grande partita, con grandi sacrifici. Peccato sia andata male per degli episodi in cui non siamo stati fortunati". Non ha dubbi Osvaldo: "Anche se ho tirato poco in porta io mi sento di aver dato il massimo, mi sento di dire che ho fatto bene. Perdere le paritte così non è mai bello, anche perché nel secondo tempo abbiamo giocato meglio del Milan che, però, ci hanno messo in difficoltà con quelle pallonate; non siamo stati bravi a tenerli lontani dalla porta in certi momenti" . L'italoargentino ha parlato di Ibrahimovic: "E' quasi tutto il Milan. E' uno dei giocatori più forti al mondo e per il Milan è troppo importante perché riesce a far salire la squadra ed è molto pericoloso". Osvaldo, poi, alla domanda se il Barcellona deve preoccuparsi di questo Milan, risponde: "Guardiola si preoccupa un po' meno di noi perché ha certi giocatori, ha Messi lì davanti che è mezza squadra. Stiamo parlando del miglior giocatore al mondo e se ce l'avessi io in squadra non mi preoccuperei molto". BOJAN: "MANCATA UN PO' DI FORTUNA" - "Ci è mancata un po' di fortuna, soprattutto dopo l'1-1, quando siamo andati noi più vicini al gol che il Milan. E' stato un vero peccato". Così Bojan dopo il ko. "Noi dobbiamo migliorare in tutte le fasi, sia difensiva che offensiva, ma siamo sulla buona strada e proveremo a finire bene la stagione: in queste nove partite che mancano proveremo a dare tutto" aggiunge l'attaccante giallorosso. Leggi i commenti I commenti dei lettori 
Una donna di 39 anni, di Quarrata (Pistoia) stata travolta dal motocoltivatore che stava guidando dentro un campo di ulivi di sua proprietà. Ha riportato gravi ferite ad una gamba. Il fatto è successo poco prima delle 19. La dinamica è ancora da chiarire. Sul posto, arrivati i vigili del fuoco di Pistoia, che hanno impiegato quasi un'ora a liberare la donna rimasta intrappolata nella fresa, che le ha maciullato la gamba sinistra fino al bacino. Per estrarla è stato necessario  sezionare in varie parti il motocoltivatore, lasciando una parte del mezzo agricolo nella gamba per evitare l'aggravarsi dell'emorragia. Tutte le operazioni sono state seguite dagli addetti del 118, primo ad arrivare sul posto. La donna, le cui condizioni sono gravi, è stata trasportata in ambulanza all'ospedale fiorentino di Careggi. A dare l'allarme sono stati i genitori. 
MILANO - La famiglia Aleotti conquista il 4% di Banca Mps. Con un blitz durato meno di ventiquattro ore, i due fratelli fiorentini, Lucia e Alberto Giovanni, proprietari del gruppo farmaceutico Menarini, hanno incassato il via libera dalla Fondazione per l'acquisto di una quota importante di Rocca Salimbeni. Con questa mossa, da 150 milioni di euro, diventano i secondi azionisti dell'istituto, dietro alla Fondazione, adesso scesa sotto il 41%, e davanti ad Axa (2,05%) e Unicoop Firenze (2,42%). Il via libera è arrivato al termine della riunione del cda della Fondazione, la deputazione amministratrice, che ha esaminato lo stato d'avanzamento del piano di dismissione delle quote della banca, necessario per abbattere quel miliardo di debiti contratto per sottoscrivere gli aumenti capitale del Montepaschi. Allo stato attuale, l'ente - oltre ai 200 milioni incassati dalla vendita di alcune partecipazioni (Cdp, Mediobanca, Sator ed F2i) - avrebbe ricavato circa 360 milioni di euro vendendo complessivamente l'8,2% di Mps a un prezzo medio di 0,376 euro. Di questa somma circa 150 arrivano dalle gli Aleotti e il resto dagli investitori che hanno comprato pacchetti Mps sul mercato dei blocchi. Tra questi, il fratello di Francesco Gaetano Caltagirone, Edoardo. Adesso la Fondazione proseguirà nella vendita di azioni della banca, così come stabilito con le banche creditrici, che hanno liberato dal pegno il 15% dell'istituto. Tra gli interessati all'acquisto di quote significative - tolte ormai le società d'investimento Equinox e Clessidra che sono state respinte da Siena per via anche del prezzo offerto, considerato troppo basso - resta soltanto il club deal inglese guidato da Alberto Matta, Optimum, che punterebbe ad una quota simile a quella degli Aleotti, ovvero del 4 per cento. L'offerta non sarebbe stata ancora depositata e a questo punto dovrebbe arrivare nel corso della prossima settimana. Ma la prossima settimana sarà importante anche per altri motivi: i conti di Mps, che giovedì alzerà il velo sul conto economico e sulla politica dividendi, e il termine per depositare le liste in vista dell'assemblea del 27 aprile, chiamata a rinnovare il consiglio d'amministrazione, ormai targato Alessandro Profumo. Con l'ingresso degli Aleotti è presumibile che presenteranno una lista. Al momento non è stato deciso nulla e proprio perchè il tempo stringe, domani, Lucia e Giovanni Alberto Aleotti faranno visita a Siena, probabilmente incontreranno il presidente della Fondazione, Gabriello Mancini e il direttore generale Claudio Pieri. Al centro dell'incontro, con ogni probabilità, la vice-presidenza della banca. 
MILANO - Massimiliano Allegri sorride solo a metà dopo la vittoria in rimonta del suo Milan contro la Roma che lancia i rossoneri a più sette sulla Juventus. A tenere in apprensione il tecnico è l'infortunio di Thiago Silva che ha lasciato lo stadio con le stampelle e quasi certamente salterà la sfida col Barcellona. "Sara quasi impossibile che giochi mercoledì - afferma -. Ha problema al flessore. Sapevamo, l'ho rischiato ed è andata così. La fortuna è di avere una rosa importante. Bonera sta facendo ottime partite da centrale e da terzino". Allegri si gode Ibrahimovic. "Ibra ha fatto una grande gara soprattutto nella ripresa, ha fatto il centravanti come sa far lui ed ha fatto la differenza. D'altra parte, avevamo fatto un buon primo tempo e preso gol nell'unica occasione che la Roma si era creata in avanti. Nella ripresa siamo entrati in campo per ribaltarla e ce l'abbiamo fatta, abbiamo trovato subito questo rigore e dopo la squadra ha creato altre occasioni". ADESSO IL BARCELLONA - Ora bisogna concentrarsi alla sfida contro i campioni d'Europa e del Mondo che vale la qualificazione alle semifinali di Champions League. "Contro il Barcellona ci sono due strade - ammette Allegri -: o ti abbassi e cerchi di ripartire, che è molto difficile, o devi fare una partita dispendiosa come abbiamo fatto nel ritorno, dove abbiamo commesso alcuni errori che poi abbiamo pagato a caro prezzo. Sappiamo che la partita sarà difficilissima, però dovremo giocare con coraggio ed equilibrio, sapendo che abbiamo la possibilità di passare". "CAMPIONATO IMPORTANTE COME LA CHAMPIONS" - Allegri parla poi ancora di Thiago Silva: "Ho voluto correre il rischio perché era una partita fondamentale: il campionato è importantissimo come la Champions. Stamattina dopo le ultime cure non dava segno di problemi, ma sapevamo che i rischi c'erano. Ho deciso di mandarlo dentro anche perché non avendo tanti terzini volevo far recuperare Zambrotta per mercoledì", ha affermato l'allenatore rossonero, che in compenso contro il Barcellona potrà contare su Nesta, seppur non in perfette condizioni: "E' tanto che non gioca ma sta decisamente meglio", spiega. "Ma è meglio non parlare degli infortunati. Maxi Lopez potrà essere a disposizione per il Barça, Robinho lo spero ma gli altri alle prese con problemi fisici no". GALLIANI: "GRANDE SPIRITO DI SQUADRA" -  "Questa partita era come i film di Rambo, un momento decisivo in cui chi ci insegue pensava 'adesso cadono' e invece ci siamo rialzati". Adriano Galliani è contento dopo la vittoria in rimonta sulla Roma. L'ad rossonero elogia Ibra, ma riconosce che lo svedese non è stato l'unico protagonista: "Quelli di Ibra sono tutti gol d'autore, siamo arrivati a una trentina di gol, ed è mancato in diverse partite. Ma parlare di lui è troppo semplice, parliamo degli altri che danno tutti l'anima. C'è grande spirito di squadra, tutti quelli che entrano giocano bene. Bonera sta giocando il suo più bel campionato da quando è al Milan, non fa rimpiangere né Mexes né Thiago, non fa un errore. E' consolante che aumenta il numero degli infortunati ma i tre punti arrivano sempre". Galliani evita pronostici sulla sfida fra Juventus e Inter, ma si lascia scappare che "un no contest con entrambi i pugili sconfitti non sarebbe male". L'ad rossonero si augura invece che Antonio Cassano possa tornare a disposizione per la partita contro la Fiorentina nel fine settimana di Pasqua: "Spes ultima dea", ossia la speranza è l'ultima dea a cui rivolgersi. Infine un accenno al mercato, che a gennaio ha portato al Milan quattro giocatori i cui nomi iniziano com la lettera 'm', Maxi Lopez, Merkel, Mesbah e Muntari. "Ora speriamo in un 'MTevez' per l'estate - ha detto sorridendo Galliani -, chiediamo il cambio della carta d'identità...". IBRA: "TROPPI INFORTUNI" - Zlatan Ibrahimovic sente di aver giocato fin qui "un campionato più che perfetto", ma nota anche che nel Milan qualcosa non va: "Si deve cambiare qualcosa - ha detto lo svedese a Milan Channel -, non va bene che a un mese dalla fine ci siano così tanti infortuni, questo è il momento per giocare e fare la differenza". Leggi i commenti I commenti dei lettori 
