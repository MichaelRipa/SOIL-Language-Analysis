SITUAZIONE : l'espansione anticiclonica in risalita dal Nord Africa prenderà campo fino a domani per poi cedere a partire dal Nord Italia sotto il tiro dei flussi oceanici con, per la Liguria, velature e nubi sparse in arrivo. PREVISIONE PER GIOVEDI' 26 Cielo: soleggiato al mattino, solo qualche nube sparsa verso metà giornata; nel pomeriggio sole sul litorale, addensamenti sparsi su Appennino e Alpi Marittime e locali acquazzoni su alte Val Trebbia e Val d'Aveto. Venti: brezze meridionali. Mare: quasi calmo o poco mosso. Temperature: in aumento con tasso di umidità in salita sulle coste. PREVISIONE PER VENERDI' 27 Cielo : soleggiato, velature in transito e locali nubi basse sulle coste; qualche nube più sviluppata ma innocua sulle zone appenniniche. Venti : brezze vivaci. Mare : quasi calmo o poco mosso. Temperature : in aumento con afa crescente lungo i litorali. TENDENZA PER SABATO 28 Sereno o poco nuvoloso per velature e innocui addensamenti marittimi; temperature stazionarie. 
MILANO - "Abbiamo una buona squadra, puntiamo a stupire". Alla pochi giorni dalla partenza per Londra, Paolo Bettini, ct azzurro della nazionale di ciclismo, predica ottimismo in vista delle Olimpiadi. "Non partiamo certo con il pronostico della vigilia a nostro favore, però ritengo che possiamo contare su una buona squadra. Forse manca l'individualità ma abbiamo un gruppo motivato, forte e unito nel quale troviamo uomini di esperienza affiancati da giovani talenti. Ognuno di loro può dare un grande contributo alla squadra”. NIBALI, UNA CERTEZZA - L’uomo di punta è, naturalmente, Vincenzo Nibali, reduce dall’ottimo 3° posto al Tour: "Vincenzo è stato l’unico a mettere in difficoltà in Francia gli inglesi che ritroveremo anche qui. Ma non ha fatto bene solo al Tour. Ha fatto vedere ottime cose anche in gare di un giorno su percorsi non propriamente adatti alle sue caratteristiche dimostrando grande maturità. E’ una certezza". LE SPERANZE AZZURRE - Poi, ad uno ad uno, spende parole d’elogio per gli altri componenti della squadra: "Modolo, 2° lo scorso anno alle spalle di Cavendish nel test event di Londra (su un percorso ridotto di 140 km, ndr), arrivava da una prima parte di stagione in chiaroscuro. Ne abbiamo parlato e da quando ha saputo di fare parte del gruppo ha dimostrato di esserci con grande impegno e con due belle vittorie al Giro d’Austria. Con Paolini ho condiviso tante esperienze in gara, è un corridore completo, è veloce e tiene anche in salita. Sa muoversi in gruppo, sa sacrificarsi per la squadra ma sa anche correre da leader quando gli viene richiesto. Lo dimostra la medaglia di bronzo conquistata ai Mondiali di Verona nel 2004. Poi c'è Pinotti che è un corridore di grande esperienza e che da quando sono ct ha sempre dimostrato grande attaccamento alla maglia azzurra e al progetto della nazionale, è un corridore che mi da garanzie sia per la prova su strada che per la cronometro dove dobbiamo schierare uno dei corridori che hanno preso parte anche alla gara su strada. Trentin è un giovane di grande talento che alla sua prima stagione da prò ha già fatto vedere cose importanti, è un combattente nato e ha dimostrato di spere lavorare e mettersi a disposizione della squadra. Infine Viviani rappresenta una carta in più per noi, è un corridore molto veloce, e in virtù di essersi qualificato per la pista dove correrà nell'omnium, ha acquisito di diritto la possibilità di essere inserito nella squadra per la corsa su strada. Questo per noi è un vantaggio. Sceglierò i cinque titolari venerdì mattina, termine ultimo per presentare la formazione". L’EMOZIONE OLIMPICA - Bettini sarà alla 4/a partecipazione olimpica, prima da ct. Le sensazioni, rivela, sono, però le stesse. "L’emozione è sempre grande e, per ora, la differenza rispetto a quando ho preso parte ai Giochi da atleta non la avverto. C’è tanta pressione ma anche tanta voglia di far bene". 
Esordio davanti al grande pubblico, venerdì 27 luglio alle 19.30, della Orchestra giovanile del Teatro dell’Opera. La formazione musicale si esibirà nella Palestra Orientale alle Terme di Caracalla. La nuova compagine musicale del Dipartimento Didattica e Formazione dell’Opera, nata con l’intento di formare una nuova generazione di musicisti, è stata affidata alla grande esperienza del direttore Nicola Paszkowski. I cinquanta ragazzi, fra i quindici e i venticinque anni, sono stati selezionati in tutta Italia e all’estero. Nella prima parte del concerto, le percussioni e gli ottoni dell’Orchestra Giovanile, insieme con Gabriele Cappelleto e Ignacio Ceballos Martin (percussioni dell’Orchestra maggiore del Teatro dell’Opera) eseguono "Dialogue for snare drum and timpani" di Garwood Whaley, "Percussion Trios" di Werner Stadler, "La danza delle spade" di Aram Khachaturian nell’elaborazione musicale di James Moore, e l’Ouverture dal "Guglielmo Tell" di Gioachino Rossini con l’arrangiamento di K. Tuck. Nella seconda parte del concerto, dopo un’introduzione ancora nel segno delle percussioni, "March for timpani and brass" di Brent Heisinger, l’Orchestra si cimenta con il grande repertorio: l’Ouverture da "Der Schauspieldirektor, Singspiel" composto da Wolfgang Amadeus Mozart nel 1785; Notturno op. 70 n. 1 - tra le composizioni più famose del musicista tardo-ottocentesco Giuseppe Martucci - e, in chiusura, la Sinfonia n. 8 in si minore di Franz Schubert, nota in tutto il mondo col nome di "Incompiuta". Per biglietti e informazioni www.operaroma.it 

Le società migliori 2012 Eni EEE- Enel EE+ Saipem EE+ Unicredit EE ...e le peggiori 2012 Mediaset E- Mediolanum E- Lottomatica E- Impregilo E- 
"Ho grande rispetto per i leader storici del partito, ma arriva un momento in cui si può anche andare in pensione". E' questa la sintetica risposta del sindaco Matteo Renzi a Massimo D'Alema. Renzi ha parlato a Fucecchio, alla stessa festa dell'Unità, dove due giorni fa è intervenuto anche il presidente del Copasir. "Voglio stare in un Pd che non abbia come 'collante' l'antiberlusconismo, noi stiamo insieme perchè amiamo l'Italia e vogliamo fare qualcosa per il paese. Potremo anche stare insieme solo per la nostra opposizione verso Berlusconi e vincere magari, ma poi saremo in grado di governare?". Un concetto che aveva messo qualche giorno fa per iscritto nella lettera pubblicata su Repubblica in risposta a Sandra Bonsanti (Libertà e Giustizia). E poi ancora Renzi: "Il futuro oggi è considerato una minaccia mentre la vera sinistra che voglio non si rassegna, costituisce una speranza, lotta per un obiettivo. Ecco cosa deve essere il nostro partito: deve ridare spazio a quest'idea della politica, all'idea che si possano cambiare le cose. Dobbiamo smetterla di litigare fra noi come i precedenti governi di sinistra hanno sempre fatto", ha sottolineato ancora Renzi che stasera avrebbe voluto presentare un video sulla situazione economica e sociale attuale, ma poi non è stato possibile. "Il video - ha spiegato Renzi -  che avevamo preparato iniziava con l'immagine di un giovane che parlava con un politico e che gli consegnava la sua carta d'identità, una sequenza tratta da 'La Febbre' con Fabio Volo, ma che sintetizza cosa oggi la politica stia diventando". "Noi del Pd ci stiamo giocando la faccia, stiamo per battere un calcio di rigore perchè è sotto gli occhi di tutti che il centro-destra ha fallito", ha sottolineato. E quindi: "Il settore pubblico non può essere usato come assistenza sociale: si assume troppo" ha detto Renzi. "Spendiamo tantissimi soldi per le cosiddette 'Grandi Opere' che non servono e che in Italia costano molto di più che in altre parti d'Europa. Le vere infrastrutture utili sono quelle della tecnologia, la banda larga e l'ammorbidimento della burocrazia: bisogna passare dalla logica del timbro alla logica del click". Poi Renzi ha attaccato l'uso di denaro pubblico a sostegno delle grandi aziende: "Diamo tantissimi soldi ai soliti Agnelli di turno, abbiamo investito miliardi in un settore in crisi e in un'azienda che nascondeva gli utili e pubblicizzava il suo debito. Se togliessimo questi finanziamenti alle grandi aziende risparmieremmo 20miliardi che potrebbero andare in soccorso degli stipendi più bassi". Infine il sindaco di Firenze ha parlato del taglio dei parlamentari e dell' abolizione degli enti inutili: "Io ho tagliato gli assessori comunali e l'ho fatto perchè in un momento come questo è un 'segno di stile' della politica. Tagliare i parlamentari non comporta chissà quali entrate per le casse dello Stato, ma è un modo per mostrarsi virtuosi nei confronti dei cittadini". 
