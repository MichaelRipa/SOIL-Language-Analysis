ROMA - Ci si mettono pure i computer in procura, come se l'inchiesta calcioscommesse non fosse già complessa e lunga di per sé. Audizioni fiume, complice qualche disguido ai pc, per i cinque interrogati oggi a via Po: una media di due ore e mezza a testa. Nessun "pentimento", ma l'odore dei deferimenti è nell'aria. PERNA: "TOTALMENTE ESTRANEO AI FATTI" - Non sappiamo se arriverà per Pederzoli (ascoltato oggi e il 6 marzo, ndr )  -  confessa il legale Diana - ma il suo ruolo è talmente marginale...". E' stato tirato in ballo da Vittorio Micolucci, che aveva svelato come il suo ex compagno fosse stato avvicinato per la combine di Ascoli-Sassuolo(0-0, 9 aprile 2011), salvo averla poi rifiutata. "Totalmente estraneo ai fatti. - si professa Armando Perna, attuale capitano del Modena  -  ma ho solo fornito chiarimenti per un incontro con Zamperini. Omessa denuncia? Assolutamente no". La teme invece Pesoli per Cittadella-Mantova (6-0, 24 ottobre 2010). Il calciatore, anch'egli ascoltato in mattinata dagli 007 federali, gioca ora al Siena, la squadra maggiormente sotto la lente d'ingrandimento della procura negli ultimi giorni. DESTRO: "PENSO SOLO ALLA SAVEZZA" - Mattia Destro allontana le ombre inquietanti: "Noi pensiamo solo a conquistare la salvezza sul campo, non c'interessa questa vicenda". Trema però la società del presidente Mezzaroma, emblematico il silenzio dell'avvocato Rodella, sotto torchio questa mattina per oltre tre ore e mezza con l'assistito Salvatore Mastronunzio, citato da Gervasoni per Ancona-Albinoleffe (4-3), ma l'anno scorso per tutta la stagione a Siena. E Palazzi sta focalizzando la sua attenzione su quattro sfide: Siena-Piacenza 2-3 del 12/2/2011, Novara-Siena 2-2 dell'1/5/2011, Albinoleffe-Siena 1-0 del 29/5/2011 e Siena-Sassuolo 4-0 del 27/3/2011. In serata mezz'ora d'interrogatorio per Davide Saverino  -  già squalificato per 3 anni  -  citato da Gervasoni per Cremonese-Monza ("Lo conoscevo solo d'avversario e comunque ormai mi occupo d'altro". ARRIVANO DOMANI SAKA E RIBIC - Intanto dovrebbero arrivare in Italia domani Vinko Saka e Alija Ribic, croati coinvolti nell'inchiesta, come avevano assicurato qualche giorno addietro. Il gip di Cremona Guido Salvini dovrebbe sentirli venerdì o sabato per l'interrogatorio di garanzia. Nei loro confronti era stata emessa un'ordinanza di custodia nella prima ondata di arresti nel giugno dell'anno scorso e, tramite i loro legali, avevano presentato delle memorie per respingere le accuse di aver promosso le combine delle partite. Saka e Ribic dovrebbero arrivare di prima mattina al porto di Ancona per poi essere portati a Cremona. Argomenti calcioscommesse Leggi i commenti I commenti dei lettori 
ROMA - L'annuncio arriva nel corso di una manifestazione della Cgil davanti alla prefettura di Roma. "Domenica - dice il segretario generale del Lazio, Claudio Di Berardino - saremo di fronte a 20 chiese della nostra regione e l'iniziativa si svolgerà contemporaneamente anche nel resto d'Italia. La Chiesa, d'altra parte, ha svolto un ruolo importante con la sua presa di posizione sul tema dei licenziamenti". Un riferimento alle parole di monsignor Giancarlo Bregantini , presidente della commissione lavoro della Cei, che in un'intervista a Famiglia Cristiana ha detto: "Il lavoratore non è una merce", la revisione dell'articolo 18 per quanto riguarda i licenziamenti economici "potrebbe rivelarsi infausta", ed è stato "un grave errore" lasciar fuori la Cgil. Critiche che non sono state confermate, nel suo discorso davanti ai vescovi, d al presidente della Conferenza episcopale Angelo Bagnasco . Ma tant'è. Il sindacato di Susanna Camusso è alla ricerca di alleati nella battaglia per la modifica della riforma Fornero, per quanto riguarda l'articolo 18. E senz'altro il mondo cattolico è un interlocutore importantissimo. Anche per l'influenza che può avere su un drappello trasversale di parlamentari e su sindacati come la Cisl. La mobilitazione davanti alle Chiese "è una cosa nuova che facciamo, perchè questi temi interessano tutti - spiega Di Berardino -  vogliamo confrontarci a 360 gradi, anche con i fedeli. A Roma saremo davanti a Santa Maria Maggiore e a Santa Croce in Gerusalemme. Di qui la nostra mobilitazione crescerà giorno dopo giorno - conclude - per chiedere al Parlamento di modificare questo disegno di legge". Il popolo della messa domenicale è dunque avvisato: da domenica, sul sagrato, è possibile trovare una distesa di bandiere rosse. Argomenti lavororiforma0312 Leggi i commenti I commenti dei lettori 
Ostinato come un linebacker, rapido come un wide receiver, Alessandro Tanassi non demorde e va avanti con il suo progetto: raccontare in filmati ricchi di ritmo e suggestioni sportive l'Italian football. IL VIDEO SUI DELFINI Qui vi proponiamo l'ultimo suo lavoro. Non l'ultimo. Il campionato Ifl visto da Tanassi mostra la forza di un movimento genuino e appassionato non privo di punte di talento e tecnica. Un bel lavoro, che merita. E visto che parliamo di Ancona alleghiamo anche la bella favola di Amid che abbiamo scritto in ottobre ma che non conosce stagioni per la positività che trasmette. LA FAVOLA DI AMID Buona visione e buona lettura. E buon football... 
I tempi di Don Camillo e Peppone sono definitivamente passati. Nell'era dell'austerity e del governo Monti la Cgil decide di manifestare contro i "licenziamenti facili" e le modifiche proposte all'articolo 18 proprio davanti alle chiese. L'annuncio arriva nel corso di una manifestazione del sindacato davanti alla prefettura di Roma. "Domenica - afferma il segretario generale della Cgil del Lazio Claudio Di Berardino - saremo di fronte a 20 chiese della nostra regione e l'iniziativa si svolgerà contemporaneamente anche nel resto d'Italia. La Chiesa ha svolto un ruolo importante con la sua presa di posizione sul tema dei licenziamenti". Pochi giorni fa, infatti, monsignor Giancarlo Maria Bregantini, presidente della commissione Cei per il Lavoro, aveva assunto una posizione did ecisa contrarietà nei confronti della riforma Fornero: "Il lavoratore non è una merce", la revisione dell'articolo 18 nella modalità relativa al licenziamento economico "potrebbe rivelarsi infausta", ed è stato "un grave errore" lasciar fuori la Cgil. Il sindacato non ha tardato a rispondere. La mobilitazione davanti alle Chiese, spiega Di Berardino, "è una cosa nuova che facciamo, perché questi temi interessano tutti e vogliamo confrontarci a 360 gradi, anche con i fedeli. A Roma saremo davanti a Santa Maria Maggiore e a Santa Croce in Gerusalemme. Di qui - conclude - la nostra mobilitazione crescerà giorno dopo giorno per chiedere al Parlamento di modificare questo disegno di legge". Al sit-in davanti alla prefettura di Roma questo pomeriggio è intervenuto anche il segretario confederale Fulvio Fammoni. "Questa è una delle tantissime iniziative che si stanno svolgendo in tutta Italia - ha commentato - siamo in piazza affinché non si tolga il reintegro dall'articolo 18 dello Statuto dei lavoratori. Questo è un diritto di civiltà che deve rimanere". 
"I costi sociali degli incidenti stradali in Italia sono pari a 30 miliardi di euro l'anno, vale a dire il 2% del Pil". Lo ha detto Bartolomeo Giachino, presidente della Consulta dell'Autotrasporto e della Logistica, intervenendo alla presentazione della settima edizione della Guida alla sicurezza realizzata da Viasat. "Siamo - ha spiegato Giachino - tra i Paesi europei con minor numero di infrastrutture in Europa, con la maggiore quantità di veicoli in circolazione e con il parco veicolare più vecchio. Nonostante il successo della patente a punti e un codice stradale che è il più severo in Europa, l'Italia si trova ancora su livelli di incidentalità più alti rispetto ad altri Paesi europei". Secondo le rilevazioni di Care, infatti, nel 2009 in Italia si sono verificati 215.405 incidenti, collocando il Paese al secondo posto, dopo la Germania, in Europa. Secondo la Consulta dell'autotrasporto, inoltre, l'autotrasporto incide per il 6,9% sul totale dei sinistri, per un costo di 2,1 miliardi di euro, e l'80% degli incidenti dipende dal comportamento alla guida. "Abbiamo una cultura della strada sbagliata, dobbiamo diffondere maggiore responsabilità alla guida", ha sottolineato Umberto Guidoni, presidente di Ania: "Noi abbiamo investito 70 milioni di euro negli ultimi otto anni per iniziative dedicate e abbiamo riscontrato un calo dei sinistri di oltre il 25% - ha fatto notare - Lo Stato non ha fatto altrettanto". 
ROMA - Accordo raggiunto al ministero dello Sviluppo economico tra Alcoa, governo, sindacati ed istituzioni locali per il sito siderurgico di Portovesme. Intesa che arriva dopo una giornata intensa, di protesta e scontri nel cuore di Roma ( foto / video ). L'azienda ha ritirato le procedure per l'avvio della mobilità e si prevede che i lavoratori rimarranno al lavoro fino al 31 ottobre, se non dovessero giungere manifestazioni di interesse per subentrare nella produzione, o fino al 31 dicembre, se invece ci fossero. In ogni caso, scatterà a quel punto per i circa 1.500 addetti dello stabilimento siderurgico la cassa integrazione straordinaria, per la durata di un anno prorogabile eventualmente di altri 12 mesi. Entro il mese d'aprile dovrebbero giungere al dicastero dello Sviluppo  le manifestazioni d'interesse da parte delle aziende propense a  subentrare ad Alcoa nella produzione siderurgica nel sito sardo e tra  queste in tempi brevi ne sarà prescelta una. Per almeno un anno, poi, l'impianto sarà poi mantenuto in condizioni di efficienza, così da garantire (nel caso del subentro di nuovi azionisti) una pronta ripresa della produzione. "Da parte del governo, della regione Sardegna e della provincia Carbonia-Inglesias - si legge nel comunicato della Uilm - c'è anche l'impegno a determinare le opere infrastrutturali e a ridurre i costi dell'approvvigionamento energetico e le relative tariffe". "Siamo soddisfatti - continua la Uilm - dell'esito del tavolo ministeriale, ma ora la parola passa all'assemblea dei lavoratori siderurgici di Portovesme che si riuniranno nel pomeriggio di giovedì prossimo e che dovranno valutare quanto deciso stasera". Accordo promosso, con qualche ombra, anche dalla Cgil: "Si tratta di un'intesa sofferta che non scongiura l'abbandono del sito di Portovesme da parte di Alcoa, ma che mette le basi per il proseguimento della produzione dell'alluminio primario nel nostro Paese". L'ipotesi di intesa sarà sottoposta al referendum tra i lavoratori nei prossimi giorni. Argomenti alcoa-2012 
Il Tribunale del Riesame di Napoli ha annullato l'ordinanza di custodia cautelare emessa dal gip Ludovica Mancini nei confronti di Gabriele Jannelli, fratello gemello di Paolo, presidente del consiglio d'amministrazione della casa di cura Villa del Sole, che era agli arresti domiciliari. Gabrielle Jannelli, cardiologo, difeso dall'avvocato Claudio Botti, è coinvolto nella stessa inchiesta del fratello sui presunti trasferimenti imposti ai degenti dell'ospedale Cardarelli a Villa del Sole. 
BERLINO - Scelta di tempo perfetta. Dopo gli insulti antisemiti al calciatore  israeliano Itay Schechter, attaccante del Kaiserslautern e i vari  episodi della recrudescenza appunto dell'antisemitismo in mezza Europa  (Turchia e Italia in primis) una delegazione della Federcalcio tedesca  (Dfb) informa che visiterà Auschwitz. L'annuncio è stato del presidente  della Dfb, Wolfgang Niersbach, in un'intervista al settimanale Juedische  Zeitung, rimbalzato poi su diversi media tedeschi. SI FARA' PRIMA DEGLI EUROPEI - La decisione arriva dopo una proposta del presidente del Consiglio  Centrale degli Ebrei in Germania Dieter Graumann, che ha chiesto un  gesto simbolico della Nazionale tedesca, dopo l'aggressione razzista  subita da Schechter alla fine di una partita a Magonza: una visita al  lager di Auschwitz che oggi si trova in Polonia - dove furono sterminate  oltre un milione di persone, perlopiù ebrei - durante gli Europei 2012.  I dettagli della visita saranno resi noti nei prossimi giorni, ma a  quanto pare il viaggio avverrà prima del torneo, in programma in Polonia  e Ucraina fra l'8 giugno e l'1 luglio. "MA NON DEVE ESSERE UNO SPETTACOLO" - "Siamo tutti d'accordo sul fatto che questa visita non debba diventare  uno spettacolo - ha detto Niersbach -.Io stesso sono già stato ad  Auschwitz e so per mia esperienza personale quanto sia importante la  memoria dell'Olocausto". NIERSBACH: "COLPITO DALLA SOBRIETA' DI SHECHTER" - " Mi  ha personalmente colpito molto come Shechter abbia tenuto fronte alla  situazione in modo sobrio. E come i tifosi abbiano dimostrato sostegno  nei suoi riguardi", ha detto fra l'altro Niersbach, tornando  sull'episodio che ha scatenato le polemiche. "Una chiara reazione dela  Dfb era importante, ma naturalmente da sola non sarà sufficiente. La  battaglia contro l'antisemitismo deve essere un impegno della società  duraturo nel tempo, e questo riguarda anche noi nel calcio", ha  concluso. Leggi i commenti I commenti dei lettori 
ROMA  - Dopo aver eliminato il Napoli, il Chelsea di Di Matteo si toglie la bella soddisfazione di espugnare anche il Da Luz di Lisbona e ipoteca il passaggio alle semifinali di Champions League, annichilendo (0-1) un volenteroso Benfica. Nel quarto più scontato, invece, il Real deve attendere fino al 74' per piegare (0-3) la resistenza di uno stoico Apoel, poi dilaga, grazie soprattutto al decisivo ingresso dell'ex milanista Kakà. APOEL NICOSIA-REAL MADRID 0-3 Il Real soffre oltre un'ora contro un commovente Apoel ma alla fine s'impone per 0-3, ipotecando, di fatto, la qualificazione. Si gioca a una porta fin dalle prime battute ma la squadra di Mourinho sbatte contro il muro eretto dai ciprioti e contro l'attento Chiotis che si oppone alle conclusioni di Benzema, Ozil e Ronaldo. E laddove non arriva il portiere di casa ci pensa Benzema a divorarsi (33') lo 0-1 con un destro alto da 2 mt a porta vuota su assist al bacio di Ronaldo. La svolta decisiva arriva con gli innesti di Marcelo e Kakà. Al 74', il primo lancia sulla sinistra l'ex milanista che centra per Benzema, bravo a segnare in tuffo di testa. L'Apoel crolla e, dopo essere stato salvato per due volte da Chiotis sulle conclusioni di Ronaldo e Benzema, raddoppia (82') proprio grazie all'asse Marcelo-Kakà con il secondo pronto al tap-in sottomisura su centro dalla sinistra del compagno. Al 90', poi, si toglie la soddisfazione della doppietta Benzema che si fa perdonare un secondo errore a porta vuota commesso poco prima insaccando da due passi su un assist dalla destra di Ozil. BENFICA-CHELSEA 0-1 Colpo grosso del Chelsea a Lisbona. Vince 0-1 e mette più di un piede in semifinale. Dopo un primo tempo equilibrato, con un paio di buone occasioni per parte (Cardozo e Bruno Cesar per i lusitani, Torres e Raul Meireles per i Blues), il Benfica prova ad accelerare i ritmi ma non fa i conti con David Luiz che (47') salva sulla linea di petto una botta di sinistro di Cardozo che aveva superato Cech. Cardozo e Bruno Cesar ci provano ancora senza fortuna poi però arriva la reazione degli ospiti che sfiorano di poco il bersaglio con un colpo di testa di Kalou e, soprattutto, al 60', con Mata che, lanciato in contropiede, salta anche Artur ma colpisce il palo esterno di sinistro da posizione defilata. Il Benfica fallisce di nuovo l'1-0 con una schiacciata di testa di Jardel da due passi addosso a Cech e, al 75', viene punito da Kalou che si fa trovare pronto al tocco in spaccata di sinistro da due passi su un perfetto assist dalla destra di Torres. Nel finale altri due brividi: il subentrato Nolito manda alta la palla del pareggio poi Mata, di rimessa, fallisce il pallonetto del possibile 0-2. Leggi i commenti I commenti dei lettori 
ROMA - Lo chiamano il "Tata", si coccola la Lazio: "Siamo una grande squadra, vogliamo il terzo posto e possiamo centrarlo. Ora andiamo a Parma e vinciamo". Un piccolo acciacco alla spalla, Gonzalez ci sarà. E Reja prova già il 4-2-3-1 formato Champions. C'è chi l'ha disputata già quest'anno quella competizione, lontano però dal suo primo amore: "Zarate ama ancora la Lazio  -  assicura il fratello-manager Sergio  -  e sarebbe felice di tornare e restare". Che fine farà Hernanes? Corteggiato dalle big d'Europa, ora c'è pure la Juve: Lotito chiede 30 milioni. Non sarà certo un dolorino a fermarlo: "E' il mio miglior momento da quando sono alla Lazio", confessa il "Tata" Gonzalez. Era in clinica oggi pomeriggio per un accertamento alla spalla, nulla di grave. Sarà abile e arruolabile per Parma, Reja non pensa ad altro. Seconda seduta settimanale, iniziano già le prove per sabato. Prove da champions. Lo aveva lasciato intendere ieri: "Conta poco il gioco ora, contano solo i tre punti e mantenere un certo equilibrio per la vittoria". Senza Klose, dopo aver sperimentato il 4-3-2-1, si potrebbe tornare al 4-2-3-1 con Matuzalem  -  Brocchi non è ancora al top  -  al fianco di Ledesma in mediana. Nei prossimi giorni se ne saprà di più. Oggi invece Maurito dichiara amore eterno alla Lazio: "In questo momento è difficile dire quale sarà il suo futuro  -  spiega il fratello-manager Sergio a Radio Manà -  ma è giusto che emerga il suo pensiero: Zarate ama ancora Roma, la Lazio e i suoi tifosi. Tutto adesso è in mano all'Inter, ma nel caso in cui non dovesse essere esercitato il diritto di riscatto del suo cartellino sarebbe felice di restare. Non sarebbe mai andato via se non ci fossero state delle incomprensioni con Reja". Il futuro dell'allenatore goriziano rimane in bilico, quello di Zarate meno: non verrà certamente riscattato da Moratti, rientrerà nella capitale e saranno Lotito e Tare  -  anche in base alle scelte tecniche  -  a deciderne il destino. Potrebbero scrivere anche quello di Hernanes in biancoceleste: "Nessuno è indispensabile", è il motto del presidente. E' stato prenotato Ederson del Lione e di fronte a un'offerta importante persino il "Profeta" potrebbe essere ceduto: il prezzo si aggira intorno ai trenta milioni di euro. Già in estate erano state rifiutate ottime proposte provenienti dalla Russia e dall'Inghilterra, stavolta potrebbe però contare anche la volontà del giocatore: "Nulla è escluso per il futuro", ha ammesso qualche settimana fa l'agente Lee. Dopo il Bayern, anche la Juve si sarebbe messa in fila per il brasiliano. Con ottime contropartite: Krasic e Quagliarella. Leggi i commenti I commenti dei lettori 
