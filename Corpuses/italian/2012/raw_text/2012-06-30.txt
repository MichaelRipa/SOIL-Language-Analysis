ROMA - Aida ha 27 anni e vive a Torino. D'estate si trasferisce sulla costa adriatica. Vende abiti e artigianato africano, trasportando in spiaggia un grande cesto in equilibrio sulla testa. Aida è senegalese e fa l'ambulante regolare. Come lei, in Italia sono un esercito (oltre 165mila nel 2012), in crescita costante (il 3% in più in un anno). Ed è boom di stranieri: oltre 74mila, il 10% in più del 2011. E questa è solo la punta dell'iceberg, gli iscritti alle Camere di commercio, sotto la quale si estende il mondo opaco e invisibile degli ambulanti irregolari. Il boom degli ambulanti stranieri. Quello degli ambulanti è un mercato ad altissima incidenza di stranieri. Grazie agli ultimi dati forniti a Repubblica dalla Camera di commercio di Milano, è possibile tracciare una mappatura nazionale: le imprese individuali attive nel commercio ambulante sono quest'anno 165.640, cinquemila in più del 2011. La parte del leone spetta proprio agli immigrati: sono ben il 44,8% del totale, aumentati di 7mila unità in un anno. Nei primi nove mesi del 2011 su 10mila nuovi ambulanti, oltre il 69% è straniero "Insomma, in questo settore - spiegano alla Camera di commercio - la diminuzione degli italiani è stata più che compensata dall'aumento degli immigrati". Chi è l'ambulante straniero. Per lo più marocchino (nel 45% dei casi) e poi senegalese (16%), bengalese (10%) e cinese (7,7%). Una specialità: "Solo in questo campo - conferma la Camera di commercio - tra le prime nazionalità abbiamo gli africani". Per capire, i romeni sono solo noni (l'1,1%). Pochissime le donne, come Aida. La stragrande maggioranza degli ambulanti stranieri è composta da uomini: anche le città con la quota femminile più alta, come Napoli con 428 e Torino con 454, vedono comunque prevalere il sesso maschile (almeno tre volte più numeroso). Il record di Caserta. La mappa italiana degli ambulanti stranieri vede in testa la provincia di Caserta con oltre 3.500 iscritti alla Camera di commercio (pari al 4,8% del totale), seguita da Roma e Palermo (4,6% entrambe), Napoli (4,5%) e Milano (4,4%). In fondo alla classifica Rieti (con un insignificante 0,1%) ed Enna (addirittura lo 0%). Se si guarda dove la presenza degli stranieri ambulanti cresce di più, la classifica cambia: a Foggia nel 2012 sono aumentati del 27,5%, a Udine del 20,5%, a Palermo del 20,4%, a Vibo Valentia del 20%. Non mancano province in negativo. Un caso per tutte: a Padova gli ambulanti d'origine immigrata sono crollati in un anno dell'11,5%. Cosa si vende sulle bancarelle degli stranieri. Oltre 40mila ambulanti vendono abbigliamento e calzature (in testa anche qui i marocchini, seguiti da senegalese, cinesi e nigeriani). Trentunomila sono impegnati nel commercio di "prodotti vari" (bigiotteria, elettronica ecc.) e solo duemila vendono prodotti alimentari (con i tedeschi che balzano al terzo posto della classifica degli ambulanti stranieri). Imprenditori del commercio ambulante attivi in Italia Ambulanti stranieri 2012 Ambulanti stranieri 2011 Var 2012/2011 Tutte le Imprese individuali(titolari stranieri e italiani) 2012 Tutte le Imprese individuali(titolari stranieri e italiani) 2011 Var 2012/2011 74.143 67.537 9,8% 165.640 160.762 3,0% Primi Paesi di nascita degli ambulanti attivi in Italia  nel 2012 Paese Titolari impresa attiva nel 2012 Peso su stranieri Peso su totale imprenditori Titolari impresa ttiva nel 2011 Var 2012/2011 MAROCCO 33.691 45,4% 20,3% 31.022 8,6% SENEGAL 11.783 15,9% 7,1% 10.817 8,9% BANGLADESH 7.400 10,0% 4,5% 6.089 21,5% CINA 5.711 7,7% 3,4% 5.744 -0,6% PAKISTAN 3.053 4,1% 1,8% 2.653 15,1% NIGERIA 2.252 3,0% 1,4% 1.908 18,0% TUNISIA 1.536 2,1% 0,9% 1.344 14,3% Totale stranieri 74.143 100,0% 44,8% 67.537 9,8% Ambulanti stranieri attivi in Italia nel 2012 per provincia - peso su totale Provincia Ambulanti stranieri nel 2012 Peso su tot Italia CASERTA 3.538 4,8% PALERMO 3.423 4,6% ROMA 3.447 4,6% NAPOLI 3.347 4,5% MILANO 3.262 4,4% SALERNO 2.492 3,4% CAGLIARI 2.165 2,9% REGGIO DI CALABRIA 2.062 2,8% TORINO 2.087 2,8% LECCE 1.840 2,5% CATANZARO 1.679 2,3% PISA 1.567 2,1% BARI 1.463 2,0% GENOVA 1.484 2,0% CATANIA 1.412 1,9% MESSINA 1.372 1,9% COSENZA 1.272 1,7% BRESCIA 1.156 1,6% FIRENZE 1.160 1,6% SASSARI 1.216 1,6% 
CECINA - Oggi, 1° luglio, alle 14.30 a Cecina al MIA, il meeting internazionale antirazzista organizzato da Arci l'incontro del Comitato nazionale con i Comitati territoriali della Campagna L'Italia sono anch'io per programmare insieme le prossime fasi di lavoro  finalizzate a sostenere la discussione delle proposte di legge e ad ampliare il consenso attorno alla riforma della cittadinanza, tema sul quale il 6 luglio prossimo si svolgerà una Conferenza nazionale alla Camera dei deputati. Alla conclusione della conferenza alla Camera per L'Italia Sono Anch'Io potrebbe svelarsi il paese che potremmo essere, vitale, sano, ragionevole. Il presidente della Camera, Gianfranco Fini ha annunciato la calendarizzazione delle due proposte di legge, entro giugno. Il Ministro per la Cooperazione internazionale e l'integrazione, Andrea Riccardi, ha parlato dell'esigenza di "fare gli italiani", battaglia che portiamo avanti da 150 anni. L'auspicio di tutti, dunque, è che l'impegno dei mesi scorsi, che ha visto coese centinaia di migiaia di persone nel sottoscrivere le due proposte di legge di riforma sulla cittadinanza, debba continuare, sperando che presto si vedano i risultati di questo sforzo. Il presidente della Repubblica, Giorgio Napolitano, ha parlato chiaramente riferendosi alla riforma, oggetto della campagna. Oggi chi nasce in Italia non ha la cittadinanza, e gli stranieri regolari da oltre 5 anni non votano alle amministrative. Per questo scopo si è firmato per mesi in tutte le città italiane 
Calcio MAXISCHERMI Dalle 20.30 maxischermi per la finalissima degli Europei di calcio Italia Spagna dalle 20.30 in via Caracciolo (confluenza con viale Dohrn) e in Piazzetta a Capri. Allo Space Cinema, viale Giochi del Mediterraneo 36, l'ingresso è gratuito fino ad esaurimento posti. Info 892 111 (no prefisso). Musica ZTL Dalle 11.30 nello Spazio Ztl, "Anime", concerto per solo piano di Francesco Villani. Un progetto prodotto da Alex Britti già soundtrack dell'audiolibro "Roberto Saviano Legge Gomorra" (Mondadori). Info 320 414 8206. SALERNO LA CONCHIGLIA Dalle 22.30 (apertura 20.30), per la rassegna "MoroInSummer" al Lido la Conchiglia di Salerno, lungomare Tafuri, un elegante aperitivo con la musica di Marco Giordano e Peppe Cancro. Info 089 792 535. Classica MUSEO ARCHEOLOGICO Dalle 17.15 al Museo archeologico nazionale, per "Pomeriggi in concerto", appuntamento dedicato al violoncello con l'incontro e il concerto di Ilie Ionescu e dei partecipanti al Master internazionale di violoncello. Ingresso a inviti fino ad esaurimento posti. Info 347 843 0019, sito www. associazionenapolinova. it. Teatro GIARDINO SEGRETO Dalle 19.30 a "Il giardino segreto", via Foria 216, rappresentazione del testo di poesia di Mimmo Grasso, "Taranterra", spettacolo con la regia di Massimo Maraviglia e la compagnia Asylum 2012. Ingresso 10 euro. Info 392 574 2429. Cinema MODERNISSIMO Alle ore 17, 18.45, 20.40 e 22.30, al multicinema Modernissimo, via Cisterna dell' Olio 49/59, per la "Rassegna di film dall'Europa", proiezione di "Melancholia", di Lars von Trier, con Kirsten Dunst, Charlotte Gainsbourg, Kiefer Sutherland, Charlotte Rampling. Ingresso 4,50 euro. Info 081 580 0254. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna di cinema all'aperto "Fresko Film", sarà proiettato il film "Com'è bello far l'amore", di Fausto Brizzi. Ingresso 3.50 euro. Info 081 777 5103. ISCHIA Nel Castello Aragonese di Ischia, per l'"Ischia Film Festival": dalle 21.15, nella cattedrale dell'Assunta, "La casa dei trenta rumori", di Diego Monfredini. Dalle 21.20 "Parliamo di Cinema" con Mattia Sbragia, segue film "Diaz: don't clean up this blood", di Daniele Vicari. Dalle 21.15 sul piazzale delle Armi, "Sa Gràscia", di Bonifacio Angius. Dalle 22.30 "Qualcosa di straordinario". Per il programma completo www. ischiafilmfestival. it. Libri FORIO D'ISCHIA Dalle 18.30 nella villa La Colombaia in via Francesco Calise 130, a Forio d' Ischia, nell'ambito della rassegna "Approdi d'autore - I canti delle Sirene", presentazione dei libri "Il riflesso di un arcobaleno sulla Colombaia: Luigi Patalano" di Ivano Fiorentino, "Ho bisogno di ascoltare il mare", di Miro Jafisco, "Il paese nasconde", di Andrea Esposito, "La mia vendetta è l'amore", di Gilda Cortese. Modera Gaetano Ferrandino, ne discute con gli autori Francesco D'Episcopo, saluti del sindaco Franco Regine. 
ROMA - Con l'aiuto si può. Il titolo del rapporto sulle tendenze della cooperazione europea Aid Watch , realizzato da Concord, la Confederazione europea che raggruppa più di 2000 ONG, riutilizza lo slogan di Obama: Aid we can , con l'aiuto si può. Si  può investire di più nello sviluppo globale, si può e si deve investire ancora, non solo sulla base di principi e valori, ma perché questa è la cosa giusta da fare per combattere la crisi e uscirne assieme. E' questo il messaggio  principale del Rapporto curato e diffuso in Italia dalle  principali rappresentanze del movimento non governativo italiano: Associazione delle ONG Italiane , il Coordinamento Italiano dei Network Internazionali (CINI)  e Link 2007 . Il capitolo dedicato all'Italia . Presenta un quadro articolato: accanto a varie criticità che permangono, come pesante eredità di un recente passato, emerge  un fattore di opportunità che potrebbe segnare una fase  rilancio della cooperazione  del nostro Paese: la creazione di un  nuovo Ministro per la Cooperazione e l'Integrazione. Il Ministro è frutto di una scelta politica del Governo Monti e si inserisce, anch'essa nel tentativo di ridare credibilità al nostro Paese sul piano europeo e internazionale. Le cifre della cooperazione italiana. In termini di dati sull'Aiuto, anche qui apparentemente si assiste, ad un aumento dell'APS (Aiuto Pubblico allo Sviluppo che passa dall'0,15% allo 0,19% del PIL. Come è possibile tutto questo, considerando che con il precedente governo, gli stanziamenti per la cooperazione del Ministero degli Affari Esteri sono o crollati di 700 milioni di euro nel 2008 e di quasi 90 milioni nel 2011 ? Semplice, con quello che nel Rapporto viene definito aiuto non "genuino" , o non autentico. Il 30% degli aiuti bilaterali riguarda infatti i rifugiati, una cifra centuplicata per sostenere l'"emergenza Lampedusa" a seguito delle crisi della primavera araba. Un altro 30% è composto da azioni di cancellazione del debito. Prova ne è che senza questi artifici che gonfiano il dato, l'anno prossimo si prevede che l'aiuto italiano possa tornare ad un misero 0,12%. Senza nuovi investimenti  effettivi, la stessa  Commissione Europea stima che l'APS del nostro Paese potrebbe raggiungere nel 2015 solo lo 0,16: lontanissimo dall'impegno dello 0,70 degli Obiettivi del Millennio,  solennemente assunto e ribadito per dimezzare la povertà entro quella data. Un ministero sotto tutela e senza risorse. Tenuto conto di questo quadro, quali sono le sfide e quali le raccomandazioni contenute nel Rapporto? Prima di tutto superare il periodo di transizione, consolidando la figura del Ministro per la Cooperazione. Si tratta di un Ministro che  attualmente è senza portafoglio, ciò comporta che le risorse umane e finanziarie rimangono sotto il controllo del Ministero degli Affari Esteri e del Ministro delle Finanze, che rivestono un ruolo centrale in diverse aree chiave, per la nostra cooperazione. Ad esempio può accadere per il Ministero degli Affari Esteri, sia soggetto  e tagli apportati durante l'anno per esigenze di bilancio, tagli che  vanificano il rispetto degli impegni assunti a livello internazionale. E' necessario quindi creare un forte coordinamento tra ministeri e istituzioni, in un rapporto di forte consultazione con la società civile che garantisca la coerenza e l'efficacia di tutte le politiche italiane  a favore dello sviluppo e della lotta alla povertà. Le raccomandazioni del Rapporto. L'Italia si trova in piena crisi economica dell'Eurozona. La principale sfida del momento consiste nel ridare credibilità all'Italia, come attore nella cooperazione allo sviluppo. La nomina di un Ministro per la cooperazione internazionale e l'integrazione rappresenta un inizio incoraggiante. Ma da qui debbono discendere delle azioni che il Rapporto raccomanda chiaramente. Realizzare quanto scritto nel documento triennale di programmazione economica e finanziaria (DEF, aprile 2012) che impegna  l'Italia ad allinearsi nuovamente agli obiettivi concordati a livello internazionale, precisando una tempistica che non è ancora chiaramente definita. Gli impegni rimasti in sospeso. Il Governo italiano deve mobilitare risorse non ancora investite per rispondere agli impegni presi più urgenti e rimaste in sospeso: pagamenti al Fondo Globale per la lotta contro l'AIDS (un divario di almeno 260 milioni di euro) o per  la Convenzione relativa agli aiuti alimentari( un divario di 300 milioni). Nel breve termine, queste  risorse possono essere ricavate attraverso la lotta all'evasione fiscale,  mediante un'attenta valutazione delle spese militari, o finalmente grazie ai proventi di una tassazioni sulle transazioni finanziarie di carattere speculativo. Mettere in condizione di operare  efficacemente il Comitato Interistituzionale e interministeriale, presieduto dal Ministro, al quale il Governo ha conferito un potere di guida. Infine come, forse oggi appare possibile, il Parlamento italiano potrebbe varare una  nuova legge per la cooperazione, utilizzando a questo scopo anche le proposte che scaturiranno dal prossimo Forum sulla Cooperazione, indetto dal Ministro a Milano per la fine di settembre. * Francesco Petrelli (Associazione  ONG Italiane) 
LONDRA - David Cameron apre esplicitamente alla possibilità che la Gran Bretagna possa abbandonare l'Unione europea con un referendum, ma solo quando i tempi saranno maturi. Il premier britannico lo afferma espressamente in un articolo che sarà pubblicato domani sul conservatore Sunday Telegraph. Cameron vuole una "scelta autentica" degli elettori, ma un immediato referendum sul restare o meno tra i Ventisette non è quanto la maggioranza dei cittadini, secondo lui, al momento vuole. Cameron, leader dei conservatori che incarnano l'euro-scetticismo britannico, spiega nell'articolo che di fronte ad un'Unione europea in evoluzione Londra deve far sentire il suo peso: "Ci dobbiamo aspettare altro, ulteriori mosse, probabilmente altri trattati, dove dobbiamo portare avanti i nostri interessi, salvaguardando il mercato unico, restando fuori da un'Europa federale". Tutto ciò, secondo il premier britannico, rappresenta una prospettiva, mentre per ora conviene essere "strategicamente e tatticamente pazienti". 
