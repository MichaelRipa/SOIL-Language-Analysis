NAPOLI - Contro un Chievo che conclude la prima volta in porta al 70', il Napoli mostra prima pazienza e facilità di costruzione, con almeno quattro chiare occasioni da gol fallite dai vari Maggio, Pandev e Insigne. Poi dopo l'assalto vincente, firmato da Marek Hamsik (al 57') con un diagonale preciso su servizio di Zuniga, evidenzia qualche incertezza di troppo nel controllo di una partita, conclusa negli ultimi quindici minuti in superiorità numerica per l'espulsione del veronese Vacek. E' questo il dato su cui dovrà riflettere Walter Mazzarri, in una serata in cui gli azzurri comunque ritrovano la vittoria, dopo due ko depressivi contro Juventus e Dnipro (per ragioni diverse) e il secondo posto in classifica (a 22 punti) rispondendo alle vittorie di Juve e Inter. INSIGNE ISPIRA - A dire il vero un altro motivo di soddisfazione per l'allenatore dei partenopei è la buona prova di Lorenzo Insigne, sul banco degli imputati, dopo la sconfitta in Europa League. Soprattutto nel primo tempo è l'ex Pescara ad assumersi le responsabilità maggiori in campo. Dopo la bordata palo-Sorrentino-linea di porta, che illude Inler, l'azzurrino prima pennella un assist perfetto per la testa di Maggio che a porta vuota manda sopra la traversa. Poi dalla sinistra, entra in area, fa fuori un paio di avversari e mette in mezzo un pallone da spingere dentro sul quale Hamsik esalta Sorrentino, Pandev solo la sua scarsa vena. Il macedone è l'uomo in meno dell'attacco napoletano, in cui si sente la mancanza del Matador Cavani, anche nella ripresa. Mentre Insigne continua a macinare palloni e giocate, impegnando ancora Sorrentino attorno al 50' e cedendo soltanto alla frenesia dell'ultimo passaggio e anche a qualche tiro di troppo. RIPARTENZA DECISIVA - Capita così che dopo un dominio sterile, almeno dal punto di vista realizzativo, il punteggio si sblocchi su una ripartenza di Hamsik. Lo slovacco, vero leader silenzioso della squadra dialoga bene con Zuniga, e batte Sorrentino con un tiro secco. Sembrerebbe il preludio alla goleada, soprattutto quando il Chievo resta in dieci, come detto per l'espulsione di Vacek. Ma il Napoli, trovato il vantaggio, evidenzia qualche insicurezza di troppo e non riesce a chiudere la partita. Così il Chievo fino a quel momento propositivo soltanto con alcuni fortuiti calci d'angolo, mette in fila due buone giocate di Thereau. E' un campanello d'allarme che Mazzarri prova a zittire con Vargas per lo spento Pandev (ma il cileno sembra incapace di un riscatto) e Dzemaili per Insigne.  La situazione non cambia. Il controllo agevole che vorrebbe il tecnico non è adatto al Napoli di questa sera. Arrivano però i tre punti, ampiamente meritati per quanto si è visto in campo. Per riprendere la corsa in classifica può andar bene così. Discorso diverso per il Chievo: la partita contenimento e grinta di Corini è durata meno di sessanta minuti: per fare i punti salvezza occorreranno anche le idee. Napoli-Chievo 1-0 (0-0) Napoli (3-4-1-2): De Sanctis 6, Campagnaro 6, Cannavaro 6,5, Gamberini 6, Maggio 6,5, Inler 6, Behrami 6, Zuniga 6.5 (26' st Dossena sv), Hamsik 7, Insigne 6.5 (39' st Dzemaili sv), Pandev 5 (29' st Vargas sv). (22 Rosati, 15 Colombo, 2 Grava, 21 Fernandez,6 Aronica, 16 Mesto, 4 Donadel, 13 El Kaddouri). All.: Mazzarri 6. Chievo (4-3-3): Sorrentino 6, Frey 6, Dainelli 6, Andreolli 6, Dramé 5,5, Vacek 5.5, L. Rigoni 5,5, Hetemaj 5,5 (15' st Pellissier 5,5), Luciano 5.5 (10' st Papp 5.5), M. Rigoni 5,5 (30' st Moscardelli sv), Thereau 5.5. (1 Puggioni, 23 Viotti, 14 Cofie, 13 Jokic, 5 Guana, 17 Di Michele, 8 Cruzado, 11 Samassa, 39 Stoian). All.: Corini Arbitro : Celi di Campobasso Reti : nel st 12' Hamsik. Angoli : 6-4 per il Chievo Recupero : 1' e 4'. Espulso : 32' st Vacek per doppia ammonizione. Ammoniti : Andreolli, L. Rigoni e Vargas per gioco scorretto. Spettatori : 25.000 Leggi i commenti I commenti dei lettori 
Telecom Italia rilancia il progetto finalizzato all’inserimento di 200 giovani laureandi in ingegneria mentre un'azienda specializzata in riprese fotografiche aeree a bordo di elicottero ricerca professionisti e Capgemini seleziona consulenti. Dall'area della produzione all'amministrazione e alla finanza. Tutte le selezioni di lavoro per il prossimo mese. Dalle multinazionali alla piccole imprese. Questa settimana il maggior numero di ricerche di personale si concentra nelle aziende operanti in Lombardia con 4.811 offerte . Al secondo posto, il Piemonte ( 1.205 offerte ) e al terzo posto l' Emilia Romagna ( 1.109 offerte ) che si mantiene davanti il Veneto ( 982 offerte ). Dietro di loro, il Lazio ( 825 offerte ) e, distanziata, la Toscana (con 362 offerte ). Se si guarda ai profili per area funzionale si scopre che più richiesti dalle aziende  sono quelli che interessano l'area della produzione (vedi le vedi tutte le 2.696 offerte ). Continuano a essere ricercate anche figure per l' amministrazione, finanza e controllo (vedi le 1.832 offerte ). Dietro di loro, al terzo posto, troviamo i professionisti attivi nell' area ricerca e sviluppo e l'area tecnica ( 1.468 offerte ). Seguono poi,  le ricerche di personale qualificato nel settore del turismo e esercizi pubblici ( 855 ) e nell'erogazione dei servizi ( 615 ). Anche in questa settimana le imprese puntano più sui diplomati che sui laureati. Per i diplomati le aziende prevedono 5.929 offerte , per chi è in possesso di laurea triennale le selezioni sono 1.248 . Ancora meno invece quelle per chi ha una laurea specialistica o del vecchio ordinamento ( selezioni sono 1032 ). Di seguito, in dettaglio, le offerte degli operatori: Telecom Italia rilancia il progetto di apprendistato per la formazione. Il progetto è finalizzato all’inserimento di 200 giovani laureandi in ingegneria che saranno inseriti in azienda su specifiche attività di progettazione e gestione della rete connesse allo sviluppo delle nuove tecnologie Ultrabroadband  ( vedi dettaglio offerta ). VTU Engineering Italia sta progettando con più di 230 persone sui vari siti di Graz, Linz, Vienna, Francoforte, Bonn, Bolzano, Mirano, Basilea, Bucarest impianti industriali chimici o farmaceutici, e per questo cerca ingegneri chimici ( vedi dettaglio offerta ). AIMAG S.p.A. , società che opera nei territori a nord di Modena e nell’oltrepò mantovano per la fornitura dei servizi di acqua, energia e ambiente, ricerca un analista programmatore nell’ambito dello sviluppo del proprio sistema informativo gestionale software ( vedi dettaglio offerta ). SIRIO Blue Vision S.r.l. , azienda specializzata in riprese fotografiche aeree a bordo di elicottero, seleziona due rappresentanti . Ottime possibilità di guadagno, fisso mensile, alte provvigioni, rimborso spese ( vedi dettaglio offerta ). Azienda metalmeccanica situata nella provincia nord di Modena ricerca sector manager food processing . La risorsa dovrà contribuire allo sviluppo delle vendite nei settori di competenza, individuando le potenzialità di vendita dell’intera gamma dei prodotti del gruppo nel settore, supportando la relazione promozionale e commerciale con i clienti chiave ( vedi dettaglio offerta ). Multinazionale ricerca buyer area elettro-meccanica . Il/la candidato/a ideale è in possesso di un’esperienza di almeno 4 anni maturata nel ruolo all’interno di aziende multinazionali. Riportando al Direttore Acquisti sarà autonomo nella negoziazione e acquisto di prodotti appartenenti a differenti aree merceologiche: componenti meccaniche ed elettromeccaniche, apparecchiature elettroniche ( vedi dettaglio offerta ). ESA SpA ha indetto una selezione per la costituzione di graduatorie di idonei per eventuali successive assunzione di operatori ecologici , autisti addeti alla raccolta , operai addetti linea e operai palisti aia di ricezione ( vedi dettaglio offerta ). Azienda in Livorno cerca laureato in comunicazione e web marketing. Richiesta ottima conoscenza nella gestione dei Social Network, dei programmi di grafica, web design e linguaggi web ( vedi dettaglio offerta ). Capgemini , quotata alla Borsa di Parigi (Cap Gemini SA), grande multinazionale di Consulenza, Information Technology e Outsourcing di origine europea, ricerca Sap BI consultant , business intelligent specialist , Sap Crm consultant , Sap Fi consultant , consultant Sap Icm ( vedi dettaglio offerta ). Rolls Royce Reciprocating Power Systems , Bergen Engines AS , leader mondiale nella produzione di motori diesel ed a gas per il settore navale ed industriale per la produzione di energia e parte di una joint venture tra Rolls Royce Plc e Daimler AG, ricerca tecnico motorista ( vedi dettaglio offerta ). MondialpolSardegna Srl , azienda facente parte del Gruppo MondialpolService, ricerca neo laureato per capo reparto contazione ( vedi dettaglio offerta ). SPIRAX SARCO (www.spiraxsarco.com), filiale italiana dell'omonimo gruppo inglese tra i leader nel mondo nel settore dello scambio termico e del controllo dei fluidi industriali, ricerca sales engineer ( vedi dettaglio offerta ). Elica SpA , azienda leader mondiale nella produzione di cappe da cucina ad uso domestico, è alla ricerca di un laureato in ingegneria da inserire in stage nella funzione Quality Customer B2B  ( vedi dettaglio offerta ). Azienda multinazionale leader nel settore food tech ricerca product manager .  Il candidato ideale possiede una laurea in Ingegneria.  Risponderà al responsabile dello Stabilimento produttivo e si interfaccerà costantemente con l’area Ricerca e Sviluppo e primariamente con l’area Commerciale ( vedi dettaglio offerta ). Media azienda operante nel settore degli accessori e dell’ aftermarket per automobili ricerca export manager. Il ruolo, alle dirette dipendenze della proprietà, dovrà migliorare la rete vendita esistente, svilupparla e potenziarla ( vedi dettaglio offerta ). Affermato brand multinazional e ricerca floor supervisor per l'implementazione di un suo punto vendita. Il ruolo prevede la gestione del reparto di competenza assicurando che il team fornisca la migliore esperienza di shopping e il mantenimento di elevati standard qualitativi ( vedi dettaglio offerta ). L’azienda italiana DLG srl , con sede a Napoli ed operante nel settore della progettazione, costruzione ed installazione di impianti per la produzione di energia da fonti rinnovabili , ricerca agenti e capogruppo ( vedi dettaglio offerta ). Qatar Airway s, una delle compagnie aeree in più rapida crescita nel panorama mondiale dell’industria aerea, seleziona cabin crew . Per questo il 20 ottobre si svolgerà un Open Day al Radisson Hotel di Roma in via Filippo Turati ( vedi dettaglio offerta ). Sida Group per potenziamento della propria struttura formativa ricerca per l'area agroalimentare collaboratori per la funzione di docenti agroalimentare ( vedi dettaglio offerta ). Sida Group seleziona anche figure per ricoprire il ruolo di consulenti e formatori specialisti di mobile marketing ( vedi dettaglio offerta ) e giovani laureati da inserire in affiancamento a consulenti senior per la realizzazione di un nuovo progetto di marketing ( vedi dettaglio offerta ). Azienda leader operante nel settore metalmeccanico/automazione ricerca tecnico commerciale estero . Il candidato ideale è in possesso di una formazione tecnica ad indirizzo meccanico e ha consolidato un’esperienza di almeno 3 anni nel ruolo ( vedi dettaglio offerta ). Agrolabo S.p.A ., azienda Italiana leader nel settore veterinario integratoristico e biotecnologico, operativa a livello mondiale, ricerca impiegato/a da inserire nel proprio team amministrativo  ( vedi dettaglio offerta ). Infracom Italia S.p.A. , operatore nazionale di telecomunicazioni, data center e ICT outsourcing con circa 500 dipendenti e 150 milioni di fatturato, ricerca key account manager ( vedi dettaglio offerta ). Azienda manifatturiera della provincia di Padova ricerca credit manager . Il titolare della posizione avrà la responsabilità di curare e controllare l’esposizione creditizia dell’azienda, raccogliere informazioni sulla solvibilità dei clienti e collaborare alla formulazione della politica di esposizione finanziaria e di concessione dei fidi ai clienti ( vedi dettaglio offerta ). Primaria multinazionale diffusa in tutto il mondo con filiali/ partner locali, operante nel settore della diagnostica in vitro ricerca application specialist ( vedi dettaglio offerta ). Gruppo internazionale leader nel settore della logistica e dei trasporti a temperatura controllata cerca giovani neolaureati con potenziale. Sede lavorativa: Francia/Spagna, successivamente provincia di Milano  ( vedi dettaglio offerta ). Azienda internazionale di assoluto prestigio e leader di settore ricerca un/una giovane professional per la posizione di marketing executive ( vedi dettaglio offerta ). Servizi Aziendali PricewaterhouseCoopers S.r.l. , società che opera per conto del network PwC, è alla ricerca di sistemisti senior , esperti business intelligence e esperti SAP BW ( vedi dettaglio offerta ). Infomobility , azienda operante nel campo della ricerca e sviluppo ai fini della innovazione tecnologica, cerca un senior hardware designer . Richiesta laurea in ingegneria elettronica o esperienza equivalente ( vedi dettaglio offerta ). Blu , con oltre 40.000 clienti e 10 sedi sul territorio nazionale, leader in Italia nel settore dell’imbottigliamento e distribuzione di acqua in boccioni, ricerca cinque commerciali per ampliamento della rete commerciale ( vedi dettaglio offerta ). L'Istituto di Cristallografia di Bari ha pubblicato un bando di selezione pubblica per l'assunzione di due laureati con contratto a tempo determinato di 36 mesi. La selezione, finalizzata al rientro di giovani ricercatori italiani dall'estero, è rivolta a cittadini italiani di età massima di 40 anni con documentate esperienza all'estero ( vedi dettaglio offerta ). Gruppo internazionale ricerca addetti customer service per il rafforzamento dell'area commerciale. Richiesta conoscenza della lingua inglese e di una seconda lingua straniera tra francese, tedesco, spagnolo e portoghese. La sede di lavoro è in provincia di Napoli ( vedi dettaglio offerta ). Prestigioso studio professionale , in un ottica di sviluppo dell'area paghe e contributi, ricerca responsabile area paghe e contributi . Il titolare della posizione, riportando a uno dei partner dello studio ed in team con altre 6 risorse avrà la responsabilità e l'obiettivo  del corretto adempimento degli obblighi contrattuali, contributivi e fiscali che riguardano l'amministrazione del personale delle aziende clienti dello studio ( vedi dettaglio offerta ). Importante realtà metalmeccanica leader in impianti per il settore packaging ricerca marketing manager . Il titolare della posizione, riportando alla Direzione Generale, avrà la responsabilità della definizione e quantificazione del mercato potenziale, della segmentazione di mercato e della valutazione di nuove opportunità e quote di mercato, nonché del fabbisogno effettivo dei clienti sia in termini quantitativi che qualitativi ( vedi dettaglio offerta ). Primaria società operante nel campo dell’ information technology ricerca database administrator . La figura figura sarà responsabile del corretto funzionamento e manutenzione delle istanze DB dei vari ambienti di pre-produzione e produzione, assicurandone performance, availability e sicurezza  ( vedi dettaglio offerta ). SONDER TRANSPORTE G.M.B.H. , ditta trasporti e spedizioni con sede a Woergl, Austria, cerca addetto al reparto traffico (disponente) per attività agenzia trasporti internazionali e disposizione automezzi propri eccezionali  ( vedi dettaglio offerta ). Società di servizi operante nel settore dell' organizzazione eventi ricerca uno/a stagista in area marketing che verrà inserito all'interno della struttura esistente a supporto dell'attuale Brand Manager, del Key Account Manager e della Direzione Aziendale ( vedi dettaglio offerta ). Importante azienda manifatturiera veneta di medio-grandi dimensioni, che opera con produzione di massa su linee produttive, sta costruendo un nuovo plant produttivo nei pressi di Shangai che occuperà a regime circa 200 persone. E per questo sta cerca un operation manager d isponibile a risiedere in Cina per un periodo medio-lungo dopo un adeguato periodo di training presso la casa madre ( vedi dettaglio offerta ). Loccioni Group , system integrator che sviluppa soluzioni customizzate per clienti internazionali che sono leader mondiali nei settori energia, ambiente, elettrodomestici, automotive, medicale, ricerca tecnici commerciali , project manager , progettisti elettrici , meccanici e softwaristi e controller e business analyst ( vedi dettaglio offerta ). TIMAC AGRO Italia SpA , filiale italiana del Gruppo Multinazionale Francese ROULLIER che contribuisce allo sviluppo di un'agricoltura fondata sull'eccellenza tecnologica grazie a gamme di prodotti innovative per la nutrizione vegetale e animale, ricerca agronomi intraprendenti e appassionati, fortemente ambiziosi, autonomi e dotati di spirito imprenditoriale che dispongano di un solido background tecnico (laurea o diploma in agraria), di una buona conoscenza delle aziende agricole della zona e di buone capacità di vendita e di relazione  ( vedi dettaglio offerta ). Banca Mediocredito del Friuli Venezia Giulia Spa ricerca responsabile funzione compliance e antiriciclaggio . Il candidato ideale, è laureato in materie giuridiche o economiche ed ha un background di responsabile della funzione compliance di almeno 3 anni in realtà bancarie. La conoscenza dell’operatività bancaria nel segmento dell’impiego ad imprese, anche attraverso lo strumento della locazione finanziaria, costituisce un requisito essenziale della posizione. E’ richiesta la conoscenza della lingua inglese  ( vedi dettaglio offerta ). L’ Ambasciata di Spagna in Italia bandisce un concorso per un posto di cuoco qualificato presso la Residenza dell’Ambasciatore. Il termine ultimo per la presentazione delle richieste sarà il dì 10.10.2012   ( vedi dettaglio offerta ). DATANET , impresa IT che offre da anni soluzioni IT globali alle imprese industriali, ed in particolare all’industria di processo (Oil & Energy), ricerca figure da impiegare nello sviluppo di software di applicazioni web online ( vedi dettaglio offerta ). EUROINOX GROUP SRL ricerca neolaureati e neodiplomati . Richiesta ottima conoscenza della lingua inglese scritta e parlata. Il contratto iniziale che verrà proposto sarà quello a tempo determinato del contratto nazionale dei metalmeccanici  ( vedi dettaglio offerta ). Importante impresa impiantistica multi-divisionale , da anni operante con successo a livello worldwide, ricerca product development engineer . Sarà sua responsabilità curare la progettazione presse, esecuzione degli studi meccanici di fattibilità tecnica, calcolo strutture meccaniche e verifica dei disegni costruttivi  ( vedi dettaglio offerta ). Importante gruppo multinazionale operante nel settore Oil & Gas ricerca progettista senior nell'ambito dello sviluppo organizzativo della propria sede italiana, situata in Toscana. Il profilo ideale e' caratterizzato dalla laurea in Ingegneria Meccanica e da una pluriennale esperienza nella progettazione e nello sviluppo di componentistica idraulica e pneumatica (o di prodotti) nel settore Oil & Gas  ( vedi dettaglio offerta ). La ditta NERO GIARDINI , tra i più importanti brand del settore fashion italiano, ricerca commessi ambo sessi da impiegare presso il punto vendita di Treviso. E' richiesta esperienza nella gestione del negozio, affidabilità, serietà e professionalità   ( vedi dettaglio offerta ). HOTEL ANDILANA BEACH , MADAGASCAR - ISOLA DI NOSY BE, ricerca responsabile amministrativo , responsabile sicurezza interna , responsabile lavanderia interna , responsabile capo centro gestione diving center , web designer e educatrice infantile/tata ( vedi dettaglio offerta ). Elica S.p.A ., azienda Leader nella produzione di cappe da cucina e motori elettrici, è alla ricerca di un giovane neolaureato in Ingegneria Meccanica/Gestionale da inserire nell’area WCM (World Class Manufacturing). Nello specifico si occuperà prevalentemente di Professional Maintance, di supporto alla customizzazione e sviluppo del pacchetto PM di SAP mantenendo coerenza con le logiche PM della WCM  ( vedi dettaglio offerta ). FIT STAR , catena internazionale di centri Fitness per la proprie sedi a Milano, cerca istruttori e istruttrici di corsi con attestati e qualifiche disposti a lavorare con motivazione, gioia, dinamismo e coinvolgendo  i clienti nelle attività di gruppo  ( vedi dettaglio offerta ). SERVAIR Air Chef , partner del terzo Gruppo mondiale del settore inflight catering e prima impresa per numero di aeroporti in Italia, ricerca cuoco capo partita e aiuto cuoco per il potenziamento della sede di Venezia Aeroporto Marco Polo   ( vedi dettaglio offerta ). Gollmann Kommissioniersysteme GmbH , azienda tedesca di automazione altamente innovativa e in rapida crescita, ricerca installatore manutentore per il servizio tecnico esterno per il potenziamento del team in Italia  ( vedi dettaglio offerta ). Grande Azienda internazionale del settore servizi e comunicazione , nell'ambito di un programma di sviluppo dell'Area Digitale, ricerca un responsabile sviluppo software . La figura gestirà la progettazione e lo sviluppo di applicazioni Web avendo la responsabilità del coordinamento di un team di sviluppo e della gestione dei rapporti con il Cliente (interno ed esterno) in collaborazione con i componenti del team di Project Management  ( vedi dettaglio offerta ). Azienda strutturata leader nel settore metalmeccanico ricerca esperto contabilità generale . Il/la candidato/a ideale è in possesso di una formazione economica e ha consolidato un’esperienza di almeno 4 anni in ambito contabile e amministrativo all’interno di realtà industriali di medie dimensioni  ( vedi dettaglio offerta ). Importante società multinazionale leader nel settore delle spedizioni con sede a Milano ricerca impiegati amministrativi per apertura nuova filiale nella zona Trieste. Si richiede provenienza dal settore spedizioni e conoscenza fluente lingua inglese   ( vedi dettaglio offerta ). CURADEN HEALTHCARE , azienda leader nel settore dell’igiene orale, ricerca un collaboratore esterno per attività di vendita e informazione medico-scientifica presso gli studi odontoiatrici di La Spezia, Massa e Carrara, Lucca e province e parte provincia Pistoia  ( vedi dettaglio offerta ). Azienda metalmeccanica multinazionale con stabilimenti in Italia ed in  Europa ricerca controller . Gli obiettivi della posizione sono quelli di garantire la definizione dei criteri e controllo sistema di budgeting con le regole di gruppo e di presidiare i processi di controllo di gestione  ( vedi dettaglio offerta ). Società manifatturiera i cui prodotti "made in Italy" vengono apprezzati a livello internazionale per l'alta qualità garantita da un consolidato know-how e da elevate competenze distintive ricerca responsabile amministrazione personale ( vedi dettaglio offerta ). TUTTE LE OFFERTE CLASSIFICATE PER AREA: Amministrazione, controllo e impiegati Vedi tutte le offerte Finanza e credito/banche Vedi tutte le offerte Assistenza clienti, call center, telemarketing Vedi tutte le offerte Acquisti e logistica Vedi tutte le offerte Commerciale e vendite Vedi tutte le offerte Marketing e comunicazione Vedi tutte le offerte Direzione generale e top management Vedi tutte le offerte Erogazione di servizi Vedi tutte le offerte IT e sistemi informativi Vedi tutte le offerte Manutenzione e operai Vedi tutte le offerte Produzione Vedi tutte le offerte Qualità e sicurezza Vedi tutte le offerte Regioni, autonomie locali ed enti pubblici Vedi tutte le offerte Ricerca e sviluppo e area tecnica Vedi tutte le offerte Risorse umane e organizzazione Vedi tutte le offerte 
ROMA - "Si dice che gli arbitri non decidono il campionato, ma in gran parte possono farlo. A noi per colpa loro mancano 7 punti". Zdenek Zeman tuona contro i direttori di gara. La sua Roma naufraga dopo aver annusato l'aria del quarto posto, sentendo improvvisamente vicina la Lazio. Poi, nuovamente lontanissima: causa dell'ennesima amnesia corale, che rovescia un 2-0 giocato su ritmi da fantacalcio, in un incredibile 2-3 grazie al rigore a 3 minuti dal novantesimo realizzato da Di Natale. Zeman punta l'indice sull'episodio che ha capovolto la sua Roma: "Penso non ci sia stato il contatto, non c'era rigore". Un discorso più ampio, anche alla luce della giornata amara degli arbitri su tutti i campi: "Ci mancano 7 punti. Per colpa di chi? Degli arbitri. Si dice che non decidano il campionato, ma in gran parte possono farlo", il rumorosissimo fuori pista del tecnico boemo. "Armero  -  continua  -  ha sputato in faccia a Tachtsidis e il quarto uomo non ha fatto niente. Per me queste sono cose decisive. Come i gol a Catania, da 1-0 a 0-1". Chiaro riferimento alla partita della Juventus, nemico giurato. Eppure a lasciare perplessi è soprattutto la tenuta della sua squadra. Ma Zeman non se ne preoccupa: "Se guardo la prima mezz'ora non sono proprio preoccupato, ma ci manca concentrazione per 90 minuti. E le palle facili vanno gestite con più responsabilità. Oggi dopo il gol si è gestito per finire il tempo così, e io una squadra che gestisce non la alleano. Poi nella ripresa non si è entrati con lo stesso atteggiamento. Bisogna crescere". L'Udinese, invece, ha vinto con le solite armi, e senza neanche troppa fatica: "Quando noi giochiamo il nostro calcio e giochiamo uniti è difficile prendere gol. Poi l'Udinese fa bene il contropiede e noi lo sapevamo, ma se due dei nostri scappano è normale trovarsi 2 contro 3". Qualche appunto il tecnico lo riserva anche alle uniche note positive della serata, Lamela e Dodò. "Lamela ha fatto 2 gol e ne ha sbagliati altri 2 più facili. Ma sta trovando la porta e per un attaccante è la cosa più importante. Dodò ancora non è al 100 per 100, ma è un giocatore importante che ancora si deve inserire. Anche tatticamente". Un anno fa la Roma aveva imposto la politica di non commentare l'operato dei direttori di gara. Ma all'arbitro, per una volta, pensa anche Franco Baldini: "Il rigore? Episodio discutibile. La sconfitta è maturata da episodi sfavorevoli. Mi hanno fatto sorridere i tre minuti di recupero". Nessun alibi, però, al gruppo: "Queste partite le dovremmo vincere anche senza tanta parzialità, gli arbitri vengono e arbitrano al meglio delle loro possibilità". Per questo, il rammarico maggiore è per la gestione della partita da parte della squadra: "La sconfitta aumenta la frustrazione, la classifica ci fa rabbia. Bisogna lavorare sulla continuità, non solo nei risultati ma dentro la stessa partita. Ognuno deve portare il proprio contributo, per questo il rammarico è più grande. Mi aspettavo una vittoria larga, piuttosto che una sconfitta. Spiegazioni? Cercheremo di trovarle domani, ma è come se la squadre si adagiasse e in quei minuti perdiamo convinzione e la facciamo prendere agli altri. E' difficile spiegarla se non con gli episodi. Bisogna lavorare tutti insieme, anche in fase difensiva. Sul 2-0 abbiamo passato dieci minuti decisivi, abbiamo ridato fiducia all'Udinese che fino ad allora era spettatore della partita". Leggi i commenti I commenti dei lettori 
Il Napoli resta nella scia della Juventus. Nonostante l'assenza di Cavani, i partenopei battono  il Chievo per 1-0 in uno dei due posticipi della nona giornata del campionato di Serie A e restano a tre punti dalla capolista. Al San Paolo continua l'egemonia del Napoli che in stagione tra le mura amiche ha sempre vinto e che ora può rilanciare l'attacco ai campioni d'Italia. Napoli arrembante fin dalle prime battute: i partenopei impongono subito il loro ritmo alla gara, costringendo il Chievo a chiudersi nella propria metà campo e solo la sfortuna all'8' nega alla squadra di Mazzarri il vantaggio. Gran botta dai 30 metri di Inler, palla sul palo alla sinistra di Sorrentino, la sfera rimbalza su un braccio del portiere clivense e ricade vicino alla linea di porta, sul pallone si avventa Pandev ma prima di lui arriva a sbrogliare la matassa Andreolli. Passano quattro minuti e il colpo di testa da calcio d'angolo di Hamsik finisce su un braccio di Dramè, il Napoli invoca il penalty ma Celi considera il tocco involontario e lascia correre. Al 24' altra clamorosa occasione per il Napoli: bello spunto dalla destra di Insigne che pennella un traversone per la testa dell'accorrente Maggio, da pochi passi e a porta praticamente spalancata l'esterno destro riesce a sparare di testa clamorosamente alto. Sorrentino grande protagonista tra il 31' e il 32' quando devia prima un diagonale dalla destra di Pandev e mette poi in corner un'altra botta dalla distanza di Inler. E in un primo tempo in cui il Chievo non si è praticamente mai visto dalla parti di De Sanctis è  ancora il Napoli a divorarsi l'1-0 al 38' quando dopo un salvataggio di Sorrentino su Hamsik è Pandev a battere al volo calciando sopra la traversa da distanza ravvicinata. In avvio di ripresa la musica non cambia, Napoli sempre con in mano il pallino del gioco e Chievo a cercare di sfruttare le ripartenze concesse dai campani. Il primo affondo al 5' è di Insigne, ma la conclusione di destro sul primo palo trova ancora attento Sorrentino. Nulla può però il bravo portiere gialloblu sulla conclusione che al 13' porta il Napoli in vantaggio: Zuniga tocca per Hamsik, lo slovacco brucia in velocità Dainelli e di sinistro accende il San Paolo che per quasi un'ora aveva dovuto strozzare in gola il proprio urlo. Al 18' Insigne potrebbe raddoppiare, ma il suo destro violento finisce alto di un metro. Il Chievo, che nel frattempo ha cercato di correre ai ripari con l'innesto di Pellissier, prova ad aumentare la pressione e al 26' è Thereau a farsi finalmente vedere con una conclusione che da ottima posizione finisce alta. Gli ospiti restano però in dieci a 12 minuti dalla fine quando Vacek si vede sventolare in faccia dall'arbitro Celi il secondo cartellino giallo della sua partita: il Napoli prova aa sfruttare la superiorità, ma a una decina di minuti rischia clamorosamente quando su un contropiede clivense è Thereau a buttare il pallone in mezzo dalla destra, sul pallone non ci arriva Pellissier che reclama un rigore per una trattenuta di Cannavaro. Tutto regolare per Celi. Ultimo sussulto di una sfida che premia meritatamente un Napoli molto più intraprendente. 
ROMA - E' un Francesco Guidolin raggiante quello che si presenta davanti alle telecamere dopo aver battuto la Roma in rimonta, da 2-0 a 2-3. "Siamo stati sull'orlo del baratro, a un certo punto non ci credevamo più, ma io ci credevo prima dell'inizio della partita. Dopo 20 minuti però, con così tanti giovani, pensavo fosse una serataccia. Ma sono stati molto bravi a rimetterla in piedi. Abbiamo sbagliato diversi passaggi - dice ancora -, siamo in Serie A, i miei devono imparare a dialogare meglio e fare le scelte di gioco giuste. Però sono contento, tra il primo ed il secondo tempo abbiamo rivisto alcune cose e ci siamo convinti di poter fare nostra questa gara". QUESTIONE DI CUCCHIAI - Il cucchiaio con cui Di Natale ha battuto Stekelenburg dagli undici metri nei minuti finali non cancella il ricordo del cucchiaio battuto da Maicosuel nel preliminare di Champions che è valso l'eliminazione. "Non sapevo che Di Natale avrebbe scelto di fare il cucchiaio - dice il tecnico -, l'ho visto quando era già in porta. Sicuramente fa ancora male quel rigore fallito contro il Braga da Maicosuel, nelle prime settimane non volevo nemmeno sentir parlare di lui. Fortunatamente sono una persona intelligente e ho capito che il ragazzo era dispiaciuto. Dispiace perché non so se mi ricapiterà di tornare a fare la Champions League, e ripensarci mi fa ancora male. La stagione è complicata per noi, vogliamo passare il turno in Europa League anche se sappiamo che è difficile. Ci mancano 28 punti per la salvezza, dobbiamo restare umili e crescere". Leggi i commenti I commenti dei lettori 
MADRID - Tutto facile per il Real Madrid. La squadra di Mourionho vince 5-0 sul campo del Maiorca e resta a otto punti dalla coppia di testa della Liga formata da Barcellona e Atletico Madrid. Per le merengues doppiette di Higuain  e Cristiano Ronaldo e gol di Callejon. Unica nota stonata l'infortunio di Xabi Alonso. Vince e aggancia il Barcellona al comando l'Atletico Madrid. Il 3-1 all'Osasuna porta la firma di Miranda, Raul Garcia e Falcao. Leggi i commenti I commenti dei lettori 
Gode la Biancoblù. La cenerentola di Salieri fa  poker e comanda solitaria la classifica di LegaDue. La quarta vittoria, contro  Pistoia, una delle grandi favorite, è arrivata nel modo più bello, all'ultimo  respiro. Quello giusto per far godere i 3.500 del PalaDozza e per cantare  “Salutate la Fortitudo” ai quattrocento pistoiesi presenti. E' tornata una stella? Troppo presto per dirlo, ma  l'ennesima, e a questo punto non casuale, volata vincente testimonia la forza di  un gruppo che riesce a cavare fuori piccoli prodigi. E a risorgere sempre a  denti stretti, dopo un primo tempo passato a inseguire e soprattutto quando dopo  aver dominato con una difesa esaltante (58-50 a 8'), s'è trovata spalle al muro.  Pistoia a 11” dalla fine sul 66 pari ha avuto la palla della vittoria. Ma il sogno non è finito lì, Cutolo ha rubato  palla a Galanda, incredibile ma vero, e s'è lanciato in contropiede segnando a  4” il gol della partita. “Vittoria entusiasmante e imprevista, siamo  meritatamente in testa – ha esultato il patron Romagnoli dopo essere stato  sommerso dalla torcida della squadra e dei tifosi – ora feste per una notte. Adesso  abbiamo due settimane di pausa. Vedremo come far nascere la nuova Fortitudo,  secondo una logica buona per tutto”. Pistoia ha sempre comandato nel primo tempo, a  tratti dando l'impressione di poter sfondare (10-17 al 9', 21-31 al 16') ma in  un modo o nell'altro, soprattutto cercando di correre sugli errori altrui, la  Biancoblù è riuscita a tenere in piedi la partita. Quasi miracolosa, non  riuscendo ad andare mai ad entrare in area e senza tiro dalla lunga (2/13 da 3  nei primi 20') ma comunque rientrando sempre, con l'ultimo rush, a cavallo di  Pecile e Cournooh, proprio prima della sirena di mezzo per il 32-34. Incollata  alla partita e alla fine a braccia alzate. Biancoblù-Giorgio Tesi Pistoia 68-66 Biancoblù: Cournooh 9, Pecile 19, Verri 3, Cutolo  14, Mosley 6, Vitali, Harris 15, Drenovac 2, Diviach, Pini . Ne, Infante,  Montano. Giorgio Tesi Pistoia: Meini 3, Graves 17, Cortese  8, Hicks 12, Toppo 10, Saccaggi, Alibegovic , Galanda 17, Borra. Grillini . Arbitri: Pascotto, Gagliardi, Scrima Note: tiri liberi: Bo 17/19, Pt 17/17. Da due: Bo  18/35, Pt 17/29. Da tre: Bo 5/23, Pt 5/24. Rimbalzi: Bo 33, Pt 31. Parziali: 5' 4-8, 10' 12-17, 15' 21-29, 20' 32-34,  25' 41-36, 30' 53-40, 35' 60-56, 40' 68-66. Massimo vantaggio Biancoblù: +8 (58-50) al 32'.  Massimo svantaggio: -10 (21-31) al 16'. 
NAPOLI  - Walter Mazzarri è un po' debilitato, (un piccolo calo di zuccheri) dopo la partita con il Chievo. Tocca allora al ds Riccardo Bigon, commentare la vittoria partenopea. Il dirigente esclude altre ragioni 'diplomatiché dietro l'assenza del tecnico. "Non posso rispondere per lui alle varie sollecitazioni. Per quel che ne so, non è venuto perché ha avuto un piccolo malessere".  Bigon si è detto soddisfatto della prova della squadra nonostante un finale sofferto: "Chiedere di giocare meglio e creare di più oggi nella nostra serie A è veramente difficile - ha aggiunto il direttore sportivo -. Non penso si possano vedere così tante palle gol in una partita. Io di questi ragazzi sono solo orgoglioso, sono orgoglioso del lavoro fatto fino adesso, di quello fatto in settimana". PROBLEMA ATTACCANTE - Azzurri ancora in corsa per lo scudetto. "E' un Napoli che vuole giocarsela tutta fino alla fine - ha aggiunto -. Dipenderà da noi, ma anche dagli avversari. Se la Juventus dovesse andare avanti con questo ritmo, non credo che ci potrà essere nessuna squadra che le possa tenere testa. Le vincono tutte. Ma noi siamo convinti che con il lavoro possiamo lottare". La mancanza di un attaccante non è però un problema per Bigon: "In linea generale, in estate si era pensato di formare un quartetto di attaccanti con caratteristiche di velocità e di uno contro uno. Pandev? Il mister lo ha ritenuto uno che ricorda una punta classica, uno alla Pato o Pellissier per intenderci, un giocatore bravo ad attaccare la profondità e abile uno contro uno. Il campo a volte ti dà ragione e a volte ti rendi conto che c'è bisogno di giocatori con caratteristiche diverse". BEHRAMI: "RIMESSE LE COSE A POSTO" - Soddisfatto per un successo che rimette le cose a posto Valon Behrami: "Sicuramente, venivamo da due sconfitte però si sa che qui a Napoli è tutto amplificato - ha detto lo svizzero ai microfoni di Sky Sport - due sconfitte sono una mezza crisi. Abbiamo rimesso a posto le cose, abbiamo creato tanto e anche sofferto, ma nei minuti finali abbiamo dimostrato di avere carattere". Il successo è arrivato nonostante l'assenza di Cavani, ma Behrami non crede che questa squadra possa fare a meno dell'uruguaiano: "Non scherziamo - ha aggiunto -. Lui è un top player, ci siamo riusciti questa sera, ma lui è un grande campione e non possiamo fare a meno di lui". Nel finale anche qualche momento di difficoltà. Behrami sa il motivo: "Non riusciamo a gestire la palla nel momento in cui andiamo in vantaggio - ha concluso l'ex viola -. Siamo una squadra che va avanti e che attacca. Sono le nostre caratteristiche, ma sono anche un nostro difetto". Leggi i commenti I commenti dei lettori 
ROMA - Zemanlandia colpisce ancora. La Roma butta letteralmente via una vittoria messa in cascina dopo neanche mezz'ora di gioco subendo il ritorno dell'Udinese di uno scatenato Di Natale. I friulani espugnano l'Olimpico 3-2 dopo essere andati sotto di due reti. ROMA, SERVE EQUILIBRIO - Domandarsi perché una squadra che è in vantaggio per 2-0 dopo appena 25' di gioco continui ad attaccare in maniera scomposta scoprendosi clamorosamente in difesa è lecito. Trovare una risposta a questa domanda apparentemente complessa non è poi così difficile. I tifosi lo sapevano: Zeman è croce e delizia. La sua Roma attacca, spinge, crea occasioni, prende in mano il match, poi si scompone, crolla e alla fine torna a casa con un pesante zero nel conto dei punti. Questione di equilibri direbbe qualcuno, questione di maturità sottolineerebbe qualcun altro. La verità è in entrambe le teorie che dimostra ancora una volta come questa squadra non sia ancora predisposta per il grande passo. La sconfitta della Lazio avrebbe dovuto riportare i giallorossi a ridosso della zona Champions, ma alla fine ne ridimensiona gli obiettivi. Il terzo posto resta a portata di mano, ma per conquistarlo bisognerebbe dare continuità al proprio cammino e, di questi tempi, in casa Roma non è poi un ragionamento così scontato. CORAGGIO ED ENTUSIASMO - Di continuità in casa Udinese ne stanno parlando ormai da tempo. I bianconeri stanno rivitalizzando una classifica compromessa da un inizio di stagione altalenante. La vittoria dell'Olimpico segue a quella del Friuli col Pescara che rilancia la formazione di Guidolin a ridosso della zona Europa. Al di là degli elogi per una vittoria conquistata con la grinta e col cuore, il tecnico dovrà capire cosa non ha funzionato nella prima mezz'ora di gioco se vuole rivedere l'Udinese dello scorso anno. Il black-out totale di Di Natale e compagni nei primi 25' del match è stato a tratti imbarazzante, poi l'ordine tattico e l'entusiasmo di sempre sono tornati in mostra dopo il gol di Domizzi che ha mentalmente sbloccato i friulani. IL MATCH - Primo tempo vibrante all'Olimpico con i padroni di casa che premono subito sull'acceleratore, ma devono puntualmente fermarsi di fronte a Brkic. L'estremo friulano prima dice "no" a Osvaldo, poi nega la gioia del gol a Lamela. Il duello tra i due si rinnova al 22' e questa volta a capitolare è l'estremo bianconero reo, però, di aver lasciato sguarnito il palo più vicino. Due minuti più tardi Osvlado serve a Lamela un pallone che l'argentino deposita in rete di testa a porta vuota. Il doppio vantaggio ha un effetto soporifero sui padroni di casa che, dopo aver rischiato su un tiro ravvicinato di Di Natale (bravo Stekelenburg a uscire sui piedi del capitano bianconero), incassano l'1-2 con Domizzi "servito" perfettamente da Osvaldo su un'azione da fermo. Nel finale un'occasione per parte. Sulle ali dell'entusiasmo i friulani trovano subito il pari nella ripresa con un tap-in sotto porta di Di Natale che raccoglie un tiro sporco di Armero dai 15 metri. Alla mezz'ora, dopo aver rischiato il sorpasso, la Roma ci prova in tutti i modi, ma la mira di Totti e Osvaldo non è quella dei giorni migliori. Nel finale i padroni di casa perdono la testa e non solo quella: Castan entra in contatto in area con Pereyra e per Massa è calcio di rigore, Di Natale trasforma con freddezza concludendo con un cucchiaio. In pieno recupero Tachtsidis si fa ammonire per la seconda volta lasciando in 10 i suoi. Roma-Udinese 2-3 (2-1) Roma (4-3-3): Stekelenburg 6, Piris 5.5, Marquinhos 5.5, Castan 5.5, Dodò 6 (18' st Marquinho 6), De Rossi 6, Tachtsidis 5.5, Pjanic 5.5 (24' st Florenzi 5.5), Lamela 7, Osvaldo 6.5, Totti 6.5 (38' st Destro sv). (13 Goicoechea, 55 Svedkauskas, 29 Burdisso, 46 Romagnoli, 4 Bradley, 20 Perrotta, 17 Lopez). All.: Zeman Udinese (3-5-1-1): Brkic 6.5, Angella 5.5 (24' st Hereaux 6), Coda 5.5, Domizzi 6, Faraoni 5 (1' st Badu 6), Pereyra 6.5, Allan 6, Lazzari 6, Armero 5.5 (37' st Silva sv), Maicosuel 6.5, Di Natale 7.5. (25 Padelli, 93 Pawlowski, 48 Berra, 88 Willians, 9 Barreto, 31 Fabbrini, 13 Ranegie, 94 Zielinski). All.: Guidolin Arbitro : Massa di Imperia Reti : nel pt 22' e 24' Lamela, 32' Domizzi; nel st 5' e 43' (rigore) Di Natale. Note : Angoli: 4-2 per la Roma. Recupero : 0' e 3'. Ammoniti : Angella, Domizzi, Lamela, Castan per gioco falloso; Osvaldo per proteste; Armero per comportamento non regolamentare. Espulso : Tachtsidis al 47' st per doppia ammonizione Spettatori: 36.500. Leggi i commenti I commenti dei lettori 
Telecom Italia rilancia il progetto finalizzato all’inserimento di 200 giovani laureandi in ingegneria mentre un'azienda specializzata in riprese fotografiche aeree a bordo di elicottero ricerca professionisti e Capgemini seleziona consulenti. Dall'area della produzione all'amministrazione e alla finanza. Tutte le selezioni di lavoro per il prossimo mese. Dalle multinazionali alla piccole imprese. Questa settimana il maggior numero di ricerche di personale si concentra nelle aziende operanti in Lombardia con 4.811 offerte . Al secondo posto, il Piemonte ( 1.205 offerte ) e al terzo posto l' Emilia Romagna ( 1.109 offerte ) che si mantiene davanti il Veneto ( 982 offerte ). Dietro di loro, il Lazio ( 825 offerte ) e, distanziata, la Toscana (con 362 offerte ). Se si guarda ai profili per area funzionale si scopre che più richiesti dalle aziende  sono quelli che interessano l'area della produzione (vedi le vedi tutte le 2.696 offerte ). Continuano a essere ricercate anche figure per l' amministrazione, finanza e controllo (vedi le 1.832 offerte ). Dietro di loro, al terzo posto, troviamo i professionisti attivi nell' area ricerca e sviluppo e l'area tecnica ( 1.468 offerte ). Seguono poi,  le ricerche di personale qualificato nel settore del turismo e esercizi pubblici ( 855 ) e nell'erogazione dei servizi ( 615 ). Anche in questa settimana le imprese puntano più sui diplomati che sui laureati. Per i diplomati le aziende prevedono 5.929 offerte , per chi è in possesso di laurea triennale le selezioni sono 1.248 . Ancora meno invece quelle per chi ha una laurea specialistica o del vecchio ordinamento ( selezioni sono 1032 ). Di seguito, in dettaglio, le offerte degli operatori: Telecom Italia rilancia il progetto di apprendistato per la formazione. Il progetto è finalizzato all’inserimento di 200 giovani laureandi in ingegneria che saranno inseriti in azienda su specifiche attività di progettazione e gestione della rete connesse allo sviluppo delle nuove tecnologie Ultrabroadband  ( vedi dettaglio offerta ). VTU Engineering Italia sta progettando con più di 230 persone sui vari siti di Graz, Linz, Vienna, Francoforte, Bonn, Bolzano, Mirano, Basilea, Bucarest impianti industriali chimici o farmaceutici, e per questo cerca ingegneri chimici ( vedi dettaglio offerta ). AIMAG S.p.A. , società che opera nei territori a nord di Modena e nell’oltrepò mantovano per la fornitura dei servizi di acqua, energia e ambiente, ricerca un analista programmatore nell’ambito dello sviluppo del proprio sistema informativo gestionale software ( vedi dettaglio offerta ). SIRIO Blue Vision S.r.l. , azienda specializzata in riprese fotografiche aeree a bordo di elicottero, seleziona due rappresentanti . Ottime possibilità di guadagno, fisso mensile, alte provvigioni, rimborso spese ( vedi dettaglio offerta ). Azienda metalmeccanica situata nella provincia nord di Modena ricerca sector manager food processing . La risorsa dovrà contribuire allo sviluppo delle vendite nei settori di competenza, individuando le potenzialità di vendita dell’intera gamma dei prodotti del gruppo nel settore, supportando la relazione promozionale e commerciale con i clienti chiave ( vedi dettaglio offerta ). Multinazionale ricerca buyer area elettro-meccanica . Il/la candidato/a ideale è in possesso di un’esperienza di almeno 4 anni maturata nel ruolo all’interno di aziende multinazionali. Riportando al Direttore Acquisti sarà autonomo nella negoziazione e acquisto di prodotti appartenenti a differenti aree merceologiche: componenti meccaniche ed elettromeccaniche, apparecchiature elettroniche ( vedi dettaglio offerta ). ESA SpA ha indetto una selezione per la costituzione di graduatorie di idonei per eventuali successive assunzione di operatori ecologici , autisti addeti alla raccolta , operai addetti linea e operai palisti aia di ricezione ( vedi dettaglio offerta ). Azienda in Livorno cerca laureato in comunicazione e web marketing. Richiesta ottima conoscenza nella gestione dei Social Network, dei programmi di grafica, web design e linguaggi web ( vedi dettaglio offerta ). Capgemini , quotata alla Borsa di Parigi (Cap Gemini SA), grande multinazionale di Consulenza, Information Technology e Outsourcing di origine europea, ricerca Sap BI consultant , business intelligent specialist , Sap Crm consultant , Sap Fi consultant , consultant Sap Icm ( vedi dettaglio offerta ). Rolls Royce Reciprocating Power Systems , Bergen Engines AS , leader mondiale nella produzione di motori diesel ed a gas per il settore navale ed industriale per la produzione di energia e parte di una joint venture tra Rolls Royce Plc e Daimler AG, ricerca tecnico motorista ( vedi dettaglio offerta ). MondialpolSardegna Srl , azienda facente parte del Gruppo MondialpolService, ricerca neo laureato per capo reparto contazione ( vedi dettaglio offerta ). SPIRAX SARCO (www.spiraxsarco.com), filiale italiana dell'omonimo gruppo inglese tra i leader nel mondo nel settore dello scambio termico e del controllo dei fluidi industriali, ricerca sales engineer ( vedi dettaglio offerta ). Elica SpA , azienda leader mondiale nella produzione di cappe da cucina ad uso domestico, è alla ricerca di un laureato in ingegneria da inserire in stage nella funzione Quality Customer B2B  ( vedi dettaglio offerta ). Azienda multinazionale leader nel settore food tech ricerca product manager .  Il candidato ideale possiede una laurea in Ingegneria.  Risponderà al responsabile dello Stabilimento produttivo e si interfaccerà costantemente con l’area Ricerca e Sviluppo e primariamente con l’area Commerciale ( vedi dettaglio offerta ). Media azienda operante nel settore degli accessori e dell’ aftermarket per automobili ricerca export manager. Il ruolo, alle dirette dipendenze della proprietà, dovrà migliorare la rete vendita esistente, svilupparla e potenziarla ( vedi dettaglio offerta ). Affermato brand multinazional e ricerca floor supervisor per l'implementazione di un suo punto vendita. Il ruolo prevede la gestione del reparto di competenza assicurando che il team fornisca la migliore esperienza di shopping e il mantenimento di elevati standard qualitativi ( vedi dettaglio offerta ). L’azienda italiana DLG srl , con sede a Napoli ed operante nel settore della progettazione, costruzione ed installazione di impianti per la produzione di energia da fonti rinnovabili , ricerca agenti e capogruppo ( vedi dettaglio offerta ). Qatar Airway s, una delle compagnie aeree in più rapida crescita nel panorama mondiale dell’industria aerea, seleziona cabin crew . Per questo il 20 ottobre si svolgerà un Open Day al Radisson Hotel di Roma in via Filippo Turati ( vedi dettaglio offerta ). Sida Group per potenziamento della propria struttura formativa ricerca per l'area agroalimentare collaboratori per la funzione di docenti agroalimentare ( vedi dettaglio offerta ). Sida Group seleziona anche figure per ricoprire il ruolo di consulenti e formatori specialisti di mobile marketing ( vedi dettaglio offerta ) e giovani laureati da inserire in affiancamento a consulenti senior per la realizzazione di un nuovo progetto di marketing ( vedi dettaglio offerta ). Azienda leader operante nel settore metalmeccanico/automazione ricerca tecnico commerciale estero . Il candidato ideale è in possesso di una formazione tecnica ad indirizzo meccanico e ha consolidato un’esperienza di almeno 3 anni nel ruolo ( vedi dettaglio offerta ). Agrolabo S.p.A ., azienda Italiana leader nel settore veterinario integratoristico e biotecnologico, operativa a livello mondiale, ricerca impiegato/a da inserire nel proprio team amministrativo  ( vedi dettaglio offerta ). Infracom Italia S.p.A. , operatore nazionale di telecomunicazioni, data center e ICT outsourcing con circa 500 dipendenti e 150 milioni di fatturato, ricerca key account manager ( vedi dettaglio offerta ). Azienda manifatturiera della provincia di Padova ricerca credit manager . Il titolare della posizione avrà la responsabilità di curare e controllare l’esposizione creditizia dell’azienda, raccogliere informazioni sulla solvibilità dei clienti e collaborare alla formulazione della politica di esposizione finanziaria e di concessione dei fidi ai clienti ( vedi dettaglio offerta ). Primaria multinazionale diffusa in tutto il mondo con filiali/ partner locali, operante nel settore della diagnostica in vitro ricerca application specialist ( vedi dettaglio offerta ). Gruppo internazionale leader nel settore della logistica e dei trasporti a temperatura controllata cerca giovani neolaureati con potenziale. Sede lavorativa: Francia/Spagna, successivamente provincia di Milano  ( vedi dettaglio offerta ). Azienda internazionale di assoluto prestigio e leader di settore ricerca un/una giovane professional per la posizione di marketing executive ( vedi dettaglio offerta ). Servizi Aziendali PricewaterhouseCoopers S.r.l. , società che opera per conto del network PwC, è alla ricerca di sistemisti senior , esperti business intelligence e esperti SAP BW ( vedi dettaglio offerta ). Infomobility , azienda operante nel campo della ricerca e sviluppo ai fini della innovazione tecnologica, cerca un senior hardware designer . Richiesta laurea in ingegneria elettronica o esperienza equivalente ( vedi dettaglio offerta ). Blu , con oltre 40.000 clienti e 10 sedi sul territorio nazionale, leader in Italia nel settore dell’imbottigliamento e distribuzione di acqua in boccioni, ricerca cinque commerciali per ampliamento della rete commerciale ( vedi dettaglio offerta ). L'Istituto di Cristallografia di Bari ha pubblicato un bando di selezione pubblica per l'assunzione di due laureati con contratto a tempo determinato di 36 mesi. La selezione, finalizzata al rientro di giovani ricercatori italiani dall'estero, è rivolta a cittadini italiani di età massima di 40 anni con documentate esperienza all'estero ( vedi dettaglio offerta ). Gruppo internazionale ricerca addetti customer service per il rafforzamento dell'area commerciale. Richiesta conoscenza della lingua inglese e di una seconda lingua straniera tra francese, tedesco, spagnolo e portoghese. La sede di lavoro è in provincia di Napoli ( vedi dettaglio offerta ). Prestigioso studio professionale , in un ottica di sviluppo dell'area paghe e contributi, ricerca responsabile area paghe e contributi . Il titolare della posizione, riportando a uno dei partner dello studio ed in team con altre 6 risorse avrà la responsabilità e l'obiettivo  del corretto adempimento degli obblighi contrattuali, contributivi e fiscali che riguardano l'amministrazione del personale delle aziende clienti dello studio ( vedi dettaglio offerta ). Importante realtà metalmeccanica leader in impianti per il settore packaging ricerca marketing manager . Il titolare della posizione, riportando alla Direzione Generale, avrà la responsabilità della definizione e quantificazione del mercato potenziale, della segmentazione di mercato e della valutazione di nuove opportunità e quote di mercato, nonché del fabbisogno effettivo dei clienti sia in termini quantitativi che qualitativi ( vedi dettaglio offerta ). Primaria società operante nel campo dell’ information technology ricerca database administrator . La figura figura sarà responsabile del corretto funzionamento e manutenzione delle istanze DB dei vari ambienti di pre-produzione e produzione, assicurandone performance, availability e sicurezza  ( vedi dettaglio offerta ). SONDER TRANSPORTE G.M.B.H. , ditta trasporti e spedizioni con sede a Woergl, Austria, cerca addetto al reparto traffico (disponente) per attività agenzia trasporti internazionali e disposizione automezzi propri eccezionali  ( vedi dettaglio offerta ). Società di servizi operante nel settore dell' organizzazione eventi ricerca uno/a stagista in area marketing che verrà inserito all'interno della struttura esistente a supporto dell'attuale Brand Manager, del Key Account Manager e della Direzione Aziendale ( vedi dettaglio offerta ). Importante azienda manifatturiera veneta di medio-grandi dimensioni, che opera con produzione di massa su linee produttive, sta costruendo un nuovo plant produttivo nei pressi di Shangai che occuperà a regime circa 200 persone. E per questo sta cerca un operation manager d isponibile a risiedere in Cina per un periodo medio-lungo dopo un adeguato periodo di training presso la casa madre ( vedi dettaglio offerta ). Loccioni Group , system integrator che sviluppa soluzioni customizzate per clienti internazionali che sono leader mondiali nei settori energia, ambiente, elettrodomestici, automotive, medicale, ricerca tecnici commerciali , project manager , progettisti elettrici , meccanici e softwaristi e controller e business analyst ( vedi dettaglio offerta ). TIMAC AGRO Italia SpA , filiale italiana del Gruppo Multinazionale Francese ROULLIER che contribuisce allo sviluppo di un'agricoltura fondata sull'eccellenza tecnologica grazie a gamme di prodotti innovative per la nutrizione vegetale e animale, ricerca agronomi intraprendenti e appassionati, fortemente ambiziosi, autonomi e dotati di spirito imprenditoriale che dispongano di un solido background tecnico (laurea o diploma in agraria), di una buona conoscenza delle aziende agricole della zona e di buone capacità di vendita e di relazione  ( vedi dettaglio offerta ). Banca Mediocredito del Friuli Venezia Giulia Spa ricerca responsabile funzione compliance e antiriciclaggio . Il candidato ideale, è laureato in materie giuridiche o economiche ed ha un background di responsabile della funzione compliance di almeno 3 anni in realtà bancarie. La conoscenza dell’operatività bancaria nel segmento dell’impiego ad imprese, anche attraverso lo strumento della locazione finanziaria, costituisce un requisito essenziale della posizione. E’ richiesta la conoscenza della lingua inglese  ( vedi dettaglio offerta ). L’ Ambasciata di Spagna in Italia bandisce un concorso per un posto di cuoco qualificato presso la Residenza dell’Ambasciatore. Il termine ultimo per la presentazione delle richieste sarà il dì 10.10.2012   ( vedi dettaglio offerta ). DATANET , impresa IT che offre da anni soluzioni IT globali alle imprese industriali, ed in particolare all’industria di processo (Oil & Energy), ricerca figure da impiegare nello sviluppo di software di applicazioni web online ( vedi dettaglio offerta ). EUROINOX GROUP SRL ricerca neolaureati e neodiplomati . Richiesta ottima conoscenza della lingua inglese scritta e parlata. Il contratto iniziale che verrà proposto sarà quello a tempo determinato del contratto nazionale dei metalmeccanici  ( vedi dettaglio offerta ). Importante impresa impiantistica multi-divisionale , da anni operante con successo a livello worldwide, ricerca product development engineer . Sarà sua responsabilità curare la progettazione presse, esecuzione degli studi meccanici di fattibilità tecnica, calcolo strutture meccaniche e verifica dei disegni costruttivi  ( vedi dettaglio offerta ). Importante gruppo multinazionale operante nel settore Oil & Gas ricerca progettista senior nell'ambito dello sviluppo organizzativo della propria sede italiana, situata in Toscana. Il profilo ideale e' caratterizzato dalla laurea in Ingegneria Meccanica e da una pluriennale esperienza nella progettazione e nello sviluppo di componentistica idraulica e pneumatica (o di prodotti) nel settore Oil & Gas  ( vedi dettaglio offerta ). La ditta NERO GIARDINI , tra i più importanti brand del settore fashion italiano, ricerca commessi ambo sessi da impiegare presso il punto vendita di Treviso. E' richiesta esperienza nella gestione del negozio, affidabilità, serietà e professionalità   ( vedi dettaglio offerta ). HOTEL ANDILANA BEACH , MADAGASCAR - ISOLA DI NOSY BE, ricerca responsabile amministrativo , responsabile sicurezza interna , responsabile lavanderia interna , responsabile capo centro gestione diving center , web designer e educatrice infantile/tata ( vedi dettaglio offerta ). Elica S.p.A ., azienda Leader nella produzione di cappe da cucina e motori elettrici, è alla ricerca di un giovane neolaureato in Ingegneria Meccanica/Gestionale da inserire nell’area WCM (World Class Manufacturing). Nello specifico si occuperà prevalentemente di Professional Maintance, di supporto alla customizzazione e sviluppo del pacchetto PM di SAP mantenendo coerenza con le logiche PM della WCM  ( vedi dettaglio offerta ). FIT STAR , catena internazionale di centri Fitness per la proprie sedi a Milano, cerca istruttori e istruttrici di corsi con attestati e qualifiche disposti a lavorare con motivazione, gioia, dinamismo e coinvolgendo  i clienti nelle attività di gruppo  ( vedi dettaglio offerta ). SERVAIR Air Chef , partner del terzo Gruppo mondiale del settore inflight catering e prima impresa per numero di aeroporti in Italia, ricerca cuoco capo partita e aiuto cuoco per il potenziamento della sede di Venezia Aeroporto Marco Polo   ( vedi dettaglio offerta ). Gollmann Kommissioniersysteme GmbH , azienda tedesca di automazione altamente innovativa e in rapida crescita, ricerca installatore manutentore per il servizio tecnico esterno per il potenziamento del team in Italia  ( vedi dettaglio offerta ). Grande Azienda internazionale del settore servizi e comunicazione , nell'ambito di un programma di sviluppo dell'Area Digitale, ricerca un responsabile sviluppo software . La figura gestirà la progettazione e lo sviluppo di applicazioni Web avendo la responsabilità del coordinamento di un team di sviluppo e della gestione dei rapporti con il Cliente (interno ed esterno) in collaborazione con i componenti del team di Project Management  ( vedi dettaglio offerta ). Azienda strutturata leader nel settore metalmeccanico ricerca esperto contabilità generale . Il/la candidato/a ideale è in possesso di una formazione economica e ha consolidato un’esperienza di almeno 4 anni in ambito contabile e amministrativo all’interno di realtà industriali di medie dimensioni  ( vedi dettaglio offerta ). Importante società multinazionale leader nel settore delle spedizioni con sede a Milano ricerca impiegati amministrativi per apertura nuova filiale nella zona Trieste. Si richiede provenienza dal settore spedizioni e conoscenza fluente lingua inglese   ( vedi dettaglio offerta ). CURADEN HEALTHCARE , azienda leader nel settore dell’igiene orale, ricerca un collaboratore esterno per attività di vendita e informazione medico-scientifica presso gli studi odontoiatrici di La Spezia, Massa e Carrara, Lucca e province e parte provincia Pistoia  ( vedi dettaglio offerta ). Azienda metalmeccanica multinazionale con stabilimenti in Italia ed in  Europa ricerca controller . Gli obiettivi della posizione sono quelli di garantire la definizione dei criteri e controllo sistema di budgeting con le regole di gruppo e di presidiare i processi di controllo di gestione  ( vedi dettaglio offerta ). Società manifatturiera i cui prodotti "made in Italy" vengono apprezzati a livello internazionale per l'alta qualità garantita da un consolidato know-how e da elevate competenze distintive ricerca responsabile amministrazione personale ( vedi dettaglio offerta ). TUTTE LE OFFERTE CLASSIFICATE PER AREA: Amministrazione, controllo e impiegati Vedi tutte le offerte Finanza e credito/banche Vedi tutte le offerte Assistenza clienti, call center, telemarketing Vedi tutte le offerte Acquisti e logistica Vedi tutte le offerte Commerciale e vendite Vedi tutte le offerte Marketing e comunicazione Vedi tutte le offerte Direzione generale e top management Vedi tutte le offerte Erogazione di servizi Vedi tutte le offerte IT e sistemi informativi Vedi tutte le offerte Manutenzione e operai Vedi tutte le offerte Produzione Vedi tutte le offerte Qualità e sicurezza Vedi tutte le offerte Regioni, autonomie locali ed enti pubblici Vedi tutte le offerte Ricerca e sviluppo e area tecnica Vedi tutte le offerte Risorse umane e organizzazione Vedi tutte le offerte 
ROMA - "Si dice che gli arbitri non decidono il campionato, ma in gran parte possono farlo. A noi per colpa loro mancano 7 punti". Zdenek Zeman tuona contro i direttori di gara. La sua Roma naufraga dopo aver annusato l'aria del quarto posto, sentendo improvvisamente vicina la Lazio. Poi, nuovamente lontanissima: causa dell'ennesima amnesia corale, che rovescia un 2-0 giocato su ritmi da fantacalcio, in un incredibile 2-3 grazie al rigore a 3 minuti dal novantesimo realizzato da Di Natale. Zeman punta l'indice sull'episodio che ha capovolto la sua Roma: "Penso non ci sia stato il contatto, non c'era rigore". Un discorso più ampio, anche alla luce della giornata amara degli arbitri su tutti i campi: "Ci mancano 7 punti. Per colpa di chi? Degli arbitri. Si dice che non decidano il campionato, ma in gran parte possono farlo", il rumorosissimo fuori pista del tecnico boemo. "Armero  -  continua  -  ha sputato in faccia a Tachtsidis e il quarto uomo non ha fatto niente. Per me queste sono cose decisive. Come i gol a Catania, da 1-0 a 0-1". Chiaro riferimento alla partita della Juventus, nemico giurato. Eppure a lasciare perplessi è soprattutto la tenuta della sua squadra. Ma Zeman non se ne preoccupa: "Se guardo la prima mezz'ora non sono proprio preoccupato, ma ci manca concentrazione per 90 minuti. E le palle facili vanno gestite con più responsabilità. Oggi dopo il gol si è gestito per finire il tempo così, e io una squadra che gestisce non la alleano. Poi nella ripresa non si è entrati con lo stesso atteggiamento. Bisogna crescere". L'Udinese, invece, ha vinto con le solite armi, e senza neanche troppa fatica: "Quando noi giochiamo il nostro calcio e giochiamo uniti è difficile prendere gol. Poi l'Udinese fa bene il contropiede e noi lo sapevamo, ma se due dei nostri scappano è normale trovarsi 2 contro 3". Qualche appunto il tecnico lo riserva anche alle uniche note positive della serata, Lamela e Dodò. "Lamela ha fatto 2 gol e ne ha sbagliati altri 2 più facili. Ma sta trovando la porta e per un attaccante è la cosa più importante. Dodò ancora non è al 100 per 100, ma è un giocatore importante che ancora si deve inserire. Anche tatticamente". Un anno fa la Roma aveva imposto la politica di non commentare l'operato dei direttori di gara. Ma all'arbitro, per una volta, pensa anche Franco Baldini: "Il rigore? Episodio discutibile. La sconfitta è maturata da episodi sfavorevoli. Mi hanno fatto sorridere i tre minuti di recupero". Nessun alibi, però, al gruppo: "Queste partite le dovremmo vincere anche senza tanta parzialità, gli arbitri vengono e arbitrano al meglio delle loro possibilità". Per questo, il rammarico maggiore è per la gestione della partita da parte della squadra: "La sconfitta aumenta la frustrazione, la classifica ci fa rabbia. Bisogna lavorare sulla continuità, non solo nei risultati ma dentro la stessa partita. Ognuno deve portare il proprio contributo, per questo il rammarico è più grande. Mi aspettavo una vittoria larga, piuttosto che una sconfitta. Spiegazioni? Cercheremo di trovarle domani, ma è come se la squadre si adagiasse e in quei minuti perdiamo convinzione e la facciamo prendere agli altri. E' difficile spiegarla se non con gli episodi. Bisogna lavorare tutti insieme, anche in fase difensiva. Sul 2-0 abbiamo passato dieci minuti decisivi, abbiamo ridato fiducia all'Udinese che fino ad allora era spettatore della partita". Leggi i commenti I commenti dei lettori 
ROMA - Zemanlandia colpisce ancora. La Roma butta letteralmente via una vittoria messa in cascina dopo neanche mezz'ora di gioco subendo il ritorno dell'Udinese di uno scatenato Di Natale. I friulani espugnano l'Olimpico 3-2 dopo essere andati sotto di due reti. ROMA, SERVE EQUILIBRIO - Domandarsi perché una squadra che è in vantaggio per 2-0 dopo appena 25' di gioco continui ad attaccare in maniera scomposta scoprendosi clamorosamente in difesa è lecito. Trovare una risposta a questa domanda apparentemente complessa non è poi così difficile. I tifosi lo sapevano: Zeman è croce e delizia. La sua Roma attacca, spinge, crea occasioni, prende in mano il match, poi si scompone, crolla e alla fine torna a casa con un pesante zero nel conto dei punti. Questione di equilibri direbbe qualcuno, questione di maturità sottolineerebbe qualcun altro. La verità è in entrambe le teorie che dimostra ancora una volta come questa squadra non sia ancora predisposta per il grande passo. La sconfitta della Lazio avrebbe dovuto riportare i giallorossi a ridosso della zona Champions, ma alla fine ne ridimensiona gli obiettivi. Il terzo posto resta a portata di mano, ma per conquistarlo bisognerebbe dare continuità al proprio cammino e, di questi tempi, in casa Roma non è poi un ragionamento così scontato. CORAGGIO ED ENTUSIASMO - Di continuità in casa Udinese ne stanno parlando ormai da tempo. I bianconeri stanno rivitalizzando una classifica compromessa da un inizio di stagione altalenante. La vittoria dell'Olimpico segue a quella del Friuli col Pescara che rilancia la formazione di Guidolin a ridosso della zona Europa. Al di là degli elogi per una vittoria conquistata con la grinta e col cuore, il tecnico dovrà capire cosa non ha funzionato nella prima mezz'ora di gioco se vuole rivedere l'Udinese dello scorso anno. Il black-out totale di Di Natale e compagni nei primi 25' del match è stato a tratti imbarazzante, poi l'ordine tattico e l'entusiasmo di sempre sono tornati in mostra dopo il gol di Domizzi che ha mentalmente sbloccato i friulani. IL MATCH - Primo tempo vibrante all'Olimpico con i padroni di casa che premono subito sull'acceleratore, ma devono puntualmente fermarsi di fronte a Brkic. L'estremo friulano prima dice "no" a Osvaldo, poi nega la gioia del gol a Lamela. Il duello tra i due si rinnova al 22' e questa volta a capitolare è l'estremo bianconero reo, però, di aver lasciato sguarnito il palo più vicino. Due minuti più tardi Osvlado serve a Lamela un pallone che l'argentino deposita in rete di testa a porta vuota. Il doppio vantaggio ha un effetto soporifero sui padroni di casa che, dopo aver rischiato su un tiro ravvicinato di Di Natale (bravo Stekelenburg a uscire sui piedi del capitano bianconero), incassano l'1-2 con Domizzi "servito" perfettamente da Osvaldo su un'azione da fermo. Nel finale un'occasione per parte. Sulle ali dell'entusiasmo i friulani trovano subito il pari nella ripresa con un tap-in sotto porta di Di Natale che raccoglie un tiro sporco di Armero dai 15 metri. Alla mezz'ora, dopo aver rischiato il sorpasso, la Roma ci prova in tutti i modi, ma la mira di Totti e Osvaldo non è quella dei giorni migliori. Nel finale i padroni di casa perdono la testa e non solo quella: Castan entra in contatto in area con Pereyra e per Massa è calcio di rigore, Di Natale trasforma con freddezza concludendo con un cucchiaio. In pieno recupero Tachtsidis si fa ammonire per la seconda volta lasciando in 10 i suoi. Roma-Udinese 2-3 (2-1) Roma (4-3-3): Stekelenburg 6, Piris 5.5, Marquinhos 5.5, Castan 5.5, Dodò 6 (18' st Marquinho 6), De Rossi 6, Tachtsidis 5.5, Pjanic 5.5 (24' st Florenzi 5.5), Lamela 7, Osvaldo 6.5, Totti 6.5 (38' st Destro sv). (13 Goicoechea, 55 Svedkauskas, 29 Burdisso, 46 Romagnoli, 4 Bradley, 20 Perrotta, 17 Lopez). All.: Zeman Udinese (3-5-1-1): Brkic 6.5, Angella 5.5 (24' st Hereaux 6), Coda 5.5, Domizzi 6, Faraoni 5 (1' st Badu 6), Pereyra 6.5, Allan 6, Lazzari 6, Armero 5.5 (37' st Silva sv), Maicosuel 6.5, Di Natale 7.5. (25 Padelli, 93 Pawlowski, 48 Berra, 88 Willians, 9 Barreto, 31 Fabbrini, 13 Ranegie, 94 Zielinski). All.: Guidolin Arbitro : Massa di Imperia Reti : nel pt 22' e 24' Lamela, 32' Domizzi; nel st 5' e 43' (rigore) Di Natale. Note : Angoli: 4-2 per la Roma. Recupero : 0' e 3'. Ammoniti : Angella, Domizzi, Lamela, Castan per gioco falloso; Osvaldo per proteste; Armero per comportamento non regolamentare. Espulso : Tachtsidis al 47' st per doppia ammonizione Spettatori: 36.500. Leggi i commenti I commenti dei lettori 
NAPOLI - Contro un Chievo che conclude la prima volta in porta al 70', il Napoli mostra prima pazienza e facilità di costruzione, con almeno quattro chiare occasioni da gol fallite dai vari Maggio, Pandev e Insigne. Poi dopo l'assalto vincente, firmato da Marek Hamsik (al 57') con un diagonale preciso su servizio di Zuniga, evidenzia qualche incertezza di troppo nel controllo di una partita, conclusa negli ultimi quindici minuti in superiorità numerica per l'espulsione del veronese Vacek. E' questo il dato su cui dovrà riflettere Walter Mazzarri, in una serata in cui gli azzurri comunque ritrovano la vittoria, dopo due ko depressivi contro Juventus e Dnipro (per ragioni diverse) e il secondo posto in classifica (a 22 punti) rispondendo alle vittorie di Juve e Inter. INSIGNE ISPIRA - A dire il vero un altro motivo di soddisfazione per l'allenatore dei partenopei è la buona prova di Lorenzo Insigne, sul banco degli imputati, dopo la sconfitta in Europa League. Soprattutto nel primo tempo è l'ex Pescara ad assumersi le responsabilità maggiori in campo. Dopo la bordata palo-Sorrentino-linea di porta, che illude Inler, l'azzurrino prima pennella un assist perfetto per la testa di Maggio che a porta vuota manda sopra la traversa. Poi dalla sinistra, entra in area, fa fuori un paio di avversari e mette in mezzo un pallone da spingere dentro sul quale Hamsik esalta Sorrentino, Pandev solo la sua scarsa vena. Il macedone è l'uomo in meno dell'attacco napoletano, in cui si sente la mancanza del Matador Cavani, anche nella ripresa. Mentre Insigne continua a macinare palloni e giocate, impegnando ancora Sorrentino attorno al 50' e cedendo soltanto alla frenesia dell'ultimo passaggio e anche a qualche tiro di troppo. RIPARTENZA DECISIVA - Capita così che dopo un dominio sterile, almeno dal punto di vista realizzativo, il punteggio si sblocchi su una ripartenza di Hamsik. Lo slovacco, vero leader silenzioso della squadra dialoga bene con Zuniga, e batte Sorrentino con un tiro secco. Sembrerebbe il preludio alla goleada, soprattutto quando il Chievo resta in dieci, come detto per l'espulsione di Vacek. Ma il Napoli, trovato il vantaggio, evidenzia qualche insicurezza di troppo e non riesce a chiudere la partita. Così il Chievo fino a quel momento propositivo soltanto con alcuni fortuiti calci d'angolo, mette in fila due buone giocate di Thereau. E' un campanello d'allarme che Mazzarri prova a zittire con Vargas per lo spento Pandev (ma il cileno sembra incapace di un riscatto) e Dzemaili per Insigne.  La situazione non cambia. Il controllo agevole che vorrebbe il tecnico non è adatto al Napoli di questa sera. Arrivano però i tre punti, ampiamente meritati per quanto si è visto in campo. Per riprendere la corsa in classifica può andar bene così. Discorso diverso per il Chievo: la partita contenimento e grinta di Corini è durata meno di sessanta minuti: per fare i punti salvezza occorreranno anche le idee. Napoli-Chievo 1-0 (0-0) Napoli (3-4-1-2): De Sanctis 6, Campagnaro 6, Cannavaro 6,5, Gamberini 6, Maggio 6,5, Inler 6, Behrami 6, Zuniga 6.5 (26' st Dossena sv), Hamsik 7, Insigne 6.5 (39' st Dzemaili sv), Pandev 5 (29' st Vargas sv). (22 Rosati, 15 Colombo, 2 Grava, 21 Fernandez,6 Aronica, 16 Mesto, 4 Donadel, 13 El Kaddouri). All.: Mazzarri 6. Chievo (4-3-3): Sorrentino 6, Frey 6, Dainelli 6, Andreolli 6, Dramé 5,5, Vacek 5.5, L. Rigoni 5,5, Hetemaj 5,5 (15' st Pellissier 5,5), Luciano 5.5 (10' st Papp 5.5), M. Rigoni 5,5 (30' st Moscardelli sv), Thereau 5.5. (1 Puggioni, 23 Viotti, 14 Cofie, 13 Jokic, 5 Guana, 17 Di Michele, 8 Cruzado, 11 Samassa, 39 Stoian). All.: Corini Arbitro : Celi di Campobasso Reti : nel st 12' Hamsik. Angoli : 6-4 per il Chievo Recupero : 1' e 4'. Espulso : 32' st Vacek per doppia ammonizione. Ammoniti : Andreolli, L. Rigoni e Vargas per gioco scorretto. Spettatori : 25.000 Leggi i commenti I commenti dei lettori 
ROMA - E' un Francesco Guidolin raggiante quello che si presenta davanti alle telecamere dopo aver battuto la Roma in rimonta, da 2-0 a 2-3. "Siamo stati sull'orlo del baratro, a un certo punto non ci credevamo più, ma io ci credevo prima dell'inizio della partita. Dopo 20 minuti però, con così tanti giovani, pensavo fosse una serataccia. Ma sono stati molto bravi a rimetterla in piedi. Abbiamo sbagliato diversi passaggi - dice ancora -, siamo in Serie A, i miei devono imparare a dialogare meglio e fare le scelte di gioco giuste. Però sono contento, tra il primo ed il secondo tempo abbiamo rivisto alcune cose e ci siamo convinti di poter fare nostra questa gara". QUESTIONE DI CUCCHIAI - Il cucchiaio con cui Di Natale ha battuto Stekelenburg dagli undici metri nei minuti finali non cancella il ricordo del cucchiaio battuto da Maicosuel nel preliminare di Champions che è valso l'eliminazione. "Non sapevo che Di Natale avrebbe scelto di fare il cucchiaio - dice il tecnico -, l'ho visto quando era già in porta. Sicuramente fa ancora male quel rigore fallito contro il Braga da Maicosuel, nelle prime settimane non volevo nemmeno sentir parlare di lui. Fortunatamente sono una persona intelligente e ho capito che il ragazzo era dispiaciuto. Dispiace perché non so se mi ricapiterà di tornare a fare la Champions League, e ripensarci mi fa ancora male. La stagione è complicata per noi, vogliamo passare il turno in Europa League anche se sappiamo che è difficile. Ci mancano 28 punti per la salvezza, dobbiamo restare umili e crescere". Leggi i commenti I commenti dei lettori 
NAPOLI  - Walter Mazzarri è un po' debilitato, (un piccolo calo di zuccheri) dopo la partita con il Chievo. Tocca allora al ds Riccardo Bigon, commentare la vittoria partenopea. Il dirigente esclude altre ragioni 'diplomatiché dietro l'assenza del tecnico. "Non posso rispondere per lui alle varie sollecitazioni. Per quel che ne so, non è venuto perché ha avuto un piccolo malessere".  Bigon si è detto soddisfatto della prova della squadra nonostante un finale sofferto: "Chiedere di giocare meglio e creare di più oggi nella nostra serie A è veramente difficile - ha aggiunto il direttore sportivo -. Non penso si possano vedere così tante palle gol in una partita. Io di questi ragazzi sono solo orgoglioso, sono orgoglioso del lavoro fatto fino adesso, di quello fatto in settimana". PROBLEMA ATTACCANTE - Azzurri ancora in corsa per lo scudetto. "E' un Napoli che vuole giocarsela tutta fino alla fine - ha aggiunto -. Dipenderà da noi, ma anche dagli avversari. Se la Juventus dovesse andare avanti con questo ritmo, non credo che ci potrà essere nessuna squadra che le possa tenere testa. Le vincono tutte. Ma noi siamo convinti che con il lavoro possiamo lottare". La mancanza di un attaccante non è però un problema per Bigon: "In linea generale, in estate si era pensato di formare un quartetto di attaccanti con caratteristiche di velocità e di uno contro uno. Pandev? Il mister lo ha ritenuto uno che ricorda una punta classica, uno alla Pato o Pellissier per intenderci, un giocatore bravo ad attaccare la profondità e abile uno contro uno. Il campo a volte ti dà ragione e a volte ti rendi conto che c'è bisogno di giocatori con caratteristiche diverse". BEHRAMI: "RIMESSE LE COSE A POSTO" - Soddisfatto per un successo che rimette le cose a posto Valon Behrami: "Sicuramente, venivamo da due sconfitte però si sa che qui a Napoli è tutto amplificato - ha detto lo svizzero ai microfoni di Sky Sport - due sconfitte sono una mezza crisi. Abbiamo rimesso a posto le cose, abbiamo creato tanto e anche sofferto, ma nei minuti finali abbiamo dimostrato di avere carattere". Il successo è arrivato nonostante l'assenza di Cavani, ma Behrami non crede che questa squadra possa fare a meno dell'uruguaiano: "Non scherziamo - ha aggiunto -. Lui è un top player, ci siamo riusciti questa sera, ma lui è un grande campione e non possiamo fare a meno di lui". Nel finale anche qualche momento di difficoltà. Behrami sa il motivo: "Non riusciamo a gestire la palla nel momento in cui andiamo in vantaggio - ha concluso l'ex viola -. Siamo una squadra che va avanti e che attacca. Sono le nostre caratteristiche, ma sono anche un nostro difetto". Leggi i commenti I commenti dei lettori 
Il Napoli resta nella scia della Juventus. Nonostante l'assenza di Cavani, i partenopei battono  il Chievo per 1-0 in uno dei due posticipi della nona giornata del campionato di Serie A e restano a tre punti dalla capolista. Al San Paolo continua l'egemonia del Napoli che in stagione tra le mura amiche ha sempre vinto e che ora può rilanciare l'attacco ai campioni d'Italia. Napoli arrembante fin dalle prime battute: i partenopei impongono subito il loro ritmo alla gara, costringendo il Chievo a chiudersi nella propria metà campo e solo la sfortuna all'8' nega alla squadra di Mazzarri il vantaggio. Gran botta dai 30 metri di Inler, palla sul palo alla sinistra di Sorrentino, la sfera rimbalza su un braccio del portiere clivense e ricade vicino alla linea di porta, sul pallone si avventa Pandev ma prima di lui arriva a sbrogliare la matassa Andreolli. Passano quattro minuti e il colpo di testa da calcio d'angolo di Hamsik finisce su un braccio di Dramè, il Napoli invoca il penalty ma Celi considera il tocco involontario e lascia correre. Al 24' altra clamorosa occasione per il Napoli: bello spunto dalla destra di Insigne che pennella un traversone per la testa dell'accorrente Maggio, da pochi passi e a porta praticamente spalancata l'esterno destro riesce a sparare di testa clamorosamente alto. Sorrentino grande protagonista tra il 31' e il 32' quando devia prima un diagonale dalla destra di Pandev e mette poi in corner un'altra botta dalla distanza di Inler. E in un primo tempo in cui il Chievo non si è praticamente mai visto dalla parti di De Sanctis è  ancora il Napoli a divorarsi l'1-0 al 38' quando dopo un salvataggio di Sorrentino su Hamsik è Pandev a battere al volo calciando sopra la traversa da distanza ravvicinata. In avvio di ripresa la musica non cambia, Napoli sempre con in mano il pallino del gioco e Chievo a cercare di sfruttare le ripartenze concesse dai campani. Il primo affondo al 5' è di Insigne, ma la conclusione di destro sul primo palo trova ancora attento Sorrentino. Nulla può però il bravo portiere gialloblu sulla conclusione che al 13' porta il Napoli in vantaggio: Zuniga tocca per Hamsik, lo slovacco brucia in velocità Dainelli e di sinistro accende il San Paolo che per quasi un'ora aveva dovuto strozzare in gola il proprio urlo. Al 18' Insigne potrebbe raddoppiare, ma il suo destro violento finisce alto di un metro. Il Chievo, che nel frattempo ha cercato di correre ai ripari con l'innesto di Pellissier, prova ad aumentare la pressione e al 26' è Thereau a farsi finalmente vedere con una conclusione che da ottima posizione finisce alta. Gli ospiti restano però in dieci a 12 minuti dalla fine quando Vacek si vede sventolare in faccia dall'arbitro Celi il secondo cartellino giallo della sua partita: il Napoli prova aa sfruttare la superiorità, ma a una decina di minuti rischia clamorosamente quando su un contropiede clivense è Thereau a buttare il pallone in mezzo dalla destra, sul pallone non ci arriva Pellissier che reclama un rigore per una trattenuta di Cannavaro. Tutto regolare per Celi. Ultimo sussulto di una sfida che premia meritatamente un Napoli molto più intraprendente. 
Gode la Biancoblù. La cenerentola di Salieri fa  poker e comanda solitaria la classifica di LegaDue. La quarta vittoria, contro  Pistoia, una delle grandi favorite, è arrivata nel modo più bello, all'ultimo  respiro. Quello giusto per far godere i 3.500 del PalaDozza e per cantare  “Salutate la Fortitudo” ai quattrocento pistoiesi presenti. E' tornata una stella? Troppo presto per dirlo, ma  l'ennesima, e a questo punto non casuale, volata vincente testimonia la forza di  un gruppo che riesce a cavare fuori piccoli prodigi. E a risorgere sempre a  denti stretti, dopo un primo tempo passato a inseguire e soprattutto quando dopo  aver dominato con una difesa esaltante (58-50 a 8'), s'è trovata spalle al muro.  Pistoia a 11” dalla fine sul 66 pari ha avuto la palla della vittoria. Ma il sogno non è finito lì, Cutolo ha rubato  palla a Galanda, incredibile ma vero, e s'è lanciato in contropiede segnando a  4” il gol della partita. “Vittoria entusiasmante e imprevista, siamo  meritatamente in testa – ha esultato il patron Romagnoli dopo essere stato  sommerso dalla torcida della squadra e dei tifosi – ora feste per una notte. Adesso  abbiamo due settimane di pausa. Vedremo come far nascere la nuova Fortitudo,  secondo una logica buona per tutto”. Pistoia ha sempre comandato nel primo tempo, a  tratti dando l'impressione di poter sfondare (10-17 al 9', 21-31 al 16') ma in  un modo o nell'altro, soprattutto cercando di correre sugli errori altrui, la  Biancoblù è riuscita a tenere in piedi la partita. Quasi miracolosa, non  riuscendo ad andare mai ad entrare in area e senza tiro dalla lunga (2/13 da 3  nei primi 20') ma comunque rientrando sempre, con l'ultimo rush, a cavallo di  Pecile e Cournooh, proprio prima della sirena di mezzo per il 32-34. Incollata  alla partita e alla fine a braccia alzate. Biancoblù-Giorgio Tesi Pistoia 68-66 Biancoblù: Cournooh 9, Pecile 19, Verri 3, Cutolo  14, Mosley 6, Vitali, Harris 15, Drenovac 2, Diviach, Pini . Ne, Infante,  Montano. Giorgio Tesi Pistoia: Meini 3, Graves 17, Cortese  8, Hicks 12, Toppo 10, Saccaggi, Alibegovic , Galanda 17, Borra. Grillini . Arbitri: Pascotto, Gagliardi, Scrima Note: tiri liberi: Bo 17/19, Pt 17/17. Da due: Bo  18/35, Pt 17/29. Da tre: Bo 5/23, Pt 5/24. Rimbalzi: Bo 33, Pt 31. Parziali: 5' 4-8, 10' 12-17, 15' 21-29, 20' 32-34,  25' 41-36, 30' 53-40, 35' 60-56, 40' 68-66. Massimo vantaggio Biancoblù: +8 (58-50) al 32'.  Massimo svantaggio: -10 (21-31) al 16'. 
MADRID - Tutto facile per il Real Madrid. La squadra di Mourionho vince 5-0 sul campo del Maiorca e resta a otto punti dalla coppia di testa della Liga formata da Barcellona e Atletico Madrid. Per le merengues doppiette di Higuain  e Cristiano Ronaldo e gol di Callejon. Unica nota stonata l'infortunio di Xabi Alonso. Vince e aggancia il Barcellona al comando l'Atletico Madrid. Il 3-1 all'Osasuna porta la firma di Miranda, Raul Garcia e Falcao. Leggi i commenti I commenti dei lettori 
