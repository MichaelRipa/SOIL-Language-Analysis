DOHA (Qatar) - Serve il tie break, 3-2 (22-25, 25-18, 23-25, 25-17, 15-9), all'Itas Diatec Trentino, contro l'Al Rayan per portare a casa il successo nella gara di esordio al mondiale per club. Una gara strana e sofferta che conferma il momento difficile del gruppo allenato da Radostin Stoytchev. La multinazionale squadra di casa composta da giocatori giramondo sfrutta ogni minima occasione sotto la spinta delle schiacciate di Valentin Bratoev (20 punto) e Oivanen (20 punti), ma deve arrendersi di fronte ai tre volte iridati meglio organizzati. Trento, alla prima vittoria stagionale in una partita ufficiale, deve fare i conti con un gioco ancora troppo discontinuo e spesso è l'orgoglio dei campioni a spingere il sestetto. In avvio l'allenatore bulgaro lascia in panchina Juantorena. Il talento italo-cubamo mette piede in campo nella seconda frazione e fa subito sentire la sua pressione oltre a realizzare 15 punti personali. Ancora in ritardo di condizione Stokr, spesso sostituito da Uchikov (9 punti). L'opposto bulgaro fa la sua onesta gara e aiuta il gruppo. Una cattiva ricezione non permette al regista Raphael di variare le giocate e nonostante tutto il centrale Birarelli trova 15 punti. In crescita Kaziyski con 14 punti. A sostenere il sestetto italiano i sedici muri, a differenza del servizio ancora da mettere a posto. L'Itas Diatec accumula punti di vantaggio grazie a un avvio determinato da parte di Stokr e Birarelli. A metà del parziale i padroni di casa prendono coraggio e approfittano di un passaggio a vuoto dei campioni del mondo in carica. Gli uomini allenato da Stoytchev calano al servizio (quattro errori nel parziale) e permettono al palleggiatore avversario Bratoev di gestire bene la rotazione dei suoi attaccanti e fare le scelte offensive facilitate. Poi la multinazionale del Qatar, con un servizio morbido, crea parecchi problemi alla ricezione di Bari e compagni. Si chiude a sorpresa con un 25-22. Immediata reazione di Trento. La squadra italiana scappa via e lascia all'Al Rayan solo le briciole. L'Itas costruisce un vantaggio netto con la crescita delle percentuali offensive. La squadra gioca in tranquillità e il tecnico bulgaro decide di provare le condizioni di Osmany Juantorena  (in campo al posto di Lanza). A fare la differenza i cinque muri punti e la rimascita di Kaziyski. Ancora a corrente alterna l'opposto Stokr. Finale in discesa 25-18. Andamento altalenante nel terzo set con Trento che riparte bene. L'Al Rayan resta incollata al match e nonostante non fa cose eclatanti a metà fase si ritrova a giocare punto a punto. Esce ancora Stokr, in serata storta. Al suo posto si rivede Uchikov. I tifosi gialloblù sulle tribune sono preoccupati, il sestetto guidato sotto rete dal palleggiatore Raphael non decolla e permette al Al Rayan di arrivare al rush finale punto a punto. Ancora un calo vistoso dei campioni in carica, sia nelle cifre che a livello tecnico. L'esperienza dei singoli lancia i padroni di casa alla conquista del set 25-23. E per non perdere il ritmo l'Itas torna a macinare pallavolo sotterrando di colpi i giocatori in maglia rossonera. Una squadra che trova uno scatto di orgoglio dopo aver, comunque, gettato per strada la testa del girone. La supremazia dei tre volte iridati, in ogni fondamentale soprattutto a servizio, è netta (25-17). Dopo qualche paura iniziale, il tie break prende la strada di Trento con Juantorena che nel momento cruciale sale in cattedra. Sotto rete i ragazzi in maglia rossa alzano un paio di muri ben piazzati e mettono la freccia. A questo punto gli uomini del presidente Mosna si scrollano di dosso i timori dell'esordio e portano a casa una vittoria (15-9) da due punti. Nell'altra sfida del girone netta affermazione (3-0) dei brasiliani del Sada Cruzeiro sui messicani del Tigres. Subito in evidenza Wallace autore di 13 punti e un ottimo 73 per cento in attacco. I messicani non impensieriscono il sestetto carioca e chiudono la gara con soli 48 punti complessivi. Risultati pool A. Sada Cruzeiro-Tigres de Uanl 3-0, Itas Diatec Trentino-Al Rayan 3-2. Classifica Sada Cruzeiro 3, Itas Diatec Trentino 2, Al Rayan 1, Tigres 0. Le altre partite. Domenica ore 16 Trento-Tigres de Uanl. Martedì ore 14 Trento-Sada Cruzeiro. Le gare trasmesse in diretta su Sportitalia 2. Leggi i commenti I commenti dei lettori 
Terzo successo consecutivo in Serie B per la Juve Stabia che vince 2-1 contro Bari allo stadio Romeo Menti di Castellammare di Stabia (Napoli), nell'anticipo della 9/a di B, grazie a una doppietta del nigeriano Mbakogu. Le vespe, passate in vantaggio al 16' pt, hanno incassato il gol del Bari nella ripresa, al 9' e al 30' del st sono ripassate in vantaggio. Il primo gol del match lo ha realizzato Mbakogu, in contropiede, servito in profondità da Erpen, che è riuscito ad anticipare l'uscita di Lamanna con un rasoterra, infilando la porta sguarnita. Al 9' st, sotto una pioggia battente, Caputo ha approfittato di un velo di Albadoro su assist di Iunco, per presentarsi solo davanti alla porta dei padroni di casa e trafiggendo Nocchi. Al 30' nuovo vantaggio gialloblu grazie a Mbakogu. Ospite speciale della giornata il presidente della Lega di B, Andrea Abodi. Il match odierno ha inaugurato il canale digitale della Lega Serie B. Bella prestazione dello Stabia che dà spessore al suo torneo dopo una brutta partenza. Sfortunato il Bari che sino all'ultimo ha sfiorato la rete del pareggio. JUVE STABIA (4-3-3) Nocchi 6; Baldanzeddu 6.5, Figliomeni 6, Scognamiglio 6, Di Cuonzo 6; Genevier 6, Caserta 6.5 (33' st Maury 6), Mezavilla 6 (46' st Jidayi); Erpen 6,5 (22' st Improta 6), Mbakogu 6.5, Acosty 6.5. In panchina: Seculin, Gorzegno, Murolo, Doninelli. Allenatore: Braglia 6.5. BARI (4-3-3) Lamanna 6; Ceppitelli 6, Dos Santos 5.5, Polenta 6, Sabelli 5.5 (33' st Grandolfo 6); Bellomo 6 (29' st Defendi 6), Romizi 6, Filkor 6; Iunco 5.5 (25' st Galano 6), Caputo 6.5, Albadoro 6. In panchina: Pena, Borghese, Rivaldo, Sciaudone. Allenatore: Torrente 6. ARBITRO: Castrignanò di Roma 2. RETI:  16' pt e 30' st Mbakogu, 9' st Caputo. NOTE Spettatori circa 4500, incasso non comunicato. Ammoniti Di Cuonzo, Genevier, Bellomo, Iunco, Baldanzeddu, Erpen, Mezavilla. Angoli 5-4 per la Juve Stabia. Recupero: 3', 5'. 
Attraversavano a piedi le due carreggiate della tangenziale Est di Milano, all'altezza dello svincolo di uscita a Cascina Gobba. Era buio, sfrecciavano molte auto. Il primo pedone è riuscito per un soffio a raggiungere la corsia d'emergenza in direzione nord, non il secondo. Che è stato centrato in pieno da una Fiat Bravo, rimbalzato violentemente sull'asfalto, sfiorato dall'auto che lo seguiva, travolto senza scampo da altre due che lo hanno dilaniato, rendendone quasi impossibile il riconoscimento. Inutili i soccorsi: i sanitari del 118 ne hanno solo potuto constatare la morte. È accaduto alle 21.15 di sabato sera. Il guidatore della Fiat Bravo si è fermato 30 metri dopo l'impatto e ha aspettato le pattuglie della Polizia Stradale e quelle di supporto dei carabinieri per i rilievi e i verbali, così come gli altri tre conducenti. Il tratto è stato chiuso fino a mezzanotte di domenica e subito si è formata una coda di automobili, in tangenziale e su tutte le vie di accesso alla Est. Difficilissima l'identificazione della vittima, sfigurata e senza documenti, tanto che la prima impressione degli agenti della Polstrada, poi smentita, era che di potesse trattare di una donna. Il sospetto è che potesse provenire da un accampamento di nomadi che si trova nelle vicinanze e dove sono stati effettuati accertamenti. Concorde la dinamica raccontata dai quattro guidatori, tanto che il pm di turno ha deciso al momento di non indagare l'uomo al volante della Fiat Bravo, un giovane di Bernareggio, ritenendo inevitabile l'impatto e del tutto imprevedibile l'eventualità di un attraversamento pedonale in piena tangenziale. Nemmeno la Bravo, trasportata in un deposito di Cologno Monzese, è sotto sequestro. 
Un cameriere a fine turno vede la macchia nera, un animale di grosse dimensioni: non ha dubbi, è una pantera. E' successo ieri notte, l'uomo è convinto che si tratti della pantera che da qualche tempo sta agitando i sonni dei residenti. La zona è quella delle Cinque Vie, immersa nel verde, un posto che potrebbe offrire dei nascondigli a un animale. E lì come in altre zone della Toscana ogni tanto la paura della pantera ritorna. Ma questo vi sembra una pantera? 
NOVARA - Successo interno per il Novara che, al "Silvio Piola", riesce ad avere ragione del Brescia per 4-2 nel secondo anticipo della nona giornata di Serie B. La partita è stata equilibrata e ricca di colpi di scena con l'undici di Tesser che solo nel finale è riuscito a mettere in cassaforte il risultato e i tre punti. Alla mezzora Mehmeti porta in vantaggio il Novara. Lo svedese, al quinto centro stagionale, da due passi piazza la palla a botta sicura su preciso assist da sinistra di Gonzalez. E' lo stesso attaccante argentino a mettere a segno il raddoppio al 12' della ripresa con un potentissimo tiro da fuori area. Al 18' il Brescia accorcia le distanze: corner dalla destra di Budel e Caracciolo batte Kosicky con un preciso colpo di testa. Al 33' il Brescia resta in dieci per l'espulsione di Mitrovic per un colpo al volto di Lisuzzo e due minuti più tardi arriva la terza rete dei piemontesi. Tiro-cross dalla sinistra del neoentrato Faragò e palla deviata nella propria porta da Stovini. Passano 60" e Caracciolo, ancora di testa ed ancora su assist di Budel, riaccende le speranze dei lombardi. Al 45', però, arriva la quarta rete, quella della sicurezza, per i novaresi. Del Prete calcia forte al centro dalla sinistra e Baclet (primo gol in azzurro) devia in porta. Grazie ai tre punti conquistati il Novara si porta a quota 9; mentre il Brescia resta fermo a 12. Leggi i commenti I commenti dei lettori 
Bambini sotto la Mole Un’altra domenica piena di occasioni di divertimento e apprendimento  aspetta i piccoli torinesi e le loro famiglie. Dalle 15 alle 19 in via  Modane 16, la Fondazione Sandretto partecipa a “The Big Draw!”, il più  grande festival di disegno al mondo: un grande happening dedicato a un  pubblico di tutte le età a sostegno dell'Ospedale Infantile Regina  Margherita. Le attività sono libere e gratuite (info 011/3797631 ).  Alle 16 alla pinacoteca Agnelli del Lingotto si tiene il laboratorio  per famiglie con bambini dai 4 anni in su “Scopriamo Picasso”: durante  l’attività i bambini potranno creare un ritratto in stile cubista  partendo dalla scomposizione di ritratti fotografici (info 011/0062713 ).  Appuntamento alle 10.30 al Museo Egizio con il percorso di visita con  laboratorio per famiglie dal titolo “Animali o dei?” per scoprire gli  aspetti più curiosi delle divinità egiziane zoomorfe (info e  prenotazione 011/4406903 ).  Dalle 14.30 alle 19.30 al museo A come Ambiente in corso Umbria 84/90  si svolge il percorso didattico e ludico “Fisici per un giorno.  Conoscere e giocare con la fisica del quotidiano” (info 011/0702535 ):  Alle 15.30 parte dal centro visite del Parco Naturale della Collina  l’escursione nel bosco dedicata ai bambini e alle loro famiglie “Colti  in Castagna”, alla scoperta del castagno e dei suoi frutti attraverso  una favola con divertenti giochi e attività naturalistiche all'aria  aperta (info e prenotazione obbligatoria 011/8903667). Dalle 10 alle 13 e  dalle 15 alle 20, nella Corte della Ristorazione dell’8 Gallery del  Lingotto appuntamento con i trecento metri quadri di giochi, percorsi,  scivoli gonfiabili e percorsi di psicomotricità di “Gonfialopoli” (info www.8gallery.it ). INCONTRI & EVENTI TIME MACHINE FACTORY Dalle 9 alle 18 al Museo di Scienze Naturali in via Giolitti 36 si  svolgono i lavori del convegno internazionale organizzato dal  Politecnico “The Time Machine Factory” che si propone di rivitalizzare  l'interesse per i viaggi nel tempo, non proibiti dalle leggi fisiche  correnti. Info 011/4326354 . TUTTO SU WALLENBERG Alle 15.30 alla Fondazione Camis de Fonseca in via Pietro Micca 15,  l’Associazione Italia-Israele, nel centenario della nascita, organizza  un pomeriggio dedicato a Raul Wallenberg, il diplomatico svedese che a  Budapest salvò migliaia di ebrei. In scena il film con Richard  Chamberlain, prodotto dal Simon Wiesental Center, che ha vinto quattro  Emmy Awards. Info 011/542288 . ORIENTE & OCCIDENTE Per la rassegna “La santità sconosciuta”, alle 10.30 a Palazzo Taffini a  Savigliano si tiene il forum “La spiritualità in viaggio tra oriente e  occidente” con i rappresentanti del Festival de Fès des Musiques Sacrèes  du Monde, Sergio Soave, Uto Ughi, Younis Tawfik e Giampiero Leo. Info 011/591709 e 335/6466233 o www.libraconcerti.it UNA DOMENICA DA RE Ricco programma alla Reggia di Venaria in occasione die cinque anni dal  restauro: dal mattino nel centro storico “Artigianato d’Eccellenza”,  alle 10 nel Gran Parterre la gara podistica “Una corsa da Re”, alle 15  nei Giardini della Reggia spettacoli e attrazioni per “Domeniche da Re -  speciale Anniversario a Corte”, dalle 19 nella Corte d’onore taglio  della torta e spettacolo finale del Teatro d’Acqua della Fontana del  Cervo. Info www.lavenariareale.it e 011/4992333 . RADUNO DI MONGOLFIERE Il Fondo Ambiente Italiano presenta la sesta edizione del “Raduno di  mongolfiere”, dalle 9.30 alle 17 nel parco del Castello di Masino a  Caravino. Info www. fondoambiente.it LE MARCHE AU FORT Il forte valdostano di Bard ospita oggi la nona edizione del “Marché au  Fort”, tra gusto, tradizioni, cultura e sapori. Un’occasione per  scoprire le specialità della tavola della piccola regione alpina, dalle  9.30 alle 18 negli angoli più caratteristici del borgo medievale. Info www.fortedibard.it MUSICA FLIEGENDE HOLLANDER L’opera romantica in tre atti su libretto di Richard Wagner “Der fliegende Holländer”, va in scena alle 15 nella sala del Teatro  Regio in piazza Castello 215 con l’Orchestra e il Coro del Teatro Regio e  il Coro Maghini, sotto la direzione di Gianandrea Noseda e Claudio  Fenoglio, per la regia di Stefan Heinrichs dall'originale di Willy  Decker. Info 011/8815241-2 . DEL MASTRO VETRAIO Per la rassegna musicale “Micron 2012”, alle 16.30 al Teatro Salesiani  Crocetta in iva Piazzi 25 va in scena l’opera da camera in un atto per  baritono, soprano, due attori, dance performer e quartetto strumentale  “La leggenda del mastro vetraio” su libretto di Roberta Faroldi e  Attilio Piovano, liberamente tratto da un episodio del romanzo “Il  Fuoco” di D’Annunzio su musica di Giorgio Mirto. Ingresso 3 euro; info 347/9470053 . CHIOFALO AL PIANO Alle 17 al Circolo Ricreativo Dipendenti Comunali in coso Sicilia 12  Francesca Chiofalo in concerto interpreta al pianoforte musiche di  Beethoven, Scriabin, Debussy. Ingresso gratuito; info 011/6614534 . IL CORNO DELLE ALPI Alle 17.30, al Borgo Medievale del Valentino I Polierranti presentano il  concerto di Martin Mayes al corno delle alpi e corni con Alberto  Bertolotti alle zampogne e cornamuse. Info 011/4431701. MUSICA DA FAVOLA Per la rassegna concertistica “Magie dei Luoghi”, alle 18 al Castello  Reale di Moncalieri in viale del Castello 2 va in scena il concerto  “Viaggio nella Musica da Favola” con il Gruppo Cameristico Alchimea  (Marco Allora, Enzo Salzano, Sara Terzano e Roberto Mattea) preceduto da  un percorso guidato a cura dell’Accademia degli Archimandriti con  partenza alle 17 all’ingresso del castello. In programma, musiche di:  tradizione celtica, Tchaikovsky, Fauré, Hess, Terzano, e colonne sonore  dalle favole di Walt Disney. Ingresso libero e gratuito; info www.alchimea.it SPUMA & I GASSATI “Incroci 2012” propone dalle 17 al Villaggio Leumann di Collegno in  corso Francia 349, un pomeriggio in compagnia della musica di Billi  Spuma e i suoi Gassati nello spettacolo “Odo l’Estate”. Ingresso libero;  info www.assembleateatro.com THE HOUSE OF ROCK Dalle 17 all’Hiroshima Mon Smour in via Bossoli 83, va in scena “The  House of Rock”: il saggio degli studenti e dei professori Roberto  Bovolenta, Mario Coungiu, Vito Miccolis, Elvin Betti, della scuola di  musica House of Rock, con presentazione del primo album realizzato dagli  studenti. Ingresso gratuito; info www.hiroshimamonamour.org JCT & REINA LATINA In piazzale Valdo Fusi, dalle 22 il Jazz Club Torino e Reina Latina  propongono la serata “New York Night” ispirata ai club newyorchesi dove,  a partire dagli anni 70 la salsa è fiorita ed ha sviluppato successo  mondiale. Info www.jazzclub.torino.it TEATRO THE OLD KING IN STAGE Per il “Torinodanzafestival”, alle 20.30 alla cavallerizza Reale in via  Verdi 8 va in scena “The Old King” di Miguel Moreira e Romeu Runa con  Romeu Runa su musica di Pedro Carneiro. Sul palco, un uomo abbandonato  da Dio e dagli uomini che siede in solitudine nel tentativo di  riflettere su di sé e su ciò che lo circonda. Biglietti 20/17/5 euro;  info 011/5169555 e www.torinodanzafestival.it MENECMI/GEMELLI Per il “Festival di cultura classica”, al Teatro Erba in corso  Moncalieri 241, alle 16 ultima replica dello spettacolo “La commedia dei  gemelli (Menecmi)” con la Compagnia Torino Spettacoli, Mario Acampa,  Silvia Barbero, Elena Soffiato, di Gian Mesturino e Girolamo Angione da  Plauto per la regia di Girolamo Angione. Info www.torinospettacoli.it NEI GIORNI DI FESTA Per la ventiquattresima edizione della rassegna di teatro di figura  “Giorni di festa”, alle 16.30 al Teatro Alfa in via Casalborgone 16/i va  in scena “Gianduja e la corona del re”: spettacolo per burattini di e  con Marco Grilli. Ingresso 7/5 euro; info 011/19504896 e www.alfateatro.it 
Cosa fare domenica 14 NOTE E SAPORI Tango La Asd Celeste propone dalle 16 al Seven Days di via Schiaffino due ore di lezioni di tango con i maestri argentini Sara Parnigoni e Jorge Damian Marino, campioni metropolitani di Buenos Aires. E dalle 18 aperitango. Ingresso con consumazione. Cezanne Al Cezanne in via Cecchi 7 r dalle ore 15, esordio per i pomeriggi danzanti. Ingresso con consumazione. Karaoke Dalle 16 al Circolo Arci La Bellezza (Largo Pietro Gozzano 13 A), karaoke latino del cantante ecuadoriano Gheorghe. Milonga Alle 22 alla Milonga del Angel di Puntavagno (Corso Italia 3b) serata con il tango argentino proposto dal dj Gaspacho. Ingresso con consumazione. INIZIATIVE Camminare Dalle 10.30, prima edizione della "Giornata nazionale del Camminare", coordinata da FederTrek - Escursionismo ed Ambiente. Da piazza Acquaverde-Stazione di Principe si attraverserà, oltre che la zona della Darsena, gran parte del centro storico. Festival della Freccia Ai Giardini Baltimora, dalle 14 rievocazione medievale. Genova Antica Alle 15, "Genova antica, tra bordelli e case chiuse": itinerario che si svolge tra alcune di quelle che erano le zone "a luci rosse" della città, dal Medioevo fino all'abolizione nel 1958. Soci 10 euro, non soci 12. Prenotazione: 0103014333. Bonjour la France A Palazzo Ducale, Cortile Maggiore, dalle 10 alle 19 esposizione e vendita dei prodotti tipici transalpini. Ingresso libero. Oggi sposi Ai Magazzini del Cotone (Porto Antico), "Oggi Sposi  - Edizione d'autunno":  dalle partecipazioni agli abiti, dalla location alle bomboniere, dal catering ai fiori. Orari: 10-20. Ingresso libero. Sapori al Ducale In piazza Matteotti mostra mercato di prodotti enogastronomici del territorio "Sapori al Ducale". Ore 9-19, ingresso libero. SUI PALCHI Tosse Al Teatro della Tosse di piazza Negri, alle 16 spettacolo "Le regole del gioco" di Elisa D'Andrea. 
ROMA - Percuotendo pentole, padelle e coperchi per essere ascoltate nei palazzi del potere, migliaia di spagnoli hanno manifestato oggi nuovamente nel centro di Madrid contro la manovra del governo Rajoy e le politiche d'austerity imposte al paese da recessione e crisi del debito sovrano. "Il debito non è nostro, non pagheremo più" è la frase più ricorrente sugli striscioni nsieme a quelli contro la "dittatura delle banche", "salvate" a discapito della popolazione. Convocati dal movimento degli Indignados con lo slogan "non dobbiamo pagare", uomini e donne di tutte le età, bambini compresi, hanno marciato dalla sede dell'Unione europea nella capitale spagnola fino alla Puerta del Sol, dove un anno fa era nato il movimento. "E' una bugia tutto quello che ci stanno dicendo, che la causa di questa crisi è la spesa dei servizi pubblici, della sanità, dell'istruzione, quando sappiamo che i governi stanno finanziando le banche", ripetono i manifestanti. Migliaia di persone sono scese in piazza anche a Lisbona e in altre  città del Portogallo rispondendo all'appello di sindacati e associazioni  e movimenti vari contro le politiche di rigore e i tagli del governo di  centrodestra, ma soprattutto contro la troika Bce-Ue-Fondo monetario internazionale per le condizioni imposte ai governi nazionali in cambio dei prestiti per uscire dalla crisi del debito. Le nuove manifestazioni fanno parte del Global Noise, una giornata mondiale di protesta nel corso della quale fare rumore con ogni mezzo (pentole comprese) contro il rigore e i tagli, e arrivano a un anno dalla nascita di Occupy Wall Street, il movimento contro il malaffare della grande finanza e le disuguaglianze sociali nato il 15 ottobre del 2011 a New York. A Londra centinaia di esponenti e simpatizzanti del movimento si sono riuniti davanti alla cattedrale di St. Paul dove un anno fa i manifestanti si accamparono dopo essere stati bloccati mentre tentavano di portare la protesta davanti al London Stock Exchange. 
