MIAMI (Florida) - Non c'è scampo,  il padrone è lui. Il serbo Novak Djokovic, n. 1 del ranking mondiale, si aggiudica per la terza volta in carriera il torneo di Key Biscayne battendo in finale lo scozzese Andy Murray in due set, 6-1, 7-6 (7/4). Per Djokovic si tratta di una doppia rivincita, visto che nel 2009 era stato sconfitto in finale, sempre a Miami, da Murray; lo scozzese si era imposto anche nell'ultimo confronto diretto poche settimane fa a Dubai. Il torneo di Miami si è giocato sul cemento e aveva un montepremi di 3,97 milioni di dollari. Primo set senza storia con il serbo che toglie la battuta allo scozzese nel quarto e nel sesto gioco prima di chiudere con un agevole 6-1. Decisamente più combattuta la seconda frazione dove i due giocatori tengono sempre il loro turno di battuta fino al tiebreak. Nel gioco decisivo Djokovic piazza l'allungo decisivo quando dal 2-2 incamera tre punti consecutivi che sono il preludio per il 7-4 finale. Rispetto alle parentesi non esaltanti di Dubai e Indian Wells, Djokovic  sembra essere tornato il giocatore dominante del 2011, e aver ritrovato  brillantezza fisica e di gioco che lo rendono inavvicinabile quasi per  tutti. Quello conquistato in Florida è il titolo n. 30 per il  fuoriclasse serbo, 11/o a livello di Masters 1000. Djokovic eguaglia le  tre vittorie a Miami di Pete Sampras, mentre è ancora lontano Andre  Agassi, che sul cemento di Key Biscayne ha conquistato sei successi. DOPPIO AZZURRO KO - Sara Errani e Roberta Vinci non sono invece riuscite a conquistare il torneo di doppio Wta di Miami. La coppia azzurra si è arresa alle russe Maria Kirilenko e Nadia Petrova, teste di serie numero 5, al super tie-break finale, con il punteggio di 7-6 (7-0), 4-6, 10-4. Leggi i commenti I commenti dei lettori 
NIZZA - Il giorno dopo aver conquistato lo storico titolo mondiale, Carolina Kostner regala l'ultima grande performance al pubblico del Palais des Exposition di Nizza. Ieri l'azzurra ha trionfato ai Mondiali di figura portando a casa una medaglia d'oro che rappresenta il primo titolo iridato nella storia del pattinaggio artistico italiano. Carolina, terza al termine del programma corto, ha eseguito un esercizio libero impeccabile, premiato dai giudici con 128.94 che l'hanno fatta balzare in testa alla classifica assoluta con 189,94, mettendosi alle spalle anche la russa Alena Leonova, argento con 184,28. LA NOTTE DOPO L'ORO - La nuova campionessa del mondo ha passato la notte a passeggiare sulla promenade di Nizza con il fidanzato Alex Shwazer e, si dice, a farsi anche il bagno in mare: "La mia è stata una vittoria ottenuta con il cuore. Anche se devo dire che non ho gareggiato per prendere l'oro ma perché gareggiare mi piace: l'adrenalina mi fa stare male e mi fa stare bene". "STAVO IMPAZZENDO DI GIOIA" - La Kostner non ammette di aver pensato all'oro durante la sua ultima gara, il libero, nella quale è stata accolta dal pubblico con boati e applausi: "Ho voluto aspettare fino alla fine per convincermi anche perché durante gli ultimi passaggi non capivo più niente. Una gara che ha reso omaggio al lavoro che ho fatto in questi mesi". UN ORO STORICO - Carolina ha regalato all'Italia un oro che le mancava da sempre. C'è qualcosa che ha imparato da questo mondiale e cioè che vale la pena avere pazienza e fiducia ma soprattutto ha imparato che bisogna seguire la strada indicata dal cuore. Dopo aver conquistato in un anno un Grand Prix, gli Europei e pure il Mondiale: "Adesso riposo: perché sono più libera". IL FUTURO - Inutile ora parlare del futuro: "E' una domanda che devo fare a me stessa e alla quale dovrò rispondere. Mi metterò attorno a un tavolo con il mio allenatore. Certo, non li attacco i pattini a un chiodo. Prima o poi deciderò". La giovane campionessa del mondo ha poi concluso: "Io prendo la vita come viene devo solo fermarmi ad ascoltare cosa mi dice il cuore". Leggi i commenti I commenti dei lettori 
UN interruttore nel sistema immunitario dalla duplice funzione, che, accendendosi o spegnendosi, può provocare o combattere le infiammazioni. Si chiama interleuchina-1 e la scoperta si deve al gruppo dell'italiana Federica Sallusto, che lavora in Svizzera nell'Istituto di Ricerca in Biomedicina di Bellinzona diretto da Antonio Lanzavecchia. La ricerca è stata pubblicata su Nature ed è stata confermata grazie alla collaborazione con l'Istituto Gaslini di Genova. "Questo risultato è la conseguenza di un nuovo modo di studiare la risposta immunitaria nell'uomo, in grado di fornire un maggior numero di informazioni perchè molto più preciso", ha osservato Sallusto. Per Lanzavecchia la novità maggiore sta nella "possibilità di studiare il sistema immunitario direttamente nell'uomo". Interleuchina-1 controlla il comportamento delle cellule chiamate Th-17, vere e proprie cellule bifronti del sistema immunitario, importanti per proteggere da funghi e batteri, ma anche capaci di scatenare infiammazioni croniche e autoimmuni, ossia malattie nelle quali il sistema immunitario aggredisce lo stesso organismo al quale appartiene. I ricercatori hanno scoperto che i linfociti Th-17 scatenano le infiammazioni quando producono l'interferone-gamma, ma che possono anche produrre l'interleuchina-10, nota per essere un 'freno' delle infiammazioni. E a dettare a queste cellule le istruzioni per scatenare o frenare le infiammazioni è l'interleuchina 1. Queste osservazioni, fatte esclusivamente "in provetta", sono state confermate studiando i pazienti con un'eccessiva produzione di interleuchina-1, in collaborazione con l'Istituto Gaslini di Genova. 
Quasi gemelli. "Il nostro tennis, il mio e quello di Andy, è praticamente uguale. Anche nella strategia. Siamo cresciuti insieme e ci conosciamo benissimo. Rivali da sempre sul campo e ottimi amici fuori dal campo", aveva detto Nole Djokovic venerdì sera dopo la vittoria in semifinale su Juan Monaco. Nelle stesse ore Murray aveva già incassato il forfait di Rafa Nadal per infortunio e stava studiando con il suo coach, Ivan Lendl, come contrastare il numero 1 al mondo nella finale del Sony Ericsson Open. Quasi gemelli. Entrambi sono nati di venerdì. Dei due, il più giovane (22 maggio 1987) è il serbo, e forse prenderle da uno più giovane faceva più male all'altro quand'erano ancora ragazzi. Poi, per forza di cose, il più vecchio, lo scozzese (15 maggio 1987: esattamente una settimana prima), un po' aveva fatto il callo alle sconfitte, un po' s'era preso delle belle soddisfazioni. Per esempio, aveva vinto tre delle quattro finali che avevano raggiunto insieme in carriera, Miami 2009 (6-2 7-5), Cincinnati  2008 (7-6 7-6) e 2011 (6-4 3-0 ritiro). Il colpo grosso l'aveva però fatto l'altro con lo slam di Melbourne 2011 (6-4 6-2 6-3). Complessivamente, il bilancio won-lost era quasi in equilibrio: il "giovane" Nole a quota 7 vittorie, il "vecchio" Andy fermo a 5. Da oggi però il serbo prende il largo. Con il successo al Masters 1000 della East Coast (che vale mille punti ATP e seicentomila dollari), incassa l'ottavo successo sul gemello/avversario e smentisce chi lo pronosticava sconfitto dallo scozzese per la quarta volta in una finale sul sintetico americano. Il risultato del primo set (6-1 per Novak Djokovic in 46 minuti) è in parte bugiardo. Lunghi scambi e prudenza nelle forzature, game sempre consumati ai vantaggi come si conviene quando gli avversari giocano allo stesso modo, uno lo specchio dell'altro, con una predilezione condivisa per l'efficacia della risposta al servizio. Solo l'ultimo game vede il serbo dominare, mentre i due break arrivano alla fine di una serie di vantaggi reciproci. Nessuna bugia nel secondo set, dove l'equilibrio diventa massimo e si sposta dal gioco al risultato. Nole e Andy mantengono i propri turni di servizio fino al 6 pari, con qualche affanno lo scozzese (mediamente, quando batte lui stanno in campo poco più di 5 minuti), senza mai rischiare il serbo (3 minuti e rotti). Arrivare al tie-break è comunque percorso da quasi un'ora e mezza, durante il quale Murray accelera, sbaglia di più ma riesce anche a piazzare numerosi vincenti. Djokovic perde un po' in lucidità pur rimanendo costante nel giocare lungo e incrociato, non forza, si limita a controllare, forse consapevole che tocca al numero 4 del ranking ATP prendersi i rischi. Come con Ferrer nei quarti e con Monaco in semi, appare a tratti incapace di piazzare i colpi risolutivi. Murray non ne approfitta e, subito dopo, il tie break è quasi una formalità per Nole (7-4) È stata una delle finali più intense degli ultimi tempi, da cui, pur perdendo, Andy esce confermando d'essere di diritto uno dei Fab Four e di meritare i complimenti del "gemello più giovane", che non è più il caimano affamato della scorsa stagione. Ora il circo varca l'Atlantico. Si ricomincia da Montecarlo, primo dei tornei sulla terra rossa amata da Nadal dove un anno fa Djokovic non lasciò nemmeno le briciole agli avversari. Ma l'anno è cominciato e continua nel segno dell'equilibrio. Per fortuna. Mail c. giua@kataweb. it Twitter @claudiogiua 
TORINO - Ora la Juventus ci può credere. Il Milan è avanti due punti, ma la condizione psicofisica messa in mostra dalla squadra di Conte al cospetto di un Napoli molto motivato, non può non mettere pressione alla squadra di Allegri, pure penalizzata dagli scontri diretti. Per spiegare il 3-0 con cui i bianconeri hanno risolto la pratica, quasi d'obbligo la metafora pugilistica. La Juve è un pugile che non ha il colpo risolutore, ma sfianca gli avversari nella prima parte del match, per poi demolirlo nel finale. Era stato così contro l'Inter, è arrivato il replay. Male il Napoli, che non ha saputo sfruttare le proprie qualità. La squadra di Mazzarri è apparsa stanca. Il terzo posto resta lontano tre punti dopo i ko di Lazio (sabato prossimo spareggio all'Olimpico) e Udinese, ma dietro si ripropone anche la Roma. IL CAMALEONTE CONTE - Il camaleonte Conte, come peraltro nelle premesse di avvicinamento, stavolta se la gioca con un modulo speculare o quasi agli avversari: traffico a centrocampo, con De Ceglie e Lichtsteiner guardiani delle fasce, e tandem Borriello-Vucinic. Mazzarri replica nella maniera più scontata possibile: 'titolarissimi' in campo, Lavezzi e Hamsik tra le linee a sostegno della punta di riferimento Cavani. TRA COLPI DI TESTA E CONTROPIEDE - Se le formazioni ipotizzate vengono rispettate, il primo tempo è in linea anche con i temi più attesi. Il Napoli ad esempio soffre sui palloni alti: a parte una serie di brividi, ci sono anche concrete occasioni per Borriello, che 'pettina' la palla da pochi metri invece di maltrattarla, e per Vidal, che con una giocata di anticipo spaventa De Sanctis. Altro tema, le punizioni di Pirlo: due di buon livello, ma il portiere azzurro replica. Sul versante opposto, il Napoli non osa più di tanto, accusando un po' troppo la pressione bianconera. Il riacutizzarsi dell'infortunio a Maggio (dentro Dossena), toglie indubbiamente una risorsa, ma a parte un fraseggio stretto Lavezzi-Hamsik, con lo slovacco che non riesce a concludere davanti a Buffon un uscita, non ci sono chance significative. LA JUVE SI SCATENA - Nella ripresa, il tempo di ammirare De Sanctis sventare un quasi autogol di Dossena, quindi la partita si sblocca. In realtà la soluzione è episodica: il colpo di ginocchio di Bonucci (in leggero fuorigioco) su conclusione di Vucinic, non è da annali del calcio, comunque... Manca molto, ma la gara prende un binario che non cambierà più. La Juve con il passare dei minuti si esalta agonisticamente, lo specchio dell'anima è Vidal, che corre come un matto su ogni pallone, raccogliendo i frutti del lavoro con un gol pregevole: secco dribbling su Campagnaro e sinistro imprendibile ad incrociare. Altro fattore, l'importanza della punte. A parte il lavoro di Vucinic (rete annullata per un fuorigioco dubbio, giocata impossibile dalla distanza fallita di poco) e Borriello (di sostanza), basta citare quello che combinano i nuovi arrivati. Del Piero appena tocca palla serve Quagliarella che serve la portata dell'ex: non avvelenata però, vista la rispettosa non esultanza  che ne segue. Finale nervoso: gomitata di Zuniga a Chiellini, scatta il rosso, per la Lazio i partenopei perdono un altro esterno. Juventus-Napoli 3-0 (0-0) JUVENTUS (3-5-2): Buffon 6, Barzagli 6,5, Bonucci 6.5, Chiellini 6.5, Lichtsteiner 6 (20' st Caceres 6), Vidal 7, Pirlo 6,5, Marchisio 6,5, De Ceglie 6.5, Vucinic 5,5 (36' st Del Piero 6,5), Borriello 6 (25' st Quagliarella 6.5). (30 Storari, 7 Pepe, 24 Giaccherini, 32 Matri). All. Conte 7. NAPOLI (3-5-2): De Sanctis 5,5, Campagnaro 6, Cannavaro 5,5, Aronica 5, Maggio 6 (25' Dossena 5,5), Inler 5 (16' st Pandev 6), Gargano 6, Zuniga 5, Lavezzi 6, Hamsik 5 (26' st Dzemaili 5,5), Cavani 5. (83 Rosati, 85 Britos, 21 Fernandez, 16 Vargas). All. Mazzarri 5.5 Arbitro: Orsato 7,5. Reti: 8' st Bonucci, 29' st Vidal; 38' st Quagliarella. Angoli : 6-3 per il Napoli. Recupero : 1' e 3'. Ammoniti : Lichtsteiner per proteste, Vidal, De Ceglie, Gargano Cannavaro, Marchisio per gioco scorretto. Espulsi : Zuniga al 40' st per fallo di reazione su Chiellini. Leggi i commenti I commenti dei lettori 
GUBBIO - Luigi Apolloni, 44 anni, è il nuovo allenatore del Gubbio. Subentra a Marco Alessandrini, esonerato dopo due sconfitte consecutive. Si tratta del quarto tecnico stagionale degli umbri dopo Pecchia, Simoni (che è sempre dt della squadra) e Alessandrini. Leggi i commenti I commenti dei lettori 
ROMA - Con l'emozione ancora negli occhi per la scomparsa appena una settimana fa di Vigor Bovolenta, durante una partita di serie B2, sui terreni di gioco di volley diverse manifestazioni per commemorare l'ex azzurro. A Ravenna in mezzo al campo accolti da applausi e tanta commozione Federica Lisi, moglie di Bovolenta, e i due figli più grandi Alessandro e Arianna e ai lati del palazzo campeggiano le foto dell'atleta scomparso. Cerimonia toccante, pure, a Piacenza dove è stata tolta dalla numerazione la maglia numero 16 indossata da Vigor nella città emiliana. I verdetti, che sembrano piccola cosa a confronto dell'immane tragedia, più attesi dell'ultima giornata della stagione regolare nella serie A1 di volley regalano il secondo posto a Macerata, vincente al tie break su Verona. La Marmi Lanza con il punto conquistato rimane in serie A1 e nel quinto set schiera le seconde linee. Non basta a Cuneo una bella vittoria a Modena per conquistare la piazza d'onore e si deve accontentare del terzo scalino. Può festeggiare anche San Giustino, mentre retrocedono le due neopromosse Fidia Padova e la già condannata da tempo Ravenna (romagnoli vincenti contro le riserve di Belluno). Per il resto ancora un successo della capolista Trento contro Latina, della Copra Piacenza al quinto set ai danni di San Giustino e di Monza su Vibo Valentia. I GIRONI - A questo punto ecco i gironi, che si giocano sui campi delle prime quattro, dei quarti di finale playoff composti da tre squadre ciascuno come previsto dal nuovo regolamento. Nel gruppo A insieme alla capolista Itas Diatec ci saranno San Giustino e Roma, girone B con Macerata, Monza e Verona, raggruppamento C con Cuneo, Piacenza e Vibo Valentia e infine nella fase D Sisley Belluno, Casa Modena e Andreoli Latina. La formula prevede che nella prima partita si affrontino la migliore e la peggiore in classifica, poi tocca alla perdente affrontare la squadra che riposa. La terza sfida tra la vincente della prima giornata e la squadra che al primo turno aveva riposato. Si comincia sabato con Itas Diatec Trentino-San Giustino (ore 17.30 diretta RaiSport 1), Lube Macerata-Marmi Lanza Verona (ore 18) e Sisley Belluno-Andreoli Latina (ore 19.30). Partite in programma sabato, domenica e lunedì. Le prime andranno in semifinali. Il tabellone prevede la sfida tra le prime dei gironi A e D e dall'altra parte B e C al meglio delle tre gare. La finale in gara unica, il V-Day Sustenium. La capolista Trento non perde il vizio di vincere (24 in 26 partite) nemmeno nell'ultimo turno della stagione regolare. A farne le spese l'Andreoli Latina che in un'ora e dodici minuti di gioca abbandona ogni velleità. Nonostante coach Stoytchev abbia lasciato a riposo Stokr e Kaziyski e proposto Sokolov e Lanza l'esito finale della supercorazzata Itas Diatec non cambia. A fare la differenza il servizio sei ace a 2 e i muri otto contro tre. In evidenza Sokolov 18 punti, Juantorena 15 punti e il migliore della serata Lanza con 13 punti. Il tecnico bulgaro guarda avanti: "Nei playoff si riparte da zero e nelle nostri menti abbiamo ben presente il nostro obiettivo. Ci tenevamo molto a questa partita visto che Latina era stata l'unica squadra non ancora battuta in questa stagione". A Macerata sorridono al tie break sia la Lube che conserva il secondo posto che la Marmi Lanza Verona salva con il punto conquistato. E alla fine, ottenuta la permanenza, i veneti mandano in campo le riserve facilitando il compito dei marchigiani. Cuneo travolge in Emilia Casa Modena in un'ora e un quarto di gioco. Una partita completamente dominata dai piemontesi in tutti i fondamentali e con gli uomini allenati da Daniele Bagnoli in continua difficoltà. Bene Vissotto (15 punti) e capitan Wijsmans (10 punti). Le seconde linee della Sisley non bloccano la Cmc Ravenna sostenuta dai 2500 spettatori (nonostante la partita non avesse niente in palio) e da Corvetta premiato miglior giocatore della serata. Coach Piazza ammette: "La scelta di far giocare le seconde linee è stata mia. Il livello delle riserve è stato sotto la cosiddetta linea di galleggiamento e questo ci deve servire da lezione". La partita di Piacenza finisce al quinto set, ma il punto è più utile a San Giustino (salvezza e playoff) che a Piacenza ancorata al sesto posto. L'Acqua Paradiso Monza comincia male, perdendo il primo set, in casa contro Vibo ma poi trova la forza di chiudere in fretta la sfida ed evitare il tie break. In cabina di regia, tra i brianzoli, spazio a Zhukouski e tra i bomber buona prova di Nikic 18 punti. In grande serata pure il libero Rossini. PADOVA IN B - Padova saluta la massima serie con una buona prova contro Roma persa al quinto set. Una stagione altalenante che ha riportato subito i patavini in serie A2. Mattatore della serata il russo di Roma Zaytsev con 27 punti. Coach Montagnani deluso: "Peccato perché Padova è una società e un pubblico di serie A1. Roma ha dato prova di avere giocatori di grande qualità". --------------------- Risultati Casa Modena-Bre Banca Cuneo 0-3, Itas Diatec Trentino-Andreoli Latina 3-0, Lube Macerata-Marmi Lanza Verona 3-2, Cmc Ravenna-Sisley Belluno 3-0, Acqua Paradiso Monza-Tonno Callipo Vibo Valentia 3-1, Copra Elior Piacenza-Energy Resources San Giustino 3-2, Fidia Padova-M. Roma Volley 2-3. Classifica Itas Diatec Trentino 70, Lube Macerata 56, Bre Banca Cuneo 56, Sisley Belluno 47, Casa Modena, Copra Elior Piacenza 42, Acqua Paradiso Monza 39, Andreoli Latina, M. Roma Volley 32, Tonno Callipo Vibo Valentia 31, Marmi Lanza Verona 29, Energy Resources San Giustino 28, Fidia Padova 27, Cmc Ravenna 15. -------------------------------- CASA MODENA - BRE BANCA LANNUTTI CUNEO 0-3 (22-25, 14-25, 21-25) - CASA MODENA: Manià (L), Sala 9, Kadziewicz 7, Dennis 5, Carletti, Bellei 11, Esko 1, Martino 1, Casoli 4, Anderson 8. Non entrati Catellani, Piscopo. All. Bagnoli. BRE BANCA LANNUTTI CUNEO: Mastrangelo 4, Henno (L), Ngapeth 5, Fortunato 6, Wijsmans 10, Vissotto Neves 15, Grbic 2, Rossi 3. Non entrati Van Lankvelt, Caceres, Patriarca, Pieri, Baranowicz. All. Placì. ARBITRI: Cipolla, Puecher. NOTE - Spettatori 3600, incasso 25000, durata set: 25', 22', 25'; tot: 72'. ITAS DIATEC TRENTINO - ANDREOLI LATINA 3-0 (25-15, 25-21, 25-15) - ITAS DIATEC TRENTINO: Birarelli 7, Della Lunga, Juantorena 15, Zygadlo 1, Vieira De Oliveira 1, Brinkman 2, Lanza 13, Sokolov 18, Djuric 2, Colaci (L), Bari (L). Non entrati Stokr, Burgsthaler. All. Stoytchev. ANDREOLI LATINA: Rivera Caamano 8, Pantaleon, Gitto 8, Sottile, Jarosz 14, De Pandis (L), Guemart, Tailli (L), Troy 1, Galabinov, Diachkov 8, Cester 1, Fragkos 1. All. Prandi. ARBITRI: Zucca, Pozzato. NOTE - Spettatori 3206, incasso 27410, durata set: 23', 26', 23'; tot: 72'. LUBE BANCA MARCHE MACERATA - MARMI LANZA VERONA 3-2 (23-25, 25-22, 25-15, 23-25, 15-11) - LUBE BANCA MARCHE MACERATA: Lampariello, Savani 18, Exiga (L), Parodi 10, Stankovic 10, Monopoli 2, Van Walle, Travica, Omrcen 21, Podrascanin 16. Non entrati Pajenk, Starovic. All. Giuliani. MARMI LANZA VERONA: Popp 10, Kosmina 3, Ter Horst 2, Calderan, Meoni, Smerilli (L), Patriarca 13, Zingel 6, Casarin 1, Kromm 17, Postiglioni, Gasparini 19. All. Bagnoli. ARBITRI: Cesare, Rapisarda. NOTE - Spettatori 2000, incasso 9000, durata set: 29', 29', 23', 30', 13'; tot: 124'. CMC RAVENNA - SISLEY BELLUNO 3-0 (25-20, 25-22, 25-21) - CMC RAVENNA: Mengozzi 7, Leonardi 4, Corvetta, Sirri 4, Tabanelli (L), Gallosti (L), Moro 18, Brunner 5, Roberts 13. Non entrati Bendandi, Verhanneman, Plesko, Gruszka. All. Babini. SISLEY BELLUNO: Abdelaziz 1, Szabò 10, Fei 3, Horstink 1, Dolfo 4, Farina (L), Kohut 5, Curti 1, De Togni 8, Suxho, Antonov 11, Sorato (L), Ogurcak 4. All. Piazza. ARBITRI: Genna, Castagna. NOTE - durata set: 24', 28', 25'; tot: 77'. ACQUA PARADISO MONZA BRIANZA - TONNO CALLIPO VIBO VALENTIA 3-1 (23-25, 25-17, 25-22, 25-22) - ACQUA PARADISO MONZA BRIANZA: Rossini (L), Zhukouski 4, Conte 7, Nikic 18, Forni 3, Buti 7, Rooney 12, De Cecco, Gavotto 11, Shumov 1. Non entrati Ciabattini, Molteni, Roumeliotis. All. Zanini. TONNO CALLIPO VIBO VALENTIA: Falasca 20, Coscione 4, Serafini, Cernic 9, Diaz 17, Grassano, Banderò 1, Rak 14, Barone 2, Fanuli (L), Nikolov 5. Non entrati Mignolo. All. Blengini. ARBITRI: Sampaolo, Sobrero. NOTE - Spettatori 1050, incasso 1200, durata set: 30', 24', 28', 31'; tot: 113'. COPRA ELIOR PIACENZA - ENERGY RESOURCES SAN GIUSTINO 3-2 (21-25, 25-22, 25-19, 16-25, 16-14) - COPRA ELIOR PIACENZA: Marra (L), Kral 4, Sidibé 5, Papi 9, Zhekov, Nikolov 20, Massari 7, Kampa 3, Zlatanov 16, Holt 4, Tencati 5, De Oliveira 6, Binaghi (L). All. Monti. ENERGY RESOURCES SAN GIUSTINO: Creus Larry 8, Rauwerdink 6, Patak 17, Mc Kibbin 5, Cozzi, Finazzi 8, Giovi (L), Sammelvuo 2, Urnaut 18. Non entrati Bartoletti, Petkovic, Tholse, Lo Bianco. All. Held. ARBITRI: Pasquali, Pol. NOTE - Spettatori 3415, incasso 11462, durata set: 25', 28', 26', 21', 18'; tot: 118'. FIDIA PADOVA - M. ROMA VOLLEY 2-3 (25-23, 23-25, 21-25, 25-22, 8-15) - FIDIA PADOVA: Schwarz 10, Gonzalez 4, Tiberti, Cricca 3, Koshikawa 1, Rosso 6, De Marchi 17, Simeonov 23, Hein 3, Semenzato 12, Zingaro (L). Non entrati Garghella, Giannotti. All. Montagnani. M. ROMA VOLLEY: Lebl 11, Passier, Paolucci, Paparoni (L), Maruotti 13, Zaytsev 27, Boninfante 3, Bencz 15, Puliti, Sabbi 3, Bjelica 9. Non entrati Corsano, Cisolla. All. Giani. ARBITRI: Satanassi, Gnani. NOTE - Spettatori 3900, incasso 12000, durata set: 39', 27', 26', 28', 15'; tot: 135'. Leggi i commenti I commenti dei lettori 
