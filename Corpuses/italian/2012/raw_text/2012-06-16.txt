ROMA - Ancora una sconfitta dell'Italia sperimentale guidata in panchina da Paolo Montagnani, nel secondo weekend di World league a Lione. La giovane truppa azzurra crolla sotto i colpi della Francia, a caccia di soddisfazioni dopo l'eliminazione dai Giochi Olimpici, Il punteggio di 1-3 (17-25, 25-22, 23-25, 20-25). Una partita costellata da errori e imprecisioni che premia la nazionale che gioca meglio nei momenti cruciali. La seconda debacle di fila matura al termine di due set, primo e quarto, in cui l'Italia non riesce a star dietro ai transalpini (che non fanno niente di eccezionale). Mentre nella fase centrale mostra una maggiore aggressività. Domenica alle ore 15 ultimo impegno a Lione contro la Corea del Sud. Ancora una volta il muro azzurro (otto muri vincenti) e meno influente di quello preparato dai cugini d'oltralpe capace di dare dodici volte lo stop agli attacchi italiani. I più continui tra gli azzurri sono l'opposto Sabbi autore di 16 punti, Maruotti 14 punti e al centro Buti si conferma con 10 punti. Invece le giocate offensive della Francia si appoggiano sull'imprevedibilità di Ngapeth (14 punti) e autore di tre dei quattro ace della squadra. Poi la spinta arriva pure dall'ingresso in campo di Moreau (11 punti) e a tratti di Trefile e Samica entrambi autori di 10 punti. PRIMO SET - Primo set tutto a favore dei padroni di casa. L'Italia punge pocp, non trova la giusta spinta per dare fastidio alla ricezione francese. Di conseguenza, su azioni ben rigiocate, pure il muro azzurro (due muri vincenti) può fare poco. Ci prova Kovar a scuotere i compagni, ma non basta. Montagnani a turno spedisce nella mischia Falaschi-Vettori come nuova diagonale e De Marchi senza esito. Netto il parziale conclusivo 25-17 in circa ventiquattro minuti di gioco. SECONDO SET - Più equilibrato l'avvio del secondo set. L'allenatore livornese non cambia rispetto ai sei di partenza. A metà del parziale primo break azzurro con lo schiacciatore Gabriele Maruotti in crescita e cercato spesso dal regista Baranowicz. Si muove qualcosa pure al centro con De Togni che prova a dare fastidio agli avversari. Rimane affidale l'opposto Sabbi che trova un paio di ace utili a dare morale alla squadra e in attacco diventa un terminale fastidioso per i transalpini. Su gioca punto a punto. Gli azzurri portano a casa il primo set di questo weekend a Lione con il punteggio di 25-22. TERZO SET - L'Italia prende coraggio e rimane incollata al match. Il terzo set comincia senza un padrone effettivo ma con punti alternati da una parte e dall'altra. In attacco si rimette in moto Kovar, lontano dal gioco nella fase precedente. Maruotti è determinate e gli azzurri ci credono. A questo punto le soluzioni offensive hanno tre bocche da fuoco: Sabbi, Kovar e Maruotti. In questa fase si vedono in campo di nuovo De Marchi e debutta Vettori. Ancora un finale punto a punto utile a rodare la giovane squadra italiana. Il punteggio questa volta premia la Francia 25-23. QUARTO SET - Partenza a handicap nel quarto set per l'Italia, forse la squadra deve smaltire la delusione del precedente parziale perso al rush finale. A piccoli passi i soliti Sabbi e Maruotti avvicinano gli azzurri a Rouzier e compagni. Il sestetto transalpino non rallenta e continua a mettere pressione all'Italia. La squadra di affida al giovane Ngapeth per rispedire la mittente i tentativi azzurri. I francesi vincono 25-20. LE ALTRE PARTITE - Nell'altra sfida del girone successo degli Stati Uniti che piegano la Corea del Sud 3-1 (22-25, 25-23, 27-25, 25-16). Un match abbastanza combattuto, tranne nell'ultimo parziale quando gli americani costruiscono un vantaggio difficile da sprecare. In evidenza ancora una volta Anderson (22 punti, sei muri e un ace) protagonista finora di un fine settimana di alto livello tecnico. Dalle sue mani passano le palle più importanti e il giovane, ex Modena e dalla prossima stagione allo Zenit Kazan, non si tira indietro. Buona pure la prova di Rooney (11 punti). L'analisi della partita da parte del tecnico americano John Speraw: "Per battere la Francia, domani, dobbiamo giocare molto meglio. Stasera la difesa non è andata bene, viceversa proprio la Corea  ha giocato meglio di noi in questo fondamentale. Il punto chiave della sfida è stato, senza dubbio, il terzo set. Da allora la partita è finita". FRANCIA-ITALIA 3-1 (25-17 22-25 25-23 25-20) FRANCIA: Ngapeth 14, Le Roux, Rouzier 9, Samica 10, Trefle 10, Pujol 2. Libero: Grabennikov. Hardy-Dessources 6, Moreau 10, Toniutti 1, Tuia 1. Non entrati: Tillie. All. Blain ITALIA: Maruotti 14, Buti 10, Baranowicz 1, Kovar 10, De Togni 5, Sabbi 15. Libero: Giovi. De Marchi 1, Vettori 1, Falaschi, Cester. Non entrati: Rossini. All. Montagnani. ARBITRI: Piasetski (Blr) e Karampetsos (Gre). Durata set: 24, 28, 32, 30 Francia: bv 4, bs 14, mv 12, e 15. Italia: bv 6, bs 19, mv 8, e 14. RISULTATI: Stati Uniti-Corea del Sud 3-1, Francia-Italia 3-1. Domenica Italia-Corea del Sud (ore 15), Francia-Stati Uniti (ore 18). Classifica : Francia 11, Italia, Stati Uniti 8, Corea del Sud 3. Leggi i commenti I commenti dei lettori 
Testaccio alle urne. I residenti del rione sono stati chiamati, venerdì e sabato, a esprimersi in un referendum puramente consultivo. Al voto, per la riqualificazione della piazza, quasi 900 cittadini. E, più precisamente, hanno votato il 829: 462 hanno detto no alla cancellata perimetrale in piazza Testaccio, i sì invece sono stati 367. Adesso, quando 2 luglio il mercato sarà trasferito nella nuova sede, e partiranno i lavori di restyling del cuore testaccino, non sarà realizzata alcuna recinzione. Per nulla scontata la vittoria del no che si è giocata sul filo del rasoio. Oltre il 20% dei residenti è andato a votare: 420 soltanto nella giornata di venerdì, 409 sabato. In centinaia, dunque, hanno lasciato il proprio parere nelle urne allestite per l'occasione dalle 10 alle 20 in piazza Santa Maria Liberatrice. "Siamo stupiti perché non pensavamo ci fosse tutta questa partecipazione e voglia di esprimersi. Sono venuti molti anziani, ma anche tanti giovani", rivela Paolo Trevisani del comitato "Testaccio in piazza". Insomma, un'affluenza inaspettata. In tanti hanno voluto dire la loro. Tra le paure dei residenti c'era quella che l'area, dopo il trasferimento del mercato, fosse trasformata in un luogo di ritrovo per la movida. In altre parole: una nuova Campo dè Fiori a due passi dal Monte dei Cocci. Un quartiere diviso a metà tra le due proposte da votare. Il partito del sì voleva la cancellata per evitare che la piazza di notte diventasse luogo di bivacco, schiamazzi e prostituzione; quello del no chiede che fosse realizzata la predisposizione della struttura e fosse messa la videosorveglianza. La spaccatura si è riflessa anche nelle visioni contrastanti tra Municipio I e Comune. Così se Alessandro Cochi, testaccino doc e membro pdl della commissione capitolina Ambiente, si è sempre detto favorevole alla cancellata perché il rischio movida selvaggia è altissimo, più orientati per le telecamere gli assessori all'Ambiente e ai Lavori Pubblici del Municipio I, Emiliano Pittueo e Yuri Trobetti. Punto d'incontro? Che venga garantita la sicurezza. La scelta tra il sì e il no, tuttavia, non è solo una questione estetica, ma anche di costi: per la cancellata si stimava un costo di 200mila euro, mentre l'opzione b costerà solo 25mila euro. Sul progetto, invece, si è trovata da tempo la quadratura del cerchio. Ci saranno siepi, panchine sotto i platani, un chiosco per i fiori e uno per i giornali mentre, al centro della piazza, sarà ricollocata la Fontana delle Anfore, spostata in piazza dell'Emporio negli anni Trenta. 
MILANO - "A me piacerebbe rimanere in Italia non solo per il calcio ma perchè qui mi trovo benissimo ed anche per i miei figli che stanno cominciando ad adattarsi, ma è giusto valutare anche l'estero se capita una situazione importante, ma la mia prima scelta è l'Italia, ma se succede altro dovrò valutarlo". Così Maxi Lopez parla del suo futuro in collegamento telefonico con Sky Sport24. L'attaccante argentino, poi, sull'interessamento del Parma di Roberto Donadoni, risponde: "A me fa piacere, perché se uno è richiesto vuol dire che ha fatto bena. Io ho giocato poco lo scorso semestre, ma ho fatto del mio meglio e sono carico - dice -. Restare al Milan sarebbe un piacere enorme, ma se andrò in altra società lo farò con la stessa volonta', ma ad ora non c'è nulla di concreto". "TENERE THIAGO IMPORTANTE" - Maxi, poi, parla della decisione dei vertici rossoneri di tenere Thiago Silvia nonostante la proposta multi milionaria del PSG. "E' una decisione importante per la gente del Milan. E' uno dei giocatori più importanti anche se rifiutare certe cifre non è facile. Per me, però, una dei migliori acquisti per la prossima stagione è avere confermato Thiago Silva in difesa". "NESSUNA OFFERTA DEL NAPOLI" - Il bomber argentino, poi, conferma di non aver ricevuto nessuna proposta da parte del Napoli, una squadra in cui gli argentini hanno sempre fatto bene. "Per gli argentini Napoli e' una piazza importante, a parte Maradona ed il "Pocho" (Lavezzi, ndr ) che ha fatto grandi cose. E' una piazza importante ma non ho ricevuto nulla da questa societa', se ci fosse qualche novita' mi aggiornera' il mio procuratore che sta comunque valutando alcune proposte" aggiunge Maxi Lopez che, comunque, non tornera' piui'' a vestire la maglia del Catania che anche in caso di ritorno dal prestito al Milan, internde cederlo: "Ho parlato con il Catania e l'idea della societaà è di non tenere Maxi Lopez, a loro servono i soldi. Io voglio continuare e fare la mia strada". Leggi i commenti I commenti dei lettori 
CAPRI – La Juventus non intende perdere tempo, è molto attiva sul mercato, specie per quel che riguarda il settore avanzato. E allora, facendo il punto della situazione, il direttore generale Giuseppe Marotta apre le porte a Marco Verratti, ma manda al contempo anche un chiaro messaggio all’Inter che sta tentando Sebastian Giovinco. MAROTTA: “SIAMO AI DETTAGLI PER VERRATTI” - "Per Verratti siamo ai dettagli. Stiamo cercando nei serbatoi di altri club dei giovani di talento e Verratti certamente lo è”, sottolinea ai microfoni di Sky Sport il dirigente bianconero (ospite a Capri per il 'Premio Biagio Agnes') a proposito della trattativa con il Pescara per il giovane regista abruzzese. “GIOVINCO? TRATTARLO E’ CONTRO LE REGOLE” - Poi la stoccata al club del presidente Massimo Moratti, che si è messo con decisione sulle tracce della ‘Formica atomica’. “L'Inter su Giovinco? Non capisco come si possano effettuare dei sondaggi per un giocatore che è in compartecipazione tra noi e il Parma, un aspetto che è vietato anche dai regolamenti – dice Marotta - Siamo certi che la solidità dei rapporti che abbiamo con il Parma farà sì che la situazione di Giovinco possa evolvere in modo positivo". “IL NAPOLI FA BENE A TENERSI STRETTO CAVANI” - Quindi il capitolo top player per i campioni d’Italia. "Non cerchiamo primedonne – ribadisce il dg juventino – ma giocatori che sappiano integrarsi nel nostro sistema di gioco, nei nostri equilibri tattici. Un incontro con De Laurentiis per Cavani? Non l'ho incontrato, non l'ho sentito, non abbiamo in programma di vederci, anche perché fa bene il Napoli a tenersi stretto un giocatore come Cavani, che è un grande attaccante". “NON SVENDEREMO KRASIC, ELIA E MELO” - Infine, per quanto riguarda alcuni elementi della rosa bianconera in uscita, Marotta ha spiegato che "Krasic, Melo ed Elia non rientrano nei nostri piani tecnici, ma non vogliamo svenderli". Leggi i commenti I commenti dei lettori 
VARSAVIA  - Alla vigilia dell'Europeo, soprattutto dopo averla vista all'opera contro l'Italia, in pochi si sarebbero aspettati una Russia fuori dai quarti di finale; altrettanto, fino al 46' della gara di stasera, la Grecia sembrava destinata a lasciare Euro 2012 dopo la prima fase. Ancora una volta, però, il calcio ci sorprende: basta un errore di superficialità, un retropassaggio sbagliato da Ignashevich, per rovesciare le sorti del Girone A. La firma sul passaggio alla seconda fase la mette Giorgios Karagounis, capitan coraggio di una squadra che compensa col carattere gli evidenti limiti tecnici. LA DOCCIA FREDDA DI KARAGOUNIS - La gara di Varsavia vede una Russia padrona del campo fino al 45', eccezion fatta per qualche sprazzo in avvio, soprattutto su calcio da fermo, degli uomini di Santos. Ai russi manca la giusta cattiveria negli ultimi sedici metri ma rimangono pregevoli le manovre con cui la squadra di Advocaat si avvicina alla zona tiro. Zhirkov fa il bello e il cattivo tempo sulla sinistra, Dzagoev e Arshavin duettano in maniera deliziosa ma tutta questa circolazione di palla non si traduce in altrettanta pericolosità in zona gol. Il CT dei greci appare scoraggiato, col volto tra le mani in panchina, prima che succeda il fatto che cambia l'incontro: Ignashevich cerca uno sciagurato retropassaggio di testa aprendo un'autostrada a Karagounis, l'ex interista si accentra dalla destra indisturbato e fredda Malafeev in diagonale. ANCHE UN LEGNO PER I GRECI - Se c'è una cosa che la Grecia sa fare è chiudersi e ripartire: quando la partita si incanala sui binari favorevoli agli ellenici, la Russia perde la bussola; sono dei greci le occasioni più nitide, in contropiede e anche su calcio piazzato (solo l'incrocio dei pali dice di 'nò a Tzavellas). La sconfitta è comunque indolore per i russi fino al gol di Jiracek a Wroclaw (col pari tra cechi e polacchi, sarebbero passate Russia e Grecia), che ha l'effetto di uno schiaffone per Arshavin e compagni. DZAGOEV SFIORA IL PARI - Dopo aver tolto in maniera troppo frettolosa Kerzhakov, Advocaat prova a rimediare affiancando Pogrebnyak a Pavlyuchenko e inserendo Izmailov sulla fascia. È tutto inutile, perché i russi si ostinano a cercare le giocate di fino in verticale invece di sfruttare le corsie esterne; è dall'unico cross dalla destra che arriva la palla-gol più nitida, col colpo di testa di Dzagoev nel finale. Il risultato non cambierà, regalando un sorriso ad una nazione che domenica, con la tornata elettorale in programma, dovrà affrontare ben più importante per il suo futuro. Per la Russia è una lezione d'umiltà, nella serata che segnerà la fine dell'era Advocaat. GRECIA-RUSSIA 1-0 (1-0) GRECIA (4-2-3-1): Sifakis 6.5; Torossidis 6, Papastathopoulos 6, K. Papadopoulos 6.5, Tzavellas 6.5; Katsouranis 5.5, Maniatis 5.5; Salpingidis 6 (38’ st Ninis sv), Karagounis 7 (22’ st Makos sv), Samaras 7; Gekas 6.5 (19’ st Holebas 6). (1 Chalkias, 12 Tzorvas, 4 Malezas, 8 A. Papadopoulos, 22 Fortounis, 16 Fotakis, 9 Liberopoulos, 23 Feftatzidis, 11 Mitroglou). All.: Santos RUSSIA (4-3-3): Malafeev 6; Anyukov 5.5 (36’ st Izmailov sv), A. Berezutski 5.5, Ignashevich 4, Zhirkov 6; Shirokov 5.5, Denisov 6, Glushakov 5 (27’ st Pogrebnyak 5.5); Dzagoev 6, Kerzhakov 5.5 (1’ st Pavlyuchenko 5), Arshavin 5.5. (1 Akinfeev, 13 Shunin, 19 Granat, 3 Sharonov, 15 Kombarov, 21 Nababkin, 23 Semshov, 8 Zyryanov, 18 Kokorin). All.: Advocaat ARBITRO: Eriksson (SWE) RETE: Karagounis al 47’ p.t. ANGOLI : 5-12 RECUPERI : 2’ e 4’ AMMONITI : Karagounis, Zhirkov, Dzagoev, Pogrebnyak e Holebas 
WROCLAW - Russia e Polonia, si diceva. Lo si è detto a lungo, con echi di entusiasmo imponenti dopo l'esordio della banda di Advocaat, che dispose a piacimento della Repubblica Ceca. Ma al calcio basta una settimana per contraddirsi. Michal Bilek se la ride al triplice fischio di Thomson: il gol di Jirácek elimina i padroni di casa e regala ai suoi compagni di squadra la vetta di un Girone A che nei 90 minuti conclusivi cambia pelle, con tanto di colpaccio greco. Per il ct polacco Smuda ben altro umore: arriva l'annuncio che non rinnoverà il contratto, peraltro in scadenza. SPRECHI POLACCHI  - I biancorossi sanno di dover vincere e partono a mille. Semirovesciata di Dudka al 2', a lato di un niente. Al 10' è Lewandowski a non trovare la porta col mancino da posizione favorevole, poi ci provano Boenisch  -  sinistro di poco fuori  -  e Polanski, che spara malamente con il destro. In mezzo soltanto un'occasione ceca: Gebre Selassie al cross, Perquis devia ma Pilar manca la sfera dal dischetto. I ritmi rallentano e le due squadre si dirigono verso gli spogliatoi: quando a Wroclaw è appena iniziato l'intervallo, la Grecia passa in vantaggio contro la Russia, mutando gli scenari di classifica. ASSALTO CECO  - Cambia poco per la Polonia, è l'esatto opposto per la Cechia, eliminata con questa combinazione di risultati. I padroni di casa confermano il calo della seconda parte di prima frazione, gli "ospiti" salgono di colpi. Limbersky inizia a macinare chilometri sull'out mancino e al 9' va vicino al vantaggio con un destro che si spegne sull'esterno della rete. Minuto 20, Tyton salva d'istinto sul colpo di testa da due passi di Sivok. È il preludio al vantaggio ceco. Hübschman ruba palla nella propria metà campo e innesca un contropiede, condotto centralmente da Baroš: la punta del Galatasaray, in serata non proprio ispirata, ha l'umiltà di attendere Jirácek. L'ala raccoglie il cuoio sulla corsa, si accentra da sinistra saltando Wasilewski in area per poi freddare Tyton con un preciso tocco di destro. FINALE DA BRIVIDI  - La Repubblica Ceca rimane sostanzialmente padrona del campo, Smuda prova a scuotere i suoi con i cambi ma senza ottenere la risposta sperata in chiave tattica. Arrivano però due occasioni: la prima è frutto di un cross di Piszczek, prolungato fino alla testa di Wasilewski. Il centrale difensivo spreca la chance di riscatto, la sua girata è alta. Il brivido più grande percorre la schiena dei sostenitori cechi durante il quarto e ultimo minuto di recupero, con la Polonia di fatto già eliminata. Blaszczykowski è solo davanti a Cech, il destro sembra vincente ma sulla linea spunta la testa di Michal Kadlec: è il salvataggio fondamentale, quello che promuove la Cechia e fa fuori la Russia. Le lacrime polacche esplodono al fischio finale: il sogno dei padroni di casa si è trasformato in un incubo. Repubblica Ceca-Polonia 1-0 (0-0) Repubblica Ceca (4-2-3-1): Cech 6; Gebre Selassie 6.5, Sivok 6, Kadlec 7, Limbersky 6.5; Hübschman 6.5, Plašil 6; Jirácek 7 (39' st Rajtoral sv), Kolár 6, Pilar 6 (42' st Rezek sv); Baroš 5.5 (46' st Pekhart sv). (Laštuvka, Drobny, Suchy, Hubník, Rezek, Rosicky, Petrzela, Darida, Necid, Lafata). All.: Bilek Polonia (4-3-3): Tyton 6.5; Piszczek 5, Wasilewski 5, Perquis 6, Boenisch 6.5; Polanski 5.5 (11' st Grosicki 5), Dudka 5.5, Murawski 5.5 (28' st Mierzejewski 5.5); Blaszczykowski 6.5, Lewandowski 5.5, Obraniak 6 (28' st Brozek 5.5). (Szcz? sny, Sandomierski, Wojtkowiak, Kaminski, Wawrzyniak, Matuszczyk, Rybus, Wolski, Sobiech). All.: Smuda Arbitro: Thomson (SCO) Rete : 27' st Jiracek Ammoniti : Perquis, Wasilewski, Murawski, Polanski e Limbersky per gioco falloso, Plašil e Blaszczykoswki per reciproche scorrettezze, Pekhart per comportamento non regolamentare Recupero : 0 e 4' 
ROMA - La bella avventura, allo Swatch World tour smart Grand slam di Roma, delle azzurre del beach volley Greta Cicolari e Marta Menegatti si ferma in semifinale. Domani le azzurre tornano in campo per la finale valida per il terzo posto alle ore 17.05 contro le statunitensi Kessy-Ross. Le due ragazze dell'aeronautica hanno tanto da recriminare e soprattutto stanotte gli scorrerà davanti agli occhi il film della sfida e in particolare i due match ball sprecati e la rimonta subita da parte della svizzere Kuhn-Zumkher. Una partita persa 1-2 (21-16, 19-21, 17-19) ai vantaggi dopo essere state avanti di un set. Quante recriminazioni, ma la certezza di aver infiammato il Foro Italico con partite di alto livello e aver dimostrato a tutti, se ce ne fosse bisogno, la possibilità di salire sul podio olimpico, il più importante della stagione e della carriera. Le avversarie si presentano all'evento con un ottimo biglietto da visita: nel pomeriggio, nei quarti, mandano al tappeto le teste di serie numero uno le cinesi Xue-Zhang Xi. La coppia, in grande forma, crolla sotto i colpi delle svizzere. Sono giocatrici che non si arrendono mai e lo dimostrano pure nella combattuta semifinale contro le padrone di casa. Le svizzere in finale trovano le tedesche Ludwing-Goller (battute le americane Kessy-Ross 2-0). Invece nel presto pomeriggio il caldo torrido, con temperatura in campo di circa 37 gradi, fa bene alle azzurre che battono le due volte campionesse olimpiche (Atene 2004, Pechino 2008) le americane Walsh-May Treanor con un netto 2-0 (21-18, 21-14) in un quarto di finale da incorniciare. A rileggere il cammino nel torneo di Cicolari e Menegatti si nota una curva senza flessioni e tutta rivolta verso l'alto. In effetti le giocatrici cominciano a bassi ritmi e con qualche perplessità. Faticano a trovare l'intesa e poi crescono. La svolta ieri contro le brasiliane e la consacrazione oggi opposte a una coppia leggendaria del beach volley internazionale. Lo stop in semifinale un incidente di percorso. La squadra è solida nei fondamentali di ricezione e battuta, e si esprime in maniera concreta. Greta e Marta sono capaci di difese e contrattacchi di notevole tecnica. Le due atlete si completano a meraviglia, il gioco varia in continuazione e i risultati in campo si vedono. Nella mattinata il tabellone maschile, invece, perde gli ultimi protagonisti azzurri. I gemelli Matteo e Paolo Ingrosso escono dal torneo negli ottavi di finali e chiudono con un meritevole nono posto. La coppia salentina cede al tie break 2-1 (21-18, 15-21, 15-11) nel confronto diretto contro gli statunitensi Fuerbringer-Lucena (in corsa per un piazzamento nel tabellone olimpico). Ma la buona notizia è la qualificazione ai giochi della coppia Nicolai-Lupo, che nella Capitale ha deluso ma ottiene lo stesso il pass per Londra. I due azzurri sfruttano la sconfitta dei diretti contendenti i norvegesi Skanlund-Spinnagr. I nord europei si arrendono ai tedeschi Erdmann-Matysik. Soddisfazione da parte di tutto l'ambiente a cominciare dagli atleti: "Non ho parole  -  ammette Paolo Nicolai  -  abbiamo sofferto tanto a restare fuori dal campo, alla fine ne è valsa la pena. In questo omento provo una sensazione davvero fantastica. Ora ci metteremo al lavoro per ben figurare a Londra". Il romano Daniele Lupo ringrazia i tifosi: "Speravo di festeggiare in campo insieme a loro. Va bene lo stesso, ho realizzato un grande sogno". Parole di orgoglio da parte del tecnico che li ha guidati in questa cavalcata: "Se lo sono ampiamente meritato nonostante la sfortuna che ci ha colpiti con il brutto infortunio a Paolo durante il grande slam di Shangai". Il presidente della Fipav Carlo Magri illustra i progressi di tutto il movimento: "Era dal Duemila che l'Italia non portava ai Giochi olimpici tutte le nazionali e di questo sono orgoglioso. Ora l'obiettivo è quello di fare bella figura nel Regno Unito. Comunque vada ci siamo garantiti una coppia giovane e di livello per il futuro". Leggi i commenti I commenti dei lettori 
