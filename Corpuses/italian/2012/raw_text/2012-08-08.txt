LONDRA - Al 3° tentativo, dopo due argenti, Allyson Felix è riuscita finalmente a superare la Campbell-Brown e a prendersi il 1° oro olimpico nei 200. La statunitense ha vinto in scioltezza (21"88) mai impensierita dalla giamaicana Shelly-Ann Fraser, seconda, e dalla connazionale Carmelita Jeter che si è tolta la soddisfazione di buttare giù dal podio proprio la Campbell-Brown, quarta in 22"38. LA LAUREA DI MERRITT - L'altro protagonista della serata è stato Aries Merritt che ha vinto il suo primo grande titolo in carriera mettendosi alle spalle (12"92 contro 13"04) il connazionale Jason Richardson. Bronzo al giamaicano Hansle Parchment che ha approfittato dell'infortunio occorso durante la gara al terzo grande favorito, il cubano Dayron Robles. ANTYUKH, A 31 ANNI LA PRIMA VOLTA - Nei 400 ostacoli femminili, invece, la russa Natalya Antyukh, a 31 anni, si è tolta la soddisfazione di vincere per la prima volta qualcosa di importante a livello mondiale (52"70) rintuzzando il ritorno della statunitense Lashinda Demus, respinta per 7 centesimi. Il bronzo è andato alla ceca Zuzana Hejnova. Infine, l'ultima medaglia di giornata l'ha conquistata la statunitense Brittney Reese che, con 7,12, ha vinto l'oro nel lungo, beffando, per soli 5 centimetri, la russa Elena Sokolova. Terza un'altra americana, Janay Deloach, in 6,89. BOLT E BLAKE IN FINALE NEI 200 - Le altre gare. Come da pronostico, Usain Bolt ha centrato senza problemi l'appuntamento con la finale dei 200: Ha vinto la seconda semifinale in 20"18 e domani proverà a bissare l'oro di Pechino. In finale è andato agevolmente anche Yohan Blake, che nella prima batteria si è imposto rallentando in 20"01, rischiando di essere beffato da Wallace Spearmon e Christophe Lemaitre che hanno chiuso in 20"02 e 20"03. La finale è in programma giovedì sera alle 21.55 italiane. SEMENYA, BUONA LA PRIMA - Ha fatto il suo esordio negli 800 a Londra  Caster Semenya, portabandiera del Sudafrica nella cerimonia d'apertura e campionessa del mondo di Berlino 2009 poi fermata temporaneamente dalla Iaaf dopo i dubbi sulla sua sessualità. Si è limitata a correre senza spingere al massimo nella prima batteria, in cui si è piazzata al secondo posto in  2'00"71. "Ho fatto una gara tattica, volevo solo la qualificazione - ha poi detto -, ma nei prossimi turni per fare bene dovrò andare sotto i due minuti". BORGES, QUANTO SPAVENTO - Ma la giornata d'atletica ha riservato anche tante altre emozioni e curiosità. A cominciare dagli strani incidenti. Spavento per il cubano Labaro Borges, uno dei favoriti del salto con l'asta di cui oggi si sono svolte le qualificazioni: mentre era impegnato a superare la misura di 5,35 gli si è spezzato l'attrezzo in tre pezzi. L'atleta, vice-campione del mondo, è uscito indenne dall''incidentè ma non è più riuscito ad avere la concentrazione di inizio gara ed alla fine è stato eliminato. Ha superato 5,50 al secondo tentativo, ma non gli è bastato per arrivare in finale. Si è infatti piazzato al 16/mo posto, mentre gli ammessi alla sfida per il titolo olimpico sono stati i primi 14. SALIS, MARTELLO BEFFARDO - E' stata sfortunata anche l'azzurra Silvia Salis che nell'unico lancio utile per tentare la qualificazione del martello (gli altri due sono stati nulli), ha lanciato l'attrezzo contro la gabbia prima di far registrare un beffard ed inusuale 10,84 che, naturalmente, oltre all'eliminazione, ke è costato l'ultimo posto. Non è il primo infortunio che capita alla Salis, visto che un episodio del genere le era già accaduto agli Europei di Helsinki. ABATE A 4 CENTESIMI DAL SOGNO - Non è andata meglio agli altri due azzurri impegnati oggi. Emanuele Abate ha dovuto riporre nel cassetto, per soli 4 centesimi, il sogno di prendere parte alla finale dei 110 ostacoli di Londra 2012. Si è infatti piazzato al quarto posto nella terza semifinale, correndo in 13"35, tempo che lo ha fatto risultare il secondo degli esclusi. Si può quindi dire che il ligure chiude la sua Olimpiade in decima posizione. Peggio ha fatto Daniele Meucci nei 5000: il tempo di 13'28"71, 8° della propria batteria, non gli è bastato per qualificarsi, superiore di oltre 7" rispetto all'ultimo ammesso. LA COMMOZIONE PER AYDN - Applausi scroscianti e commozione ha suscitato la prova della turca Merve Aydin, che si è infortunata nel corso della seconda 'serie' degli 800 ed è finita a terra. Nonostante il dolore, ha provato a rialzarsi, non ce l'ha fatta ma ha voluto ugualmente concludere la propria prova, e lo ha fatto 'gattonando' mentre le lacrime le scorrevano sul viso. Ha concluso in 3'24"35, ben lontana dalla vincitrice, la russa Savinova (2'01"56), ma si è presa tutti gli applausi del pubblico. LA PRIMA VOLTA DI SAWALHA E ATTAR - E' stato poi il turno della palestinese Woroud Sawalha e della saudita Sarah Attar, una delle due atlete donne (l'altra è stata la judoka Wodjan Shaherkani) che per la prima volta hanno rappresentato il loro paese in un'Olimpiade. Entrambe rigorosamente velate, e con maglia a maniche lunghe e 'leggins', Woroud e Sarah hanno fatto del loro meglio. La Sawalha, unghie dipinte con i colori della bandiera palestinese, ha migliorato il proprio primato personale correndo in 2'29"16 ma si è piazzata ultima nella 5/a batteria. Ultima, nella 6/a serie, anche la Attar in 2'44"95, ma ugualmente felice. L'Olimpiade è anche questo. 
ATALANTA KO - Secca sconfitta dell'Atalanta nell'amichevole giocata contro la Cremonese. I grigiorossi hanno vinto 2-0 con reti di Le Noci al 24' st' su rigore e di Magallanes al 46' st. I nerazzurri hanno mantenuto la supremazia territoriale per tutto il match, ma sono apparsi un po' appesantiti dall'allenamento svolto in tarda mattinata. Colantuono ha schierato questa formazione:  Consigli (1' st Frezzolini), Matheu, Lucchini (1' st Stendardo), Manfredini (1' st Frezzolini), Brivio (1' st Bellini), Schelotto (1 'st Raimondi), Kone (1' st Scozzarella), Cazzola, Maxi (14' st Mologni), Tiribocchi (1' st Gabbiadini), Denis (1' st Parra). Hanno lavorato a Zingonia Peluso, Bonaventura, Carmona, Cigarini e Capelli. SFIDA DI A, VINCE IL CAGLIARI - Vittoria del Cagliari 1-0 contro il Chievo nell'amichevole giocata a Olbia. Match-winner l'argentino Larrivey: il gol partita è arrivato dopo appena 3', con l'attaccante bravo a girare alle spalle di Puggioni un preciso cross da sinistra di Cossu. Equilibrato il primo tempo, con buone occasioni da una parte e dall'altra. La più clamorosa è capitata poco dopo la mezz'ora sui piedi di Frey: destro a rientrare sull'angolo più lontano, ma il pallone si è stampato sulla traversa. Ritmi più blandi nel secondo tempo con attaccanti e portieri raramente chiamati in causa. Nel finale ultimo pericolo per Puggioni con un bel destro da fuori di Larrivey deviato in angolo dal portiere veronese. Cagliari : Agazzi (1' st Avramov), Pisano (20' st Perico), Rossettini,  Astori, Ariaudo (25' st Murru), Dessena, Ekdal, Nainggolan, Larrivey,  Pinilla (12' st Nenè), Cossu (42' st Eriksson). All.: Ficcadenti. Chievo : Puggioni, Sardo (25' st Papp), Farias (25' st Cesar), Dainelli  (25' st Morero), Frey (1' st Bassoli), Luciano (25' st Hetemaj), Guana  (25' st Vacek), M. Rigoni (25' st L. Rigoni), Thereau (1' st Cofie),  Stoian (25' st Pellissier), Di Michele (1' st Moscardelli). All.: Di  Carlo. Arbitro : Peruzzo di Schio. rete: nel pt 3' Larrivey BOLOGNA, INFORTUNIO PER CURCI - Inizia con una sconfitta, la prima dall'inizio della preparazione, la tournee del Bologna in Croazia. I rossoblù di Pioli sono stati battuti 3-1 dall'Istra nell'amichevole disputata allo stadio Drosina di Pola. Di Acquafresca l'unica rete degli emiliani, che ha accorciato le distanze dopo il doppio vantaggio dei padroni di casa con Bacelic, al 10' del primo tempo su rigore, e con Sharbini al 29'. A chiudere la partita, dopo la girandola delle sostituzioni, Tankovic (87'), che ha fissato il punteggio sul 3-1 finale. In campo, per una decina di minuti, anche Portanova, il difensore accusato di illecito sportivo nella vicenda del calcioscommesse. Il portiere Curci è stato invece costretto a lasciare il campo al 23' del primo tempo a causa di un risentimento muscolare all'adduttore della coscia destra. Le sue condizioni saranno valutate nei prossimi giorni. La squadra ha fatto rientro a Novigrad, dove domani pomeriggio riprenderà la preparazione. Prossima amichevole sabato contro i padroni di casa dell'Nk Novigrad, terza divisione. Bologna : Curci (23' Stojanovic); Antonsson (78' Portanova), Natali (46' Carvalho), Cherubin; Garics (46' Motta), Taider, Perez (46' Guarente), Abero (46' Morleo); Ramirez, Diamanti (78' Pasquato); Acquafresca. All. Pioli. Ammoniti : Krizman, Havojic, Diamanti POKER GENOA - Il Genoa ha battuto 4-2 la Virtus Lanciano, formazione neopromossa in serie B, nell'amichevole disputata oggi a Castel Di Sangro. Protagonista del match il bomber Immobile autore di una doppietta. Di Merkel e Seymour le altre due reti, mentre per gli avversari in gol Mammarella, su punizione, e Turchi. Tutte nel primo tempo le sei reti. SIENA OK A PERUGIA - Serse Cosmi torna nella "sua" Perugia con il Siena e porta a casa una vittoria nell'amichevole contro i biancorossi di Battistini. Finisce 3-1 per i toscani che sono scesi in campo con il lutto al braccio per commemorare Mario Terzi, padre del difensore bianconero Claudio. Prima della partita è stato anche osservato un minuto di raccoglimento. Gli umbri sono passati in vantaggio al 14' sfruttando un contropiede avviato da Martella e finalizzato da Rantieri. Il Siena ha reagito allo svantaggio ed ha raggiunto la parità al 24' con Rosina che ha superato Koprivec con un sinistro dal limite dell'area. I toscani sono passati in vantaggio al 35' con Neto, che ha deviato di testa sulla linea di porta un tiro di Calaiò, dopo che il portiere Koprivec aveva respinto con qualche difficoltà una conclusione di D' Agostino. Al 15' della ripresa il definitivo gol del 3-1 di Calaiò, bravo ad infilare la difesa perugina e battere Koprivec. Siena (3-5-1-1): Pegolo; Neto, Paci, Della Fiore; Angelo (1' st Valiani), Vergassola (22' st Sestu), D'Agostino (30' st Parravicini), Mannini (1' st Verre), Del Grosso (1' st Rubin); Rosina (22' st Bogdani); Calaiò (33' st Paolucci). All. Cosmi. CATANIA CADE IN CASA - Anche la "prima" stagionale al Massimino contro gli svizzeri del Thun, segue il canovaccio del pre campionato rossazzurro, con tanta disciplina tattica ma scarsa capacità realizzativa. La sconfitta per 1-0 rovina la presentazione ufficiale della squadra. Dei protagonisti più attesi manca Gomez (spedito in tribuna) a cui Maran preferisce Castro, schierato a sinistra nel tridente con Barrientos e Bergessio. Sull'out mancino difensivo conferma per Capuano. Almiron sfiora subito l'incrocio, ma sul tabellino dei marcatori ci va al 12' il centravanti ospite Ngamukol, abile ad anticipare in uscita un incerto Andujar. La traversa vanifica la voglia di pareggio immediato di Bergessio, assistito da Castro. Al 41' è ancora la traversa a respingere la conclusione ravvicinata di Bergessio, poi Capuano ribadisce a rete ma il Thun si salva sulla linea. Maran muta l'assetto offensivo, dentro Doukara, Morimoto e Antenucci per Castro, Bergessio e Barrientos, ma la manovra rimane lenta e a corto di inventiva. Doukara trova il modo di farsi apprezzare. Al 70' crea il varco giusto per Morimoto, ma il giapponese è poco reattivo nella girata a tu per tu col portiere. Allo scadere il senegalese impatta di testa, ma senza precisione. La dirigenza è impegnata a sfoltire la rosa: in uscita Castellani, Ricchiuti, Augustyn, Moretti e Antenucci. Ma definite queste operazioni è presumibile l'arrivo di un rinforzo per reparto. (Alessandro Vagliasindi) BENE IL PARMA - Al settimo impegno estivo, il primo di fronte al pubblico del Tardini, il Parma ha sfoderato forse la prestazione migliore di questa primissima parte di stagione. Contro la Real Sociedad, formazione basca della Liga spagnola, gli emiliani si sono imposti per 2-0 e, a parte qualche errore difensivo e una conclusione nella ripresa di Griezmann, non hanno praticamente rischiato nulla sfiorando in un paio di occasioni anche il terzo gol. La rete del vantaggio è arrivata al 34' del primo tempo con Alessandro Lucarelli, alla seconda realizzazione estiva. Bravo il difensore a mettere in rete, bravo anche il fantasista greco Ninis che lo ha pescato in area piccola con un calcio d'angolo teso e preciso. Il raddoppio al 90' con Morrone, entrato nella ripresa per Ninis, ben servito da Belfodil. Il Parma non è stato però efficace solo in occasione delle due reti. Il 3-5-2 schierato da Donadoni ha mostrato buone giocate in velocità con Pabon e Biabiany, oltre a Ninis e Valdes, anche se il ritmo, visti anche i 30 gradi della serata parmigiana, non è stato particolarmente elevato. In difesa Zaccardo e Lucarelli hanno affiancato Paletta, forse il migliore in campo e maturo per una convocazione in nazionale (Italia o Argentina visto il doppio passaporto); in mezzo al campo sono stati invece convincenti Valdes, Ninis e Parolo, con Biabiany e Gobbi sulle fasce. Ancora non al top della condizione è sembrato invece Amauri, in avanti ad inizio partita con il colombiano Pabon, ma la stazza dell'ex juventino richiede tempi più lunghi per entrare a pieno regime ed i miglioramenti rispetto agli ultimi test disputati nella mini tournee di Praga sono stati evidenti. Nel secondo tempo c'è stato poi spazio per quasi tutti i rincalzi, compresi Stefano Morrone, forse al suo gol d'addio con la maglia del Parma viste le avance del La Spezia, e l'ex romanista Aleandro Rosi, un'alternativa importante per la fascia destra, sia in difesa che a centrocampo. Il prossimo test estivo per gli emiliani è in programma il 12 agosto a Palermo contro la formazione di Sannino, ma la strada Donadoni sembra averla già tracciata. Parma : Mirante (dal 1' st Pavarini); Zaccardo (dal 24' pt Santacroce), Paletta, Lucarelli (dal 32' st Fideleff); Biabiany (dal 18' st Modesto), Ninis (dal 32' st Morrone), Valdes (dal 33' st Chibsah), Parolo (dal 15' st Acquah), Gobbi (dal 15' st Rosi); Pabòn (dal 15 st Belfodil), Amauri (dal 15' st Pellè). All. Donadoni. PESCARA SENZA GOL - Prima gara ufficiale allo Stadio Adriatico per il neo promosso Pescara di Giovanni Stroppa che ha pareggiato per 0-0 con gli spagnoli del Levante (che nei giorni scorsi aveva vinto con il Genoa che venerdì sera giocherà in amichevole proprio con i biancazzurri, sempre all'Adriatico alle 20.45). Prima della gara presentazione ufficiale della squadra biancazzurra. Passerella anche per il brasiliano (ex Brescia) Jonathas, prelevato proprio oggi in comproprietà dagli olandesi dell'Az Alkmaar. Alla gara Pescara-Levante di questa sera hanno assistito meno di cinquemila spettatori. Leggi i commenti I commenti dei lettori 
La certezza è Ciro Immobile. Lo puoi mettere al centro dell’attacco o a sinistra, lui non deluderà. È la nota più lieta della sfida di ieri sera a Castel di Sangro contro la Virtus Lanciano neopromossa in serie B. Il risultato conta poco (4-2 per il Grifone), sono altre le cose importanti per Gigi De Canio. Come la duttilità dell’ex bomber del Pescara. O il moto perpetuo Marco Rossi, assist man finalmente libero da impegni difensivi in area di rigore. O ancora il buon affiatamento della coppia Canini-Von Bergen e i soliti tocchi deliziosi di Jorquera. Poi ci sono gli aspetti da migliorare. Uno su tutti, Alberto Gilardino. Il bomber, schierato titolare, è ancora indietro. In poche parole assomiglia più a quello del finale della passata stagione, piuttosto che alla punta sbarcata sotto la Lanterna lo scorso gennaio. Ha ballato un po’ troppo Tomovic, al rientro dopo qualche fastidio muscolare di troppo. Tanto che nella ripresa il mister rossoblu, ancora senza Mesto, ha spostato Biondini nel ruolo di terzino destro. In generale, il Grifone ha subito un po’ troppo gli attacchi del Lanciano, ma è pur vero che ha creato molto. Come previsto Gigi De Canio lascia spazio a chi finora, per un motivo o per l’altro. si è visto meno. Quindi davanti a Frey ci sono Tomovic, Von Bergen, Canini e Moretti. A centrocampo il play-maker basso è Seymour, al suo fianco Biondini da una parte e Merkel dall’altra. In avanti tridente inedito formato da Rossi, Gilardino e Immobile. I rossoblu partono a cento all’ora, al quarto minuto Merkel devia al volo un cross di Rossi ed è già 1-0. Gioia effimera, al 9’ Mammarella calcia alla grande una punizione dal limite e beffa Frey, un po’ lento nel riflesso. Lo show di Ciro Immobile comincia al quarto d’ora. l’ex Pescara riceva dalla sinistra, salta un difensore e in diagonale fulmina Aridità, portiere del Lanciano dal buffo nome. Ma la difesa del Grifone, su tutti Tomovic, si addormenta e si fa beffare da un inserimento di Turchi, che riceve dalla trequarti e tocca in gol. La reazione è affidata a un bolide da fuori di Seymour e da un colpo di testa al bacio di Immobile, che riceve un cross ancora di Rossi e gira nell’angolino più lontano. Nella ripresa De Canio toglie Tomovic e fa scalare Biondini in difesa. Al posto del mediano ecco Anselmo  (discreta prova per lui). Entra anche Granqvist per Canini, poi al quarto d’ora Immobile lascia il posto a Zé Eduardo. In porta il giovane Robert Bruno Stillo, classe ’91, sostituisce Frey. Si rivede anche Antonelli al posto di Moretti, fuori pure Gilardino per Jorquera, con Zé Eduardo spostato a fare il centravanti. Tanti cambi anche nel Lanciano e trovare un minimo di gioco diventa impossibile. Anzi la partita si anima per un’entrataccia da cartellino giallo su Jorquera. Alla mezz’ora gli ultimi cambi, Sampirisi per Merkel e Piscitella per Rossi. Molto attivi i due baby rossoblu. Il test di domani all’Adriatico contro il Pescara sarà ancora più indicativo, e non finisce qui: giovedì prossimo in Toscana si gioca contro la Carrarese appena rilevata da Gigi Buffon, squadra di prima divisione. L’ultimo test prima dell’esordio in coppa Italia, due giorni dopo a Marassi. Avversari la Virtus Entella o, molto più probabilmente, l’Hellas  Verona. 

LONDRA - La boxe azzurra non tradisce e dopo Russo e Cammarelle regala all'Italia la terza medaglia. Tutto merito di Vincenza Mangiacapre, 23enne pugile di Marcianise dal futuro assicurato, che ha dominato il quarto dei superleggeri con il kazako Daniyar Yeleussinov aggiudicandosi tutti e tre i round (5-4, 4-3 e 7-5). UN'ALTRA PROVA MAIUSCOLA - Un 16-12 che consente al pugilato italiano di eguagliare, per ora, il bottino di tre medaglie di Pechino dove alla fine arrivarono un oro, un argento e un bronzo. "Ero sicuro di vincere, sono arrivato qui per l'oro", ha detto alla fine Mangiacapre che ha sfoderato un'altra prestazione convincente, riuscendo a scardinare con una prestazione di grande agilità e riflessi la guardia costantemente chiusa dell'avversario. In semifinale ora l'azzurro troverà il cubano Roniel Iglesias Sotolongo che nel suo quarto ha battuto per 21-15 l'uzbeko Uktamjon Rahmonov. 
La Fiorentina è stata sconfitta 1-0 a Istanbul dal Galatasaray di Terim. Il gol turco al 3' del secondo tempo, realizzato da Umut Bulut dopo un errore di Viviano. Al momento di rialzarsi il portiere ha accusato un dolore al tendine del bicipite del ginocchio operato alcuni mesi fa ed è uscito in barella. Previsti nuovi accertamenti. Dovrebbe trattarsi comunque di un infortunio muscolare al flessore della coscia sinistra. Contro il Galatasaray la Fiorentina ha provato il 3-5-2 con Roncaglia, Rodriguez e Nastasic in difesa, Cassani e Vargas sugli esterni, Olivera davanti alla difesa, Borja Valero e Aquilani interni. In attacco Jovetic e El Hamdaoui. La squadra viola ha colpito una traversa con Jovetic e sfiorato il pareggio anche con Ljajic. 
GATTI E GABBIANELLE Per la rassegna “Attorno alla fortezza”, alle 21 nella piazza del Comune di Usseaux, appuntamento con lo spettacolo “La Gabbianella e il gatto” dall’opera omonima di Luis Sepúlveda (Salani Editore), nella riduzione teatrale di Renzo Sicco e Gisella Bein; interpretato da Cristiana Voglino, Pietro Del Vecchio, Paolo Sicco, Andrea Castellini e Monica Calvi, su suoni e composizioni Matteo Curallo, per la regia di Renzo Sicco. Ingresso 5 euro; info www.assembleateatro.com SELVATICI & DINOSAURI A “Pralibro 2012” doppio appuntamento editoriale: alle 18.30 con il volume “Io sono l'uomo selvatico” (Rizzoli) di Guido Quarzo; alle 21 con “Il ritorno del dinosauro. Una difesa della cultura” (Garzanti) di Piero Dorfles. PAGINE A CESANA Alle 21 alla biblioteca comunale di Cesana Torinese, è in programma la presentazione dell'autrice Luisella Carosio del suo libro “Via dall’Etiopia. Diario a due voci. Storie di donne in Etiopia” (Neos) con l’ordinario di Storia americana Valeria Gennaro Lerda. Info www.neosedizioni.it MONTAGNE DEMOCRATICHE Nel corso degli incontri pubblici alla “Festa nazionale dei democratici sulla Montagna”, a Villadossola alle 18 si tiene la presentazione del libro “1800-1945. Industrie e case operaie nel territorio di Villadossola” con l’autore Lizzio Concetto. Info www.partitodemocratico.vb.it SAN LORENZO 2012 In occasione della festa di San Lorenzo, alle 21 a Bardonecchia è in programma la festa patronale di Les Arnauds con processione con flambeaux a partire dalla Chiesa fino alla Croce di San Lorenzo e alle 22 il rilascio di lanterne volanti. Info www.bardonecchia.it MUSICA IN QUOTA Alle 15.30 al Rifugio Levi-Molinari di Exilles, nella magica cornice della conca del Galambra, va in scena il concerto degli Ensemble Nor Arax con Giacomo Agazzini e Umberto Fantini (violini), Maurizio Redegoso Kharitian (viola), Claudia Ravetto (cello). In programma, musiche di Piazzolla, Ellington, Bach, e pezzi armeni. Info 0122/58241. LA DIVINA COMMEDIA Alle 21 al Teatro d’Ou di Suze d’Oulx va in scena lo spettacolo “Viaggio musicale nella Divina Commedia”. Ingresso libero. AIACE SUMMER EDITION Doppia proiezione al cinema Due Giardini di via Monfalcone 62 per “Aiace Summer Edition”: alle 16.30 e 20.30 “Midnight in Paris” di Woody Allen con Rachel McAdams, Marion Cotillard, Michael Sheen, Owen Wilson; alle 18.30 e 22.30 “Detachment - Il distacco” di Tony Kaye con Adrien Brody, Christina Hendricks, Bryan Cranston, James Caan, Lucy Liu. Info www.aiacetorino.it 
9 agosto 2012, Medal Race del 470 maschile: Gabrio Zandonà e Pietro Zucchetti danno l'assalto a un possibilissimo bronzo. Bisogna battere gli argentini mettendo tra se e loro almeno una barca. Facile, no? Vigilia a studiare match race. Grinta G&G: non è finita. Angilella e Sibello: noni, bella Olimpiade L'Olimpiade della vela azzurra è arrivata al momento decisivo. Si partiva con tre (realistiche) possibili medaglie: il windsurf di Alessandra Sensini e i due equipaggi del 470 maschile e femminile. Sfumata la leggendaria quinta medaglia della Sensini, gli occhi sono puntati su Gabrio Zandonà e Pietro Zucchetti sul 470 maschile. Oggi la loro finale, emozionante come se fossero i 100 metri allo stadio olimpico. I due velisti partiranno con il 4° posto della classifica, a soli 3 punti dal terzo, occupato dagli amici-rivali argentini Calabrese e De la Fuente, mentre oro e argento sono già assegnati a due pretendenti australiano einglese, che si contenderanno solo il colore del metallo. La finalissima nella vela olimpica si chiama Medal Race, e segue regole particolari: vi partecipano i primi 10 della classifica al termine delle qualifiche, e assegna punteggio doppio rispetto a una regata normale. Inoltre il percorso è più corto, si fanno più giri di boe (e quindi più manovre, con la flotta molto ravvicinata, per aumentare lo spettacolo), il tutto molto vicino alla costa, e alle "tribune" dove c'è posto per circa 8.000 spettatori piuttosto rumorosi. Uno scenario inconsueto per la vela. A causa del punteggio doppio, per conquistare uno storico bronzo olimpico, Zandonà e Zucchetti dovranno concludere la Medal Race davanti agli argentini, e in più riuscendo a mettere almeno un'altra barca in mezzo. Facile a dirsi, ma anche possibilissimo da realizzare. Con audacia e un pizzico di fortuna. Si aspetta una regata stile match-race, quasi una piccola Coppa America tra la barca con il tricolore e quella bianco-celeste argentina. Non a caso, nella vigilia i due velisti italiani hanno avuto una lunga seduta a studiare il regolamento proprio del match race, visto che tra l'altro la Medal è arbitrata in mare, con possibili penalità fischiate e da eseguire nell'acqua. Emozioni su emozioni. Il timoniere Gabrio Zandonà, romano, Marina Militare, già campione del mondo nel 2003, è alla terza Olimpiade (10° ad Atene, 5° a Pechino) e ha trovato la settimana giusta in una stagione in salita. Il prodiere Pietro Zucchetti, bresciano, viene dal 49er e si è integrato a meraviglia. I due sono seguiti da qualche mese da Luca De Pedrini, il super tecnico FIV specialista in medaglie (ne ha vinte due con Alessandra Sensini e ha sfiorato quella con i Sibello nel 2008. Domani a Weymouth ci sarà tutta l'Italia della vela. LA GIORNATA SECONDO IL COMUNICATO FIV 49er (20 nazioni) La Medal Race della classe 49er è partita alle 13 ore locali con 4-5 nodi di vento da ovest-sud-ovest su percorso LG3. In regata Giuseppe Angilella (CC Roggero di Lauria) - Gianfranco Sibello (GS Fiamme Gialle) che alla prima boa sono al 6° posto, primi Nico Delle-Karth - Nikolaus Resch (AUT), secondi Stephen Morrison-Ben Rhodes (GBR) e terzi Peter Burling-Blair Tuke (NZL). Al termine della seconda bolina posizioni invertite per i britannici e i neozelandesi. Gli azzurri Angilella-Sibello sono al 7° posto. Buon recupero dell'equipaggio italiano che transita dal secondo cancello di poppa al 5° posto alle spalle dei portoghesi Bernardo Freitas-Francisco Rebello De Andrade. Sul traguardo primi gli austriaci Nico Delle-Karth - Nikolaus Resch, secondi i kiwi Peter Burling-Blair Tuke e terzi i danesi Allan Norregaard-Peter Lang. Giuseppe Angilella-Pietro Sibello tagliano la linea d'arrivo all'8° posto. Gli azzurri Giuseppe Angilella - Gianfranco Sibello chudono al 9° posto (parziali 14-11-13-10-11-7-8-12-15-3-13-(18)-9-5-1-8M. Oro per Nathan Outteridge-Iain Jensen (AUS) a 65 punti, Argento per Peter Burling-Blair Tuke (NZL) a quota 95 e Bronzo per Allan Norregaard-Peter Lang (DEN) a 130 punti. Giuseppe Angilella, siciliano di Palermo, è nato il 27 agosto 1984, debutta nello sport velico nel 1992 a 8 anni su un Optimist. In questa classe conquista un 5° posto continentale e 2 medaglie d'oro nel Campionato Europeo a squadre. Passa al Laser Radial per approdare poi al 49er. In queste tre classi ottiene complessivamente 6 titoli italiani e 2 a squadre. In classe 49er, in coppia con Pietro Zucchetti, ottiene buoni risultati a livello nazionale e internazionale fino al gennaio 2010. Dopo il Mondiale alle Bahamas, Angilella per problemi alla schiena è costretto a lasciare il timone. Dopo due anni, nel 2012, torna su un 49er con Gianfranco Sibello. Angilella ha preso parte anche alla campagna di America's Cup 2007 con +39 Challenge con il ruolo di stratega e all'Act di Trapani come membro del team meteo. Gianfranco Sibello insieme al fratello Pietro (timoniere) è stato per 12 anni uno degli equipaggi più forti al mondo della classe 49er. Gianfranco ha iniziato ad andare in barca nel 1987 frequentando un corso di vela ad Alassio, la città ligure dove vive. Ha preso parte a due edizioni dei Giochi Olimpici, nel 2004 e 2008, raccogliendo un 14° ad Atene e un contestato 4° a Pechino. Ha vinto 3 medaglie di bronzo ai mondiali, un oro e un bronzo agli europei e diverse medaglie nelle gare di Coppa del Mondo ISAF. 470 Femminile (20 nazioni) Giornata decisiva per le azzurre Giulia Conti-Giovanna Micol per la qualifica alla Medal Race. Race 9 al via alle 12 locali con soli 6 nodi di vento da 225° su percorso LR3. Buona la partenza dell'equipaggio italiano che nella prima bolina naviga sulla destra del campo di regata nel gruppo di testa con le polacche e le brasiliane. Ottima prima bolina per Giulia Conti-Giovanna Micol (CC Aniene) che alla prima boa sono al 1° posto, seguite dalle cinesi Wang-Huang e dalle brasiliane Oliveira-Barbichan. Il primo lato di poppa vede cinque equipaggi raccolti in 50 metri e al cancello le cinesi scelgono la boa di sinistra: sono prime ora, seguite dalle australiane Rechichi-Stowell e da Conti-Micol al 3° posto. Male per le azzurre la seconda bolina che le vede perdere sei posizioni e girare la terza boa al 9° posto. Al termine della terza bolina le azzurre Conti-Micol recuperano e sono al 6° posto. Prime sempre le cinesi Wang-Huang, seconde le kiwi Aleh-Powrie e terze le francesi Lecointre-Geron. Sul traguardo, prime le cinesi, seconde le neozelandesi e terze le francesi. Giulia Conti-Giovanna Micol chiudono al 6° posto. La seconda prova al via come da programma alle 14.30 ore italiane. Inizio in salita per Conti-Micol che al termine della prima bolina in boa sono al 16° posto. Prime le australiane Rechichi-Stowell, seconde le spagnole Pacheco-Betanzos e terze, al termine del primo lato di poppa, le britanniche Mills-Clark. Nella seconda bolina il vento aumenta a 9 nodi da 245° e le azzurre girano la terza boa al 5° posto. Sempre prime le australiane, seconde le spagnole e terze, ora, le argentine Sesto-Monsegur. Nel secondo lato di poppa Conti-Micol perdono posizioni e sono settime. Le spagnole Pacheco-Betanzos sono al 3° posto e passano in seconda posizione Hannah Mills-Saskia Clark (GBR). Vincono con ampio margine le australiane Elise Rechichi-Belinda Stowell, seconde Mills-Clark (GBR) e terze le argentine Sesto-Monsegur. Giulia Conti-Giovanna Micol tagliano il traguardo al 7° posto. Dopo dieci prove con uno scarto le azzurre Giulia Conti-Giovanna Micol (CC Aniene) si qualificano per la Medal Race e sono al 7° posto in classifica provvisoria (parziali 8-10-(18)-2-3-1-16-16-6-7) con 69 punti. Queste le atlete che disputeranno la Medal Race: Jo Aleh-Olivia Powrie (NZL) 33 punti, Hannah Mills-Saskia Clark(GBR) 33 punti, Lisa Westerhof-Lobke Berkhout (NED) 52, Camille Lecointre-Mathilde Geron (Fra) 55, Fernanda Oliveira-Ana Barbachan (BRA) 61, Elise Rechichi-Belinda Stowell (AUS) 67, Giulia Conti-Giovanna Micol (ITA) 69, Katherin Kaldeback-Federika Belcher (GER) 78, Amanda Clark-Sarah Lihan (USA) 78 e Tara Pacheco-Berta Betanzos (ESP) 93. Leggi i commenti I commenti dei lettori 
ISTANBUL - La Fiorentina esce sconfitta all'amichevole contro il Galatasaray dell'ex Fatih Terim al Telekom Turk Arena di Istanbul. I viola hanno perso 1-0 per un gol di Umut Bulut al 3' del secondo tempo. Sulla rete dei turchi c'è stato un grossolano errore del portiere viola Viviano che proprio sull'azione è uscito infortunato con le mani sul volto e ghiaccio sul ginocchio sinistro, quello operato alcuni mesi fa. Una volta rientrato negli spogliatoi la società viola ha fatto sapere che si sarebbe trattato di un forte dolore al tendine del bicipite del ginocchio sinistro. Successivamente c'è stato un aggiornamento che ha sottolineato una sollecitazione miotendinea della coscia. Domani saranno fatti gli accertamenti del caso. Se la diagnosi sarà confermata l'infortunio subito sarà meno grave di quanto sembrava. Certo è che per quanto riguarda i tempi di recupero si va dalle due alle sei-sette settimane. Per quanto riguarda la partita il Galatasaray è stato più brillante e veloce (più avanti nella preparazione) della Fiorentina, anche se alla fine nel primo tempo non ha creato azioni pericolose. Nella ripresa subito il gol dei turchi e l'infortunio di Viviano. Poi Montella ha iniziato a cambiare molti giocatori (lasciando la squadra sempre col 3-5-2) e la Fiorentina ha sfiorato più volte il pari, soprattutto con Jovetic e Ljajic. GALATASARAY (4-4-2) Muslera, Eboue (38'st Ujfalusi), Semih, Dany, Balta, Engin (37'pt Amrabat), Selcuk, Altintop, Colak, Nikati (1'st Umut Bulut), Elmander (19'st Burak). All.: Terim. FIORENTINA : Viviano (3'st Lupatelli), Roncaglia, Rodriguez, Nastasic, Cassani (36'st Camporese), Borja (28'st Romulo), Valero, Olivera (21'st Lazzari), Aquilani (33'st Della Rocca), Vargas (1'st Pasqual), El Hamdaoui (21'st Ljajic), Jovetic (36'st Cerci). All.: Montella. Leggi i commenti I commenti dei lettori 
