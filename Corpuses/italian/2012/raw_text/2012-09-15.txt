MILANO - E' notte fonda in casa Milan. Dopo la Sampdoria anche l'Atalanta passa a San Siro per 1-0 e, così come tre settimane fa, anche oggi i limiti della formazione di Allegri sono stati evidentissimi. Un inizio di stagione da incubo per i rossoneri ai quali la sosta per la nazionale non ha giovato né sul piano del gioco, né tanto meno su quello del morale. I complimenti sono tutti per la formazione di Colantuono, brava nella gestione dei momenti di maggiore pressione dei padroni di casa ed efficace in fase offensiva dove, al di là del gol di Cigarini, ha mostrato di avere diverse soluzioni con un attivissimo Maxi Moralez. MILAN, E' TUTTO NERO - I tre punti di Bologna avevano mascherato solo in parte le lacune di un Milan che non è ancora riuscito a riprendersi dalla batosta subita in pieno mercato. Gli addii dei senatori, di Thiago Silva e di Ibrahimovic sembrano aver pesato più di quanto la stessa dirigenza rossonera potesse minimamente immaginare. In questa squadra manca il giocatore capace di far fare il salto di qualità e, soprattutto, manca un regista. Il Pirlo della situazione per intenderci, quello che l'anno scorso era riuscito a fare discretamente Van Bommel. Manca quel giocatore che detta i tempi alla squadra, che inneschi una circolazione veloce del pallone e che abbia il passaggio sicuro. Oggi ha provato Ambrosini a immedesimarsi in quel ruolo, ma con scarsi risultati. Troppi i palloni persi a centrocampo e anche per gli attaccanti diventa difficile mettersi in mostra quando gli unici palloni che arrivano in area, il più delle volte, vengono respinti dai difensori. Allegri dovrà inventarsi qualcosa, anche perché questo Milan, così com'è ora, ha poche chance di uscire dal tunnel in cui sta inesorabilmente entrando. IL VOLO NERAZZURRO - L'Atalanta si scrolla di dosso quel 'meno' in classifica figlio dei fantasmi del calcioscommesse. Una vittoria meritata che acquista maggiore valore se si pensa che gli orobici sono arrivati a Milano senza Peluso squalificato e senza gli infortunati Capelli, Marilungo, Radovanovic, Carmona e Schelotto. Niente da rimproverare, quindi, a una formazione ben messa in campo e che ha saputo sacrificarsi per tutti i 95' di gioco trovando in Consigli un muro invalicabile. L'estremo nerazzurro, alla 200/a partita da professionista, ha dimostrato di aver recuperato in pieno dall'infortunio di due settimane fa e di essere in uno stato di forma strepitoso. IL MATCH - Ma veniamo alla gara. Primo tempo vivace a San Siro dove i rossoneri, dopo un avvio promettente, rischiano di andare sotto con Denis che, lanciato da un clamoroso errore di Antonini, colpisce il palo alla destra di Abbiati. La pressione orobica è superiore e i padroni di casa vanno in affanno prima con un destro da dentro l'area del Tanque, poi con una conclusione di Maxi Moralez dal limite. Nel momento migliore degli ospiti, però, il Milan trova il modo di alzare la voce, ma a zittirlo ci pensa un super Consigli che salva tre volte nel giro di pochi minuti: destro violento di El Shaarawy dal limite, l'estremo difensore respinge il pallone che viene "calciato" da Bellini e si trasforma in un secondo tiro da distanza ravvicinata, ma il 25enne di Cormano è reattivo a salvare anche sul compagno di squadra; un minuto dopo deve ripetersi su una conclusione di Ambrosini. La gara è viva e i due portieri sono costretti a tenere alta la concentrazione. Tocca prima ad Abbiati deviare una conclusione di Maxi Moralez, poi ancora a Consigli bloccare in due tempi un tiro velenoso di El Shaarawy. La ripresa è la fotocopia del primo tempo con la differenza che questa volta l'Atalanta passa in vantaggio con un diagonale dal limite di Cigarini (dimenticato da De Jong). La reazione rossonera è confusa, a sprazzi frenetica, ma Consigli è bravo a tenere inviolata la porta un paio di volte su El Shaarawy (l'unico a osare un po'), quindi su Bojan. Inutile l'assalto finale. Milan-Atalanta 0-1 (0-0) Milan (4-3-1-2): Abbiati 6, Abate 5.5, Bonera 5.5, Acerbi 6, Antonini 5, Ambrosini 6 (10' st Nocerino 6), De Jong 5.5, Emanuelson 5 (35' st Costant 5.5), Boateng 5.5, Pazzini 5, El Shaarawy 6 (25' st Bojan 5). (1 Amelia, 59 Gabriel, 5 Mexes, 76 Yepes, 2 De Sciglio, 15 Mesbah, 12 Traore, 16 Flamini, 19 Niang) All.: Allegri Atalanta (4-4-1-1): Consigli 7, Bellini 6, Lucchini 6, Manfredini 6.5, Brivio 6.5 (27' st Ferri sv), Raimondi 6.5, Cigarini 6.5 (35' st Cazzola 6), Biondini 6.5, Moralez 6.5, Bonaventura 6 (32' st De Luca 6), Denis 6.5. (16 Polito, 78 Frezzolini, 2 Stendardo, 25 Matheu, 9 Troisi, 23 Scozzarella, 99 Parra). All.: Colantuono Arbitro : Orsato di Schio Reti : nel st 19' Cigarini NOTE : Recupero: 0' e 6'; Angoli: 7-4 per il Milan; Ammoniti: El Shaarawy, Bonera, Biondini, per gioco scorretto, Cigarini, Moralez e Raimonti per comportamento non regolamentare; Spettatori: 34.763 per un incasso di 949.619,84. Leggi i commenti I commenti dei lettori 
MILANO - E' un problema mentale. Massimiliano Allegri non ha dubbi su quella che è la causa delle due sconfitte casalinghe in campionato nelle prime tre giornate. "Perdere due partite consecutive in casa non è piacevole, martedì abbiamo una gara di Champions che ci darà la possibilità di riscattarci e ripartire bene - dice il tecnico dopo il ko subito con l'Atalanta -. La squadra è molto cambiata rispetto all'anno scorso, ci sono dei ragazzi che devono crescere e dobbiamo farlo velocemente. Ma la cosa migliore da fare è togliersi dalla testa questa preoccupazione, bisogna avere più sicurezza in noi stessi, è una squadra che può lottare con tutti, adesso bisogna andare avanti, lavorare, fare le cose per bene. Dobbiamo giocare con un po' di convinzione in più nell'andare a far gol, cosa che non abbiamo fatto perché in questa fase andiamo un po' troppo a sprazzi. Ci vuole un po' di vigore agonistico - spiega il tecnico - e convinzione, altrimenti diventa tutto più difficile. Non tutto è da buttare, abbiamo fatto buone cose come a Bologna dove abbiamo vinto. Stasera ci è andata meno bene, purtroppo anche stavolta abbiamo preso un gol e poi è diventato tutto più difficile". FIDUCIA NELLA DIRIGENZA - Galliani ha lasciato gli spalti prima che finisse la gara, ma Allegri ribadisce che la relazione tra lui e l'amministratore delegato è tutt'altro che tesa. "Con Galliani ho un rapporto quotidiano che non è cambiato, è lo stesso degli ultimi due anni, si stanno dicendo cose non vere - conclude Allegri - E' normale che si devono fare dei risultati, questa è una squadra che dovrà lottare e sudarsi tutte le partite, bisogna solo lavorare e avere più fiducia in noi stessi. Anche su Berlusconi, si dice che non lo sento da mesi e invece l'ho sentito l'altro giorno. Certo, servono i risultati". AMBROSINI, 'NIENTE ALIBI' - Amarezza anche nelle parole di Capitan Ambrosini. "Il primo tempo l'avevamo iniziato benino, ma siamo un po' bloccati, dobbiamo dare un qualcosa di più tutti quanti, anche dal punto di vieta mentale. Siamo un po' più preoccupati del solito, dobbiamo essere più propositivi, abbiamo bisogno di un po' di tempo per capire che questa squadra è cambiata anche se il fatto che sono andati via dei giocatori non deve essere un alibi, tutti dobbiamo fare qualcosa di più". Leggi i commenti I commenti dei lettori 
MILANO - E' cominciato il lungo viaggio di Del Piero verso l'Australia, ma prima di prendere il volo per la terra dei canguri, l'ex capitano bianconero ha concesso una lunga intervista esclusiva a Sky Sport, nella quale parla della Juve e della nuova avventura che va a cominciare. "LASCIO TANTISSIMO IN ITALIA" - "Sono un ragazzotto che ha fatto una scelta importante nella sua vita, dopo che non era mai stato abituato troppo a cambiare, sia squadre di calcio che città - dichiara con umiltà l'ex numero 10 di Madama - l'ha fatto in maniera secondo me giusta, al momento giusto e nel posto giusto. Che è da tutt'altra parte del mondo, a 24 ore dall'Italia. C'è nostalgia per un mondo che per 19 anni ha fatto parte della mia vita e che, prima di questi 19 anni, da tifoso, avevo vissuto con affetto. Tutto quello che lascio, che è tantissimo, lo vivo anche con un po' di nostalgia, perché ci sono mille riferimenti che possono portare ai miei anni, al tempo passato". "ECCITATO PER IL FUTURO" - "Soprattutto i tifosi mi fanno pensare a tutto quello che c'è stato, con il loro atteggiamento - ammette del Piero - anche alle gare ufficiali della Juventus stessa citano o cantano il mio nome e non mi fanno mancare il loro affetto nei social network o tramite ogni altro canale. Indubbiamente c'è nostalgia, ma piano piano sta lasciando sempre più spazio all'eccitazione per la nuova avventura e mi sembra giusto così". "NESSUN CONTATTO CON AGNELLI" - Ben diverso, invece, il rapporto con la società: Alex ammette di non aver avuto più contatti con il n.1 bianconero, Andrea Agnelli, un silenzio che ricorda l'allontanamento di Boniperti dalla Juventus, col cambio di dirigenza, tra il 1994 e il 2005: "Non ci siamo più sentiti - taglia corto Alex - non so se potrà succedere anche a me quello che è capitato a Boniperti. Ogni persona, ogni dirigente, ha la sua storia, i suoi pensieri. Le scelte fatte vanno rispettate, come ho sempre detto. La mia testa, e fra un po' anche il mio corpo, presto saranno totalmente da un'altra parte e vivranno pagine a loro modo altrettanto memorabili, pagine nuove che avranno un sapore diverso. Il legame che c'è tra me e la Juventus prescinde da chi sarà presidente, da chi lo è, da dirigenti e allenatore. E' stato troppo forte e troppo importante". "ARRIVEDERCI NON VUOL DIRE CHE TORNERO'" - "Può darsi che prima o poi tornerò, ma col mio arrivederci non intendevo dire che tornerò nel mondo Juventus - spiega Del Piero, parlando del suo messaggio di saluto del 30 giugno scorso - io e la maglia bianconera siamo comunque legati ed è giusto così. Legati per quello che è stato il nostro passato. Quindi l'affetto che ho nei confronti dei tifosi della Juventus rimane invariato. Non è un addio. E' più quello che non ho detto, cioè non ho pronunciato la parola addio, che non quello che ho detto, cioè arrivederci". "LA VOGLIA DEGLI AUSTRALIANI MI HA CONVINTO" - Esaurito il capitolo Juventus, si torna a parlare di Sydney e dell'approdo di Alex nella A-League australiana: "Ai tifosi australiani dico che non vedo l'ora di arrivare e di essere totalmente a mio agio con città, campo, struttura, compagni, fuso orario - dichiara il numero 10 - voglio poter iniziare questa avventura in maniera spensierata, libera, con grande entusiasmo e coltivando passo per passo un'esperienza nuova, diversa. Ma che mi auguro possa essere vincente. Come si spiega la mia scelta? Sono stato convinto principalmente dall'entusiasmo, dalla voglia e da "come" mi hanno voluto al Sydney. Tutto questo va poi inserito in un progetto, perché il calcio lì ha ampi margini di miglioramento e questo rende il mio coinvolgimento totale. Per progetto noi pensiamo a tutte le idee che si possono avere per far sì che questo movimento diventi più grande. La collaborazione intensa fra le parti è fondamentale, di conseguenza avere così tanta voglia di avermi non fa altro che agevolare questo". Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
FIRENZE - Dal ritiro di Coverciano, prima dell'attesa sfida del Franchi, il Catania invia la sua cartolina ricordo a Vincenzo Montella. Ad imbucarla ci pensa l'uomo più rappresentativo, l'allenatore in campo. "Montella ha dato tanto a questo gruppo - dice Nicola Legrottaglie -  ma al di là di chi siede sulla panchina della Fiorentina, si incontrano due squadre a cui serve la vittoria. Noi viviamo un buon momento e dobbiamo sfruttarlo". Coverciano fa rima con Nazionale, e l'esperto difensore lancia un nuovo criterio per le convocazioni  "Il consiglio che posso dar io - aggiunge Legrottaglie - è convocare con punteggi e meriti chi fa meglio durante l'anno. Ci vorrebbe una classifica a punti, così il commissario tecnico dovrebbe dimostrarsi bravo ad allenare i 22 migliori espressi dal campionato, ed un giocatore che vi aspira potrebbe sentirsi veramente stimolato". Il riferimento, neanche troppo velato, è per il compagno di squadra Francesco Lodi, da molti ritenuto l'ideale vice - Pirlo in Nazionale "Spero che per alcuni miei compagni questo di Coverciano sia un assaggio - aggiunge il difensore pugliese - un anticipo di un sogno che potrebbe materializzarsi a breve, meritatamente. Anche se devo dire che Torre del Grifo è molto più moderno di Coverciano. Potenzialmente potrebbe ospitare la nazionale e qualsiasi altra cosa. Ci vorrà un po' di tempo per arrivare al top  ma architettonicamente è meraviglioso". A Catania, l'ex di Juve e Milan ha trovato la sua Nazionale, a cancellare una parentesi in azzurro agrodolce: "In azzurro ho fatto un'esperienza positiva e negativa - dice Legrottaglie - ho preparato due anni un mondiale e non sono andato. Idem per gli Europei successivi. Ho sempre tifato per i miei amici che sono andati alle fasi finali. Adesso prendo tutto quello che la vita mi dà, se non vinco è giusto che non vinco, la fede mi dice che tutto succede per il mio bene". Ma a maggio spera di concedersi una festa nella sua nuova città d'adozione. "I tifosi sono sempre l'elemento in più - conclude il difensore - se ci staranno vicino nella giusta maniera, anche nei momenti di difficoltà, li faremo godere delle cose belle che aspettano da anni, qualcosa che non hanno  mai vissuto. Credo che quest'anno possiamo centrare un grande obiettivo e fare una grande festa tutti insieme". Leggi i commenti I commenti dei lettori 
MADRID - Non c'è più Guardiola, in panchina c'è Vilanova, ma cambia poco: il Barcellona continua a vincere. Quattro vittorie in quattro partite della Liga: i blaugrana sono ancora a punteggio pieno grazie al 4-1 sul campo del Getafe dove qualche settimana fa aveva perso il Real. Il Barça sblocca il risultato al 32' con Adriano, poi si scatena Messi che al 74' (su rigore) e al 78' chiude i conti. Nel finale c'è spazio per l'autorete di Mascherano e il ritorno al gol di Villa. Nuovo tonfo invece per il Real Madrid, già staccato di otto punti dai catalani: al Siviglia servono appena 2' per andare in gol con il tedesco Trochowski, i blancos non riescono più a rimontare, colpendo solo un palo con Modric. Per la formazione di Mourinho è la seconda sconfitta in quattro partite. A due punti dal Barcellona non molla invece il Malaga di Pellegrini, avversario del Milan nel girone di Champions League, che batte 3-1 il Levante. Apre le marcature Saviola, i valenciani pareggiano con Michel ma Sanchez e poi Portillo in pieno recupero legittimano il successo degli eurorivali dei rossoneri. Alla quarta giornata arriva anche finalmente la prima vittoria del Valencia. Dopo due pari e una sconfitta, la formazione di Mauricio Pellegrino supera al Mestalla 2-1 il Celta Vigo grazie alle reti di Feghouli e Cissokho, in mezzo il provvisorio pari siglato dal danese Krohn-Dehli. Risultati quarta giornata: Malaga - Levante 3-1 Valencia - Celta Vigo 2-1 Getafe - Barcellona 1-4 Siviglia - Real Madrid 1-0 DOMENICA Espanyol  - Athletic Bilbao ore 12 Granada - Deportivo La Coruna ore 16 Osasuna - Maiorca ore 18 Real Sociedad - Saragozza ore 19.50 Atletico Madrid   - Rayo Vallecano ore 21.30 LUNEDI' Valladolid - Real Betis ore 21.30 Leggi i commenti I commenti dei lettori 
MILANO - Non avrebbe potuto sperare di meglio Colantuono. La sua Atalanta sbanca San Siro nonostante le tante assenze. "E' stata un'Atalanta perfetta, sono molto contento - ammette a fine gara -. Ci speravo. Nel primo tempo ci siamo abbassati troppo all'inizio, poi abbiamo preso coraggio e le cose sono andate bene. Noi volevamo giocare a Milano facendo la nostra partita, senza fare voli pindarici e l'abbiamo fatto. Ora siamo tornati in attivo in classifica e questo era il nostro obiettivo". LA MOSSA VINCENTE - "L'avevo detto ai ragazzi in settimana: contro queste squadre devi avere coraggio, se non hai coraggio perdi. Non abbiamo fatto calcoli, ma siamo venuti qui a giocare la partita. Ai miei l'ho detto che se si vuole crescere un pochino bisogna venire a fare la partita anche su questi campi per alzare l'asticella. Asticella che oggi è sempre la salvezza". Il tecnico dei bergamaschi parla della mossa tattica vincente: "Boateng era quello che poteva crearci più problemi, perché galleggia tra la linea dei centrocampisti e quella dei difensori, a volte è poco battezzabile. Era lui il giocatore che temevamo di più, oltre a Pazzini. Devo fare i complimenti ai ragazzi. La difesa ha fatto molto bene". ESULTANZA TRAVOLGENTE - Colantuono parla delle condizioni di Schelotto, coinvolto in un incidente automobilistico: "La macchina è rotta, ma lui sta bene. Martedì sarà al campo e lo valuteremo". Al fischio finale è scattato con una esultanza travolgente: "L'anno scorso sei partito a meno sei, quest'anno a meno due, rivedi un po' di luce, c'è un minimo di esultanza dopo una sofferenza tremenda. Non capita tutti i giorni vincere a Milano". Leggi i commenti I commenti dei lettori 
Musica CASINA POMPEIANA Dalle 19 alla Casina Pompeiana, Villa Comunale, live music con il trio formato da Tommaso Rossi ai flauti, Marco Sannini alla tromba e flicorno e Francesco D'Errico al pianoforte, in un repertorio popolare e folcloristico, spaziando tra cadenze e motivi arabi, africani e turchi in un ideale abbraccio musicale del Mediterraneo. Classica MERCOGLIANO Dalle 18.30 al Palazzo Abbaziale di Mercogliano (Avellino) concerto per violino e pianoforte con Joaquin Palomares e Pilar Valero. PRAIANO Dalle 21 a Praiano, piazza San Gennaro, il concerto di Pietra Montecorvino "Malamusik", con Erasmo Petringa (oud, violoncello, chitarra battente), Daniele Brenca (contrabbasso) e altri musicisti. Ingresso libero. Info 089 874 557. Teatro ORTO BOTANICO Dalle 11 all'Orto Botanico, via Foria 223, per "Fiabe d'autunno", lo spettacolo per bambini e adulti "Il popolo del bosco", testo e regia di Giovanna Facciolo, con Monica Costigliola, Renata Wrobel, Alessandro Esposito; maschere, figure e costumi di Bruno Leone e Rosellina Leone. Ingresso 7 euro. Info 081 033 0619. BENEVENTO Per Benevento Città Spettacolo: dalle 12 al Rudere della Chiesa di San Lupo detta "Morticelli", lo spettacolo "Romina", con Antonella Romano. Dalle 12.30 "Morticelli 1945", con Massimo Andrei. Dalle 20.30 al teatro De Simone, "Caina", di Davide Morganti, regia Stefano Amatucci. Dalle 21.30 al teatro Massimo "Rent", musical in napolitan language. Dalle 22.30 nella corte di Palazzo Paolo V, "Lorca", ideazione e scrittura scenica di Enzo Mirone. Info 0824 772 443. FAIANO Dalle 20 nella chiesa di San Benedetto, Faiano, nei pressi di Paestum (Salerno), serata varietà con lo  spettacolo scritto e diretto dall'attore Lucio Ciotola, "Lariulì, lariulà, questa sera Varietà". Con Lucio Ciotola, Mario Aterranno, Anna Spagnuolo e Alessia Moio. Agenda CAMPI Per "Malazé", rassegna dei campi Flegrei: dalle 10 a Bacoli, Fusaro, Slow food Campi Flegrei e Cantine La Sibilla organizzano “ I Nonni raccontano (info 081 868 8778). Dalle 10.30 e dalle 12 a Pozzuoli, lago D'Averno, al Giardino del'’ Orco, giochi per far conoscere ai bambini l’'impatto ambientale dei gesti quotidiani (info 338 677 1210). Dalle 10.30 al Rione Terra visita alla chiesa del Santissimo Corpo di Cristo (info 388 101 9712): Dalle 11 all'Acropoli di Cuma "Passeggiata di Parole" con Adele Pandolfi e Giallo Tufo (info 345 871 6716). Dalle 17.30 alle Stufe di Nerone "Venere e i piaceri proibiti dell'antica Baia" (info 347 159 4511). Dalle 20 al lago D'Averno "Stelle e Miti intorno al fuoco" (info 338 470 3516). Programma completo sul sito www. malaze. org. PASTORANO Dalle 10.30 a Pastorano (Caserta), per A1 Expò, nuova area fieristica tra le più grandi in Italia, assemblea su "Autotrasporto: la crisi sotto la gomma": Dalle 16.30 premiazione veicolo "Mr. Traspo Day 2012". RAVELLO Dalle 11.30 a Palazzo Sasso di Ravello sarà inaugurata la mostra di Danilo Maestosi, "L'era glaciale": venti opere a tecnica mista su tavola per battezzare un'epoca fuori del tempo nella quale iscrivere una sorta di grado zero, stadio di trapasso, della vita, della forma, del colore, del segno. 
