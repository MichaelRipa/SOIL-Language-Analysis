MILANO - Una vittoria sudata, ma fondamentale per restare agganciati alla Juventus e sperare in un passo falso dei bianconeri in queste ultime quattro gare che ancora mancano alla fine del campionato. Massimiliano Allegri lo sa benissimo e tiene vive le speranze rossonere. "Le partite di fine stagione sono sempre difficili perché spesso giochi contro squadre che devono salvarsi - dice il tecnico a Sky Sport -. Oggi avevamo l'obbligo di vincere, ma nel primo tempo non siamo andati bene. Nel secondo abbiamo fatto qualche cosa in più, nonostante il Genoa abbia disputato una buona partita. Ci vuole un Milan come quello di oggi, ultimamente abbiamo regalato parecchi gol, quando ci garantiamo di non prenderne poi vinciamo. Se mi avessero detto che tra Barcellona, Fiorentina e Bologna avremmo regalato quattro gol non ci avrei creduto". Ma tutto il Milan ci crede ancora: "Il presidente Berlusconi mi ha chiamato, come sempre alla vigilia di una partita, ha detto che crede ancora allo scudetto e spera che la Juve perda qualcosa sul campo", ha spiegato Allegri. PESA IL GOL DI MUNTARI - Allegri non nasconde l'amarezza per il famoso gol di Muntari non visto nella gara interna contro la Juventus che oggi pesa sulla classifica. "Penso che gli episodi aribtrali abbiamo condizionato il campionato. Io non parlo dei fuorigioco contro il Catania o altri, non parlo dei quattro episodi di Firenze e di tutto il resto: c'è solo un episodio che finora sta decidendo il campionato e questo episodio è il gol non gol di Muntari. A me spiace dirlo e gli altri possono pensare quello che vogliono, ma la realtà è questa: per ora sta decidendo il campionato, poi magari la Juve finirà in testa di sei punti e non sarà più decisivo, ma per ora è così. Se la Juve fa 86 punti avrà meritato lo scudetto. Per noi era importante vincere e tenere viva ancora la speranza fino alla fine. Il nostro obiettivo è superare gli 82 punti dell'anno scorso. Quando la Juve avrà la matematica certezza di vincere lo scudetto glielo daranno, ma non prima". ASSENZE PESANTI IN ATTACCO - Vittoria a parte, il gioco non è stato così entusiasmante. La stanchezza inizia a farsi sentire. "Non siamo più brillanti come un mese fa - ammette Allegri che non vuol sentir parlare di Milan in astinenza da gol -. Non vorrei ricordarlo, ma quest'anno Pato praticamente non l'ho avuto, Cassano è stato fuori sei mesi, Boateng ha giocato una quindicina di partite e Robinho ha fatto cinque gol. Ma ai ragazzi non posso rimproverare nulla. In questo momento giocare bene è difficile, però abbiamo tenuto il campionato aperto". Leggi i commenti I commenti dei lettori 
CESENA - E finalmente è arrivato anche il primo gol con la maglia della Juventus per Marco Borriello. Un attaccante discusso, contestato e malvoluto dai tifosi bianconeri a gennaio. Ma provvidenziale oggi per piegare la resistenza del Cesena e tenere il Milan (vittorioso contro il Genoa) dietro in classifica di tre punti. I romagnoli hanno tenuto fino al 35' della ripresa quando Borriello ha trafitto la porta di Antonioli. Un ko che certifica la retrocessione matematica degli uomini di Beretta, usciti comunque tra gli applausi della propria gente. PIRLO, ALTRO ERRORE DAL DISCHETTO - Antonio Conte schiera un 3-5-2 con una difesa composta da Barzagli, Bonucci e Chiellini. Caceres fa l'esterno destro di centrocampo al posto di Lichtsteiner (in panchina), De Ceglie è a sinistra. Attacco affidato a Matri e Vucinic. Beretta risponde con un 5-3-2: davanti ci sono Santana e Rennella mentre a centrocampo spazio a Del Nero, Colucci e Parolo. I primi minuti di match sono equilibrati: la Juventus conquista subito due corner, ma fa la stessa cosa il Cesena sul fronte opposto. La possibile svolta alla gara arriva al minuto 8: Moras tocca la palla con la mano impedendo a Vucinic di sfondare in area. Il fallo sembra di pochissimo fuori area, ma la terna arbitrale decreta il calcio di rigore, tra le proteste dei romagnoli. Dagli undici metri va Pirlo che, come tre giorni fa contro la Roma, sbaglia: prende il palo alla destra di Antonioli e stavolta non può nemmeno ribadire in rete visto che la palla schizza lontana. IL CESENA TIENE - Andrea Pirlo sembra accusare il colpo e dà vita ad un tempo fatto di troppi errori per un campione della sua classe. Il Cesena tiene bene in difesa dove erige un muro ben solido. La Juve ci prova allora sui corner o dalla distanza. Al 24' Marchisio calcia da fuori ma la palla termina alta. Al 27', dopo un angolo, Vucinic va di testa sul primo palo: sfera di poco alta. Intanto Beretta è costretto a un cambio: Colucci non è al meglio e cede il posto a Guana. Al minuto 38 l'occasione più ghiotta per la Juventus: punizione dalla destra di Pirlo sul secondo palo dove De Ceglie colpisce di testa. Antonioli, con la complicità del palo, sventa in corner. GARA IN MANO ALLA JUVE - Il secondo tempo è un dominio juventino. Il Cesena, contrariamente a spezzoni vissuti nei primi 45', non riesce più a ripartire e Buffon fa da spettatore non pagante. L'unica vera chance per i padroni di casa arriva al 4' quando Ceccarelli ci prova al volo, in area ospite. Ma il compagno Rennella intercetta la conclusione. Al 5' il gol juventino pare cosa fatta: Matri, in posizione dubbia, si presenta solo davanti ad Antonioli e lo supera sotto il corpo. Ma il portiere è bravissimo a scattare e smanacciare lontano la palla sulla linea di porta. Marchisio va ancora al tiro da fuori all'8' ma una deviazione gli concede solo un angolo. I CAMBI DI CONTE - Mentre Beretta cambia Del Nero con Arrigoni e Conte leva Caceres per Giaccherini, la gara procede sullo stesso copione: Juve in forcing offensivo e romagnoli che si difendono coi denti. Serve una svolta. E a trovarla è Antonio Conte che al 29' fa un doppio cambio: fuori De Ceglie e Matri e dentro Borriello e Del Piero per una Juve a trazione anteriore. I frutti arrivano quasi subito: al 34' una punizione di Del Piero viene miracolosamente salvata da Antonioli. Ma il portiere del Cesena nulla può un minuto dopo: cross di Del Piero dalla fascia destra, sponda aerea di Vucinic e sinistro in controbalzo di Borriello che firma la sua prima rete con la Juventus. Una rete pesantissima, come detto, che tiene il Milan a distanza di sicurezza. Il Cesena non ha più energie e non riesce a imbastire alcuna reazione. La Juventus tiene palla in attacco ed esce dal campo meritatamente vittoriosa. CESENA-JUVENTUS 0-1 (0-0) CESENA (5-3-1-1): Antonioli 7; Ceccarelli 6, Benalouane 6, Rodriguez 6.5, Moras 6, Djokovic 6.5 (32' s. t. Rossi sv); Santana 6, Colucci 5 (32' p. t. Guana 5.5), Parolo 5; Del Nero 6 (20' s. t. Arrigoni 5.5); Rennella 5.5. (Ravaglia, Comotto, Malonga, Lolli). All.: Beretta 6 JUVENTUS (3-5-2): Buffon 6; Barzagli 6, Bonucci 6.5, Chiellini 6; Caceres 6 (24' s. t. Giaccherini 6), Vidal 6.5, Pirlo 5.5, Marchisio 6, De Ceglie 6 (29' s. t. Del Piero 6.5); Matri 5 (29' s. t. Borriello 7), Vucinic 6.5. (Storari, Lichtsteiner, Marrone, Padoin). All.: Conte 7 ARBITRO : Guida 5.5 RETE : Borriello al 35' s. t. NOTE : pomeriggio soleggiato, terreno sintetico. Ammoniti: Colucci, Vidal, Rennella, Pirlo, Matri, Guana, Moras. Angoli: 16-3 per la Juventus. Recupero: 3' p. t.; 3' s. t. Leggi i commenti I commenti dei lettori 
NAPOLI - Valter Lavitola, nel carcere di Poggioreale ha risposto per oltre dieci ore alle domande dei pm. Era stato lui stesso nei giorni scorsi, durante le sette ore dell'interrogatorio di garanzia davanti al gip, a manifestare la propria disponibilità a riferire anche su altri argomenti oggetto dell'interesse della procura di Napoli. Per questo motivo i pm Francesco Curcio, Vincenzo Piscitelli e Henry John Woodcock hanno fissato oggi l'interrogatorio investigativo. E potrebbe essere il primo di una serie di appuntamenti. Un interrogatorio fiume nell'ambito dell'inchiesta sulle presunte tangenti Finmeccanica e nello stesso carcere dove Lavitola è rinchiuso dal giorno del suo rientro in Italia da Panama. Oggi però le domande non riguardavano solo i finanziamenti per l'editoria e il caso degli appalti a Panama , ma le vicende della holding. L'interrogatorio avviene in una fase cruciale dell'indagine che ha portato al coinvolgimento della Lega Nord e all'iscrizione nel registro degli indagati del presidente e amministratore delegato di Finmeccanica, Giuseppe Orsi. Gli inquirenti devono esaminare ancora i documenti sequestrati - nel corso di una rogatoria con la procura federale del Canton Ticino - nell'abitazione e nelle sedi delle società che fanno riferimento a Guido Ralph Haschke, l'intermediario italo-svizzero che riveste un ruolo centrale nell'indagine. E' a lui, secondo le rivelazioni ai pm napoletani dell'ex responsabile delle relazioni esterne Finmeccanica, Lorenzo Borgogni, che furono corrisposti 51 milioni di euro per la sua mediazione nella vendita al governo indiano di 12 elicotteri Agusta Westland, una cospicua parte dei quali, forse 10 milioni - sempre secondo l'ex dirigente della holding - sarebbero finiti a politici e "alla Lega in particolare". Sulle dichiarazioni di Lavitola non trapelano indiscrezioni. Non è possibile affermare se il direttore dell' Avanti - coinvolto, tra l'altro, nel giro di affari per la vendita di elicotteri a Panama - abbia solo fornito chiarimenti o se stia collaborando con gli inquirenti che tentano di accertare il presunto sistema di pagamenti di tangenti, sia a governanti esteri sia a politici italiani. Ora i pubblici ministeri e i carabinieri del Noe di Roma dovranno identificare Christian Mitchell. Sarebbe lui il secondo intermediario che materialmente, in base alle dichiarazioni di Borgogni, avrebbe versato la tangente. Per il momento i magistrati non sono ancora sicuri sia quello il nome autentico della persona chiamata in causa e ritengono che possa trattarsi di un tentativo di coprire la vera identità. Intanto il ministro indiano della Difesa A.K. Antony si sta interessando al caso delle presunte irregolarità nella commessa per 12 elicotteri. Secondo un comunicato stampa reso noto oggi, il dicastero ha ordinato all'ambasciata indiana a Roma di compilare "un rapporto aggiornato" in seguito a notizie di stampa relative allo scandalo. Le quotazioni di Finmeccanica, all'indomani della notizia del a.d. indagato, non sembrano risentire degli sviluppi dell'inchiesta. Il titolo è infatti rimbalzato con un guadagno del 7,43 per cento. Leggi i commenti I commenti dei lettori 
Sofferenza Virtus, che ci mette 45' per ritrovare la vittoria in trasferta dopo  tre mesi, l'ultima fu il 21 gennaio a Roma. Contro l'ultima in classifica e già retrocessa Novipiù, è  stata davvero una faticaccia. Che però al momento vale il sesto posto, avendo  raggiunto Venezia, in svantaggio negli scontri diretti. La  Canadian ha Rischiato di rovinare tutto dopo un primo tempo ordinato (44-34) e  preciso dall'arco (5/7), con un Poeta (16 punti in 17') scatenato. Nel terzo  quarto però è calato il buio, senza idee e canestri per quasi 5', e Casale è  rientrata, in vantaggio anche con un tripla di Pierich (54-57 al 31') prima del  testa a testa. Dove Bologna ha anche lasciato un match point a Minard, ben  difeso. Nel  supplementare, oltre a un Gigli tostissimo ha deciso la mano di Vitali (76-73 a  2'30”). Koponen a 10” dalla sirena, sul +3, ha perso una palla incredibile, ma la stoppata di  Sanikidze sulla triple di Gentile ha chiuso i conti, per fortuna. Sabatini se  l'è vista in tv da Bologna, dove è rimasto per motivi di lavoro, e alla fine ha  gioito: “Brutti sporchi e cattivi. Finalmente siamo tornati a vincere fuori  casa, ma che sofferenza da casa. Forse è cambiato l'andazzo, i nuovi sponsor  Saie 3 e Dse hanno portato bene. Bravo Vitali, finalmente qualcuno ha dato  qualcosa di vincente al di fuori dei soliti noti. Arrivare sesti? Il calendario  che ci aspetta è durissimo, a partire dalla Scavolini”. Anche perché con 6 punti  dalla panchina sarà dura coltivare sogni di gloria. Oggi nel tardo pomeriggio  arriverà Paunic, dopo aver ritirato il visto in mattinata a Belgrado nazionale  serbo e rinforzo per il perimetro, per provare a scalare qualche posizione in  classifica. NOVIPIU'-CANADIAN 77-80 Novipiù: Gentile 12, Temple 6, Minard 17, Hukic 7, Chiotti 4, Janning 10,  Malaventura, Pierich 9, Stelic 12, Martinoni. Canadian: Poeta 25, Koponen 17, Douglas-Roberts 10, Sanikidze 4, Gigli  18, Vitali L. 5, Gailius, Lang 1. Ne Vitali M., Quaglia e  Parzenski. Arbitri: Sahin, Giansante, Aronne. Note: tiri liberi: Cm 11/17, Bo 21/31. Da due: Cm 24/54, Bo 19/36. Da tre: Cm 6/22, Bo  7/15. Rimbalzi: Cm 36 , Bo 38. Parziali: 5' 8-6, 10' 15-17, 15' 24-28, 20'  34-44, 25' 44-49. 30' 54–54 35' 62-62, 40' 69-69, 45' 77-80. Massimo vantaggio  Virtus: +10 (34-44) al 20'. Massimo svantaggio: -3 (54-57) al  31'. 
MILANO - Ci ha creduto fino all'86', poi si è dovuto arrendere alla rete di Boateng. Gigi De Canio non si abbatte, ma sa che contro il Milan il suo Genoa ha rischiato seriamente di portare a casa un punticino fondamentale per la corsa salvezza. "La prestazione di oggi è merito dei ragazzi a cui ho chiesto di trovare una risposta sul loro modo di essere reale, al di là della classifica - spiega il tecnico -. Avevo chiesto di mostrare di avere orgoglio e, reagendo, di credere alla salvezza, questo è più importante del risultato che comunque ci avrebbe fatto muovere la classifica. Questa prestazione può darci fiducia per questo finale di campionato". CLASSIFICA DIFFICILE - De Canio si è poi soffermato sulla situazione della squadra. "Non ci sarebbe stato il terzo cambio in panchina se la situazione non fosse stata difficile, dopo quello che è successo ancora di più. E' una squadra che pensava di disputare un campionato diverso, condito da vittorie e traguardi improbabili, quando hanno visto che non era più possibile magari i ragazzi si sono lasciati andare e adesso riscoprirsi in fondo alla classifica è difficile. Credo sia questo che devo cercare di fare più di qualsiasi altra cosa. Una gara come quella di oggi e quelle che verranno sono determinate da episodi, senza voler fare polemiche gli episodi in gare come oggi sono determinanti". Leggi i commenti I commenti dei lettori 
ROMA - Il primo verdetto senza appello della giornata di basket è la retrocessione di Casale Monferrato, che nonostante il campionato sempre in coda e le mille difficoltà legate a un tasso tecnico/fisico inferiore ha giocato sempre col coltello tra i denti: anche e soprattutto in questa giornata, prima di cedere in casa a una grande, la Canadian Solar Bologna, s'è arresa solo al supplementare. Nel match clou, il classicissimo Roma-Milano giocato in posticipo, ottima partita dell'EA7 che sbanca la capitale 78-91 e aggancia Cantù. Altro colpo pesante quello della Cimberio Varese che su un parquet importante come quello della Benetton Treviso, passa 55-71 mostrando grande difesa e autorità. Così Treviso saluta i playoff sui quali invece Varese conta con sempre più convinzione. Salvezza acquisita, invece, per la Banca Tercas Teramo, che si impone al PalaScapriano per 99-93 sulla Fabi Shoes Montegranaro. MILANO AGGANCIA CANTU' - Operazione aggancio riuscita per l'EA7 Emporio Armani. Approfittando del riposo della Bennet, e in attesa di sapere cosa combinerà giovedì sera la Scavolini Pesaro nel posticipo interno con la capolista Montepaschi Siena, la squadra di Scariolo vince il big-match sul parquet dell'Acea Roma e acciuffa Cantù al secondo posto in classifica. Il derby delle metropoli è tutto di marca Olimpia, che viola il PalaTiziano per 91-78 con 19 punti di Bourousis e Hairston, infliggendo alla Virtus capitolina il terzo stop consecutivo. L'Acea è partita senza timori reverenziali. Il primo quarto si gioca punto a punto e le due squadre arrivano alla prima sirena in parità (18-18). L'equilibrio si mantiene anche nell'avvio della seconda frazione, poi Armani allunga e rientra negli spogliatoi sul 40-48. Il quintetto di Scariolo torna in campo con l'obiettivo di chiudere il match e con Hairston dalla distanza, Bourousis dalla lunetta e Fotsis da tre centra il 42-56. Un vantaggio che Gentile, sotto lo sguardo degli osservatori dei Miami Heat, porta dalla lunetta a +17 segnando il 57-74 con cui si conclude il periodo. Nell'ultima frazione i virtussini hanno una reazione che scalda il PalaTiziano, a -9 l'aggancio infatti sembra possibile. Melli però ristabilisce le distanze e chiude l'incontro. CASALE SALUTA LA A, MA IL PUBBLICO APPLAUDE - Nel giorno più triste, quello della retrocessione, la Novipiù non riesce a conquistare il successo e si deve arrendere nel supplementare alla Canadian Solar Bologna. Tanto equilibrio in avvio con le due squadre che trovano il canestro con grande difficoltà: 4-4 al 4'. Il vantaggio casalese è il 20-17 al 12'. La Virtus si ritrova in fretta: Poeta gestisce il ritmo da par suo e quando si mette in proprio diventa mortifero: 24-31 al 16'. A Bologna basta aumentare l'intensità difensiva per mandare in tilt l'attacco monferrino che perde due palloni in fila che la Canadian Solar converte in un nuovo allungo: 34-44 al 20'. Emozionante l'ultimo minuto che porta al supplementare: la Virtus si affida a Gigli che impatta dalla lunetta e sul secondo errore recupera il rimbalzo offre la palla a Poeta che lo ricambia con un assit delizioso per il nuovo vantaggio esterno: 67-69 al 39'. Minardi impatta ancora, mentre dall'altra la Virtus butta la palla in tribuna. Sul cronometro ci sono ancora 24", ma l'attacco casalese non produce: si va all'overtime. Bologna si porta avanti dalla lunetta: 69-73 al 41'. Minard impatta ancora: 73-73 al 42'. Vitali rilancia l'azione ospite: 73-76 al 43'. Ancora arriva la replica della Novipiù con Minard e Ukic: 77-76 al 44'. Casale spreca il match point, Bologna no e s'invola definitivamente con Gigli: 77-80 a -37". Da segnalare, a fine partita, il lungo applauso riservato dal pubblico di casa alla squadra, nonostante la retrocessione. TREVISO SCONFITTA DICE ADDIO A PLAYOFF, VARESE ALLUNGA - La Benetton Treviso sconfitta in casa dalla Cimberio saluta i playoff sui quali Varese conta con sempre più convinzione. A sancirlo è il convincente e sonoro 71-55 che al Palaverde condanna la squadra di casa in una partita dove a dominare entrambe le squadre più che l'avversario è la paura di perdere. Sono infatti gli errori da ambedue le parti, gli eventi caratteristici dei primi minuti. Poi ci pensa Talts per Varese e subito dopo Viggiano per Treviso ad inaugurano lo score ma per i lombardi la palla entra con più frequenza mentre per i padroni di casa no. La Cimberio dà l'impressione di essere già in partita nonostante un paio di errori di Ranniko e gli 0 punti di Diavara. Il secondo quarto inizia come il primo e tutte e due le squadre stentano a segnare, finchè Bulleri si sblocca. Il quarto ha comunque un protagonista in Diawara, che oltre ai punti, fa sentire molto la sua presenza sotto canestro e in difesa. Si riprende sul 28 a 29 e come nei primi due quarti lo score stenta a decollare causa errori al tiro da ambedue le squadre Cuccarolo da sotto, su assist di Becirovic e Kangur da 3 allo scadere fermano il punteggio sul 36 a 45 per Varese a fine terzo periodo. Il quarto e ultimo periodo inizia senza errori al tiro da parte di Varese con Ranniko e Goss che bucano la retina e un timido canestro da 3 di Goree che però non da la scossa giusta ad una Benetton che vede aumentare lo svantaggio e sfumare le speranze. Gli errori a ripetizione di Treviso e i canestri invece di Varese aumentano e a 4' dalla fine si è sul +12 per la Cimberio. Il rientro di Bulleri sul parquet  a 2' e 50" dà l'ultimo spunto per le speranze del pubblico del Palaverde di risalire ma il divario tra le due compagini tende ad aumentare e la partita congeda cosi le squadre al proprio futuro, quello di Varese di restare in corsa per i playoff e quelle di Treviso invece del tutto incerte anche sul proseguimento della stessa attività cestistica dopo la fine del campionato. TERAMO STENDE MONTEGRANARO E BLINDA LA SALVEZZA - Teramo mette in cassaforte la salvezza battendo Montegranaro nella giornata della definitiva consacrazione di Achille Polonara. Una partita che il baby anconetano della Bancatercas ricorderà a lungo, non solo per la standing ovation e il giro di campo finale. E' stato l'uomo partita, i suoi 29 minuti in campo sono stati d'oro: 34 punti, 46 di valutazione, 9 rimbalzi, 2 assist, ha tirtato 20 volte e ha messo 19 canestri. Già dall'inizio la Bancatercas è sembrata molto determinata ma Teramo prende subito l'iniziativa e lo fa grazie alla vena realizzatrice, nei primi minuti di Borisov. Montegranaro regge, ma quando entra in campo Polonara, non c'è più gioco. Due minuti nel primo periodo e Teramo torna avanti alla prima sirena (26-23). Il secondo quarto è ancora ad elastico. Teramo rosicchia un altro piccolo margine a 14' (34-29) ma un minuto dopo è Montegranaro che torna per la seconda volta avanti: 34-35. E allora serve ancora Polonara, con 6 punti di fila, a tracciare il solco su cui segnare il parziale del riposo lungo, 46-41. L'ultima frazione è una delle più belle di questo campionato al Palaska. La Bancatercas tira fuori gli artigli prima per segnare il massimo vantaggio dell'incontro (95-81), con un finale in crescendo di Dee Brown, poi per difendersi dal ritorno veemente di Montegranaro, che con Di Bella e McNeal fanno tremare le gambe al quintetto di Ramagli giungendo fino al -4 (95-91). Ma Dee Brown e Amoroso mettono il sigillo sul campo alla prossima stagione di Serie A. SASSARI BATTE BIELLA E CONTINUA LA SUA CORSA - Tra Biella che aveva poco da chiedere al campionato e Sassari con tanta voglia di vincere e di far divertire i suoi tifosi, è venuta fuori una gara di tiro e di schiacciate che alla fine ha premiato i padroni di casa. La Dinamo vince 104-97 e, grazie alla sconfitta di Venezia, si porta al quinto posto in classifica. Tra i sassaresi spicca ancora una volta la prestazione del playmaker americano Travis Diener, autore di 17 punti, 12 assist con 30 di valutazione. Tra gli ospiti, privi dal terzo minuto di Soragna a causa di una lussazione a una spalla, si è distinto Aubrey Coleman, miglior marcatore della gara con 25 punti. Sassari è stata però sempre in vantaggio e, con Jack Devecchi tenuto fuori per problemi fisici, la Dinamo ha trovato risposte importanti da tutti gli uomini che Meo Sacchetti ha mandato in campo: mandando tutti a referto. Nel primo quarto Biella ha provato a tenere basso il ritmo, ma i padroni di casa hanno scelto il gioco del corri e tira e dopo sei minuti sono volati a più dieci (21-11) con la tripla di Travis Diener. Coleman e Fullen hanno tenuto Biella in scia, ma nel secondo quarto con sette triple e le schiacciate di Easley la Dinamo ha infiammato i suoi tifosi  e recuperato un break di Biella di 8-0, chiudendo il tempo con un vantaggio di 12 punti. Dopo l'intervallo Coleman e Dragicevic (22 punti) hanno provato a rovinare la festa ai padroni di casa, ma Sassari è stata brava a tenere gli avversari sempre a distanza di sicurezza. Nell'ultimo quarto è salito in cattedra Brian Sacchetti, autore alla fine di 13 punti e 4 assist in soli venti minuti. Le sue due triple in avvio hanno tagliato le gambe agli avversari e consentito alla Dinamo di gestire il vantaggio fino al suono della sirena. CASERTA TUTTO CUORE DOMA VENEZIA ALLO SPRINT - Una Juvecaserta tutto cuore riesce a superare allo sprint un'Umana Venezia mai doma. Partita giocata sempre sul filo dell'equilibrio, a spezzarlo nei secondi finali la maggior fame della Juve, in particolare i quattro tiri liberi di Righetti, che realizza così gli unici ma decisivi punti di una gara fatta di pochi tiri presi e qualche errore di troppo (0/3 dalla lunga distanza). Parte forte la Juvecaserta, con Andrè Collins a dispensare assist, due nei primi tre minuti, e Stipanovic, autore di sei dei primi otto punti. Tamar Slay con quattro punti di fila e Young permettono però a Venezia di riavvicinarsi (8-6). Gli ospiti conquistano il primo vantaggio grazie alla bomba di Clark (13-12) quando mancano due minuti al termine, la Juve prova a tornare sotto con Smith, ma Venezia è più efficace sotto le plance e grazie ai tiri liberi di Rosselli e al tap-in di Young chiude la prima frazione in vantaggio (21-17). Ancora Stipanovic apre con un canestro il secondo quarto, si gioca punto a punto, Venezia prova a scappare negli ultimi minuti con Bowers dalla lunga distanza e Magro, ma Maresca con due canestri, e Collins con un tiro dalla linea dei 6,25 metri, tengono Caserta ancora in scia. Tre i punti di vantaggio per i veneti di Mazzon alla fine del primo tempo (37-34). Nel terzo quarto le due squadre si equivalgano anche nel punteggio (20-20): Smith sbaglia pochissimo mentre tra i veneti sono le bombe di Clark e Szewczyk a fare la differenza. Venezia inizia l'ultimo quarto con un possesso di vantaggio (57-54), prova a scappare con un parziale di 7-0 che la porta sul più 10 (64-54) ma la Juve resta in gara grazie anche ai canestri del giovane Kudlacek. Venezia è quasi sempre in vantaggio, inizia gli ultimi due minuti con un più sei (75-69) ma fisicamente Caserta sta meglio. E' un finale al cardiopalmo: Maresca e Collins regalano il vantaggio ai locali (79-76), Clark con una bomba prova a tener vive le speranze veneziane ma Righetti dai liberi è infallibile. Per l'Otto è la seconda vittoria di fila davanti al proprio pubblico. CREMONA TRAVOLGE AVELLINO E L'AGGANCIA IN CLASSIFICA - La Vanoli Braga non si ferma più e travolge la Sisigas Avellino, che resiste solo un tempo per poi sparire. Il risultato di 83-55 parla chiaro sull'andamento dell'incontro, grazie al quale Cremona raggiunge in classifica proprio gli irpini al termine di una gara finita tra il delirio del pubblico di casa che ha visto entrare in campo tutti gli effettivi della propria squadra. Avellino sembrava essere in giornata nel primo tempo, con la precisione da fuori di Green e Infanti. Cremona è distratta e in difesa concede molto. Il primo tempo si chiude 37-35 per gli ospiti. La ripresa è un monologo della Vanoli Braga che parte forte e con un Lighty straordinario lascia al palo Avellino. Il terzo quarto si chiude 30-10 per la squadra di coach Attilio Caja, il quarto 18-8. E la festa finale è anche per Francesco Belloni (classe '94), che all'esordio piazza i suoi primi due punti. Acea Roma - EA7 Emporio Armani Milano 78-91 (18-18, 40-48, 57-74) Roma: Tonolli, Mordente 9, Crosariol 1, Datome 13, Kakiouzis 11, Gordic 13, Maestranzi, Tucker 16, Varnado 15. N.e. Marchetti, Gorrieri, Slokar.  All. Calvani. Milano: Giachetti 5, Mancinelli 7, Hairston 19, Fotsis 6, Cook 11, Rocca Richard, Bourousis 19, Melli 6, Gentile 12, Radosevic. 6. N.e. Filloy. All. Scariolo. Arbitri: Lamonica, Seghetti, Bettini. Note - Tiri da tre punti: Roma 7/19, Milano 12/21. Tiri liberi: Roma 15/17, Milano 13/14. Rimbalzi: Roma 25, Milano 34. Uscito per 5 falli: Datome al 37'33". Spettatori:  2306. Benetton Treviso - Cimberio Varese 55-71 (09-16; 28-29; 36-45). Benetton Treviso: Ortner, Mekel 2, Becirovic 3, Goree 10, Bulleri 11, De Nicolao, Thomas 12, Contessa, Cuccarolo 4, Gaspardo, Moldoveanu, Viggiano 11. All. Sasha Djordjevic. Cimberio Varese: Demartini, Goss 16, Stipcevic 5, Ranniko 10, Talts 2, Diawara 16, Reati, Garri, Kangur 14, Ganeto, Bertoglio, Fajardo 8. All. Carlo Recalcati. Arbitri: Paternicò; Duranti ; Vicino. Note: Tiri da 2: Benetton Treviso 15/39; Cimberio Varese 21/36. Tiri da 3: Benetton Treviso 06/20; Cimberio Varese 08/23. Tiri Liberi: Benetton Treviso 07/08; Cimberio Varese 05/07. Rimbalzi: Benetton Treviso 23; Cimberio Varese 28. Falli: Benetton Treviso 20; Cimberio Varese 22. Spettatori: 3.463. Incasso: 22.640 euro. Casale-Bologna 77-80 dts (15-17, 34-44, 54-54, 69-69) Novipiù Casale: Gentile 12, Minard 17, Temple 6, Hukic 7, Chiotti 4, Malaventura, Pierich 9, Martinoni, Stevic 12, Janning 10. All. Valentini. Canadian Solar Bologna: Poeta 25, Koponen 17, Douglas-Roberts 10, Sanikidze 4, Gigli 18, L. Vitali 5, Gailius, Lang 1, Werner. Ne M. Vitali, Quaglia, Parzenski. All. Finelli. Arbitri: Sahin, Giansanti, Aronne. Note: Tiri da 2 Casale 24/54, Bologna 19/34. Tiri da 3: Casale 6/22, Bologna 7/15. Tiri liberi: Casale 11717, Bologna 21/31. Rimbalzi: Casale 36, Bologna 38. Assist: Casale 9, Bologna 6. Spettatori: 2.000. Dinamo Sassari - Angelico Biella 104-97 (27-20, 56-44, 81-73) Sassari: Metreveli 4, Binetti ne, Hosley 11, Devecchi ne, Diener T. 17, Sacchetti 13, Plisnic 10, Diener D. 17, Vanuzzo 6, Pinton 10, Easley 16. All. Sacchetti. Biella: Jurak 16, Minessi ne, Coleman 25, Soragna, Pullen 20, Laganà 3, Miralles 9, Lombardi, Magarity ne, Chessa 2, Dragicevic 22, De Vico ne. All. Cancellieri. Arbitri: Cicoria, Biggi, Capurro. Note - Tiri da due: Sassari 24/40, Biella 26/40. Tiri da tre: Sassari 14/30, Biella 11/24. Totale tiri: Sassari 38/70 Biella 37/64. Tiri liberi Sassari 14/20 Biella 12/14. Rimbalzi: Sassari 32 - Biella 32. Usciti per falli: Miralles al 35' 28" Chessa 37' 54". Spettatori: 4347 Incasso: 59.341 (compresi abbonati). Bancatercas Teramo - Fabi Shoes Montegranaro 99-93 (26-23, 46-41, 72-67) Teramo: Ricci, Brown B. 12, Marini ne, Amoroso 10, Cerella 7, Brown D. 18, Fultz 5, Lulli, Borisov 13, Serafini ne, Polonara 34. All. Ramagli. Montegranaro: Karl 8. Pierini ne, Vallasciani, Nicevic ne, Zoroski 13, Di Bella 18, Mazzola 8, Piunti 6, Fenati, McNeal 19, Ivanov 21. All. Valli. Arbitri: Cerebuch, Weidmann, Gori. Note - Tiri liberi: Teramo 9/9, Montegranaro 14/16; tiri da tre: Teramo 8/24, Montegranaro 7/23; rimbalzi: Teramo 40, Montegranaro 28. Usciti per 5 falli: Brown B. (37'). Fischiato un fallo tecnico a Brown B. e Zoroski (37') Vanoli Braga Cremona - Sidigas Avellino 83-55 (19-23, 35-37, 65-47). Vanoli Braga Cremona: Lighty 21, Cinciarini 11, Mazic, Lottici, Antonelli 2, Tabu 14, D'Ercole 5, Perkovic 4, Milic 10, Rich 7, Tusek 7, Belloni 2. All. Caja. Sidigas Avellino: Green 10, Tammaro ne, Gaddefors 10, Ferrara, Spinelli 3, Infanti 6, Golemac 9, Izzo, Soloperto 1, Slay 8, Johnson 8. All. Vitucci. Arbitri: Chiari, Tola e Barni. Note - Tiri da tre: Cremona 9/30, Avellino 9/26. Tiri liberi: Cremona 6/6, Avellino 4/7. Rimbalzi: Cremona 43, Avellino 34. Usciti per 5 falli nessuno. Spettatori 2.800. Otto Caserta - Umana Venezia 83-80 (17-21, 17-16, 20-20, 29-23) . Caserta: Maresca 15, Kudlacek 4, Righetti 4, Marzaioli, Collins 11, Smith 21, Stipanovic 20, Bell, Cefarelli, Lonkarevic, Doornekamp 8. All. Sacripanti. Venezia: Clark 12, Allegretti 4, Tomassini, Slay 4, Szewczyk 14, Meini, Young 12, Fantoni, Bowers 9, Rosselli 15, Magro 10. All. Mazzon. Arbitri: Sabetta. Lo Guzzo, Provini. Note - Tiri da due: Caserta 33/52, Venezia 24/40. Tiri da tre: Caserta 2/15, Venezia 6/19. Tiri Liberi: Caserta 11/15, Venezia 14/18. Falli: Caserta 22, Venezia 24. Spettatori: 3372 per un incasso di euro 17113 euro. 14^ GIORNATA DI RITORNO Benetton Treviso          - Cimberio Varese            55-71 Banca Tercas Teramo       - Fabi Shoes Montegranaro    99-93 Otto Caserta              - Umana Venezia              83-80 Vanoli Braga Cremona      - Sidigas Avellino           83-55 Novipiù Casale Monferrato - Canadian Solar Bologna     77-80 dts Banco di Sardegna Sassari - Angelico Biella           104-97 Acea Roma    -  EA7 Emporio Armani Milano  78-91 Scavolini Siviglia Pesaro - Montepaschi Siena   domani ore 20.30 Riposa: Bennet Cantù Leggi i commenti I commenti dei lettori 
CESENA - "E' stata una prova di maturità da parte nostra. E' stata una partita sudata ma anche una vittoria voluta con tutte le nostre forze contro una squadra molto chiusa. Il Cesena è stato un Chelsea italiano? diciamo che il Chelsea sta facendo tendenza...". Queste le parole di Antonio Conte, allenatore della Juventus, al termine del successo bianconero di Cesena. "ALLEGRI MI ANNOIA" - "Continua ad annoiarmi". Antonio Conte risponde così alle parole di Massimiliano Allegri relative al fatto che l'episodio del gol non dato a Muntari nel big match con la Juventus resta, per l'allenatore del Milan, "decisivo per il campionato". Ai microfoni di Mediaset Premium il tecnico della Juventus torna sul rigore fallito da Pirlo, il secondo consecutivo: "Il rigore non c'era? Gli ho detto io di sbagliarlo...Anche perchè  quando sbagliamo un rigore vinciamo sempre" "Il rigore sbagliato da Pirlo ha inciso zero - dice ancora Conte ai microfoni di Sky - perché eravamo all'inizio e c'era tutta una partita da giocare. Certo se la palla fosse entrata sarebbe stata un'altra partita, perché il Cesena avrebbe dovuto giocare ed aprirsi. Il prossimo penalty lo batte a Vidal? A questo punto sì. Ultimamente ci hanno dato due rigori, li abbiamo sbagliati però abbiamo vinto quindi va bene se va avanti così". "BORRIELLO MERITA" - Belle parole per Borriello. "E' un calciatore che merita - spiega Conte -. E' arrivato in una condizione fisica non entusiasmante, e ha dovuto lavorare per mettersi al passo con gli altri, non era al massimo. Mi dispiace perché a volte è stato bistrattato, invece adesso sta bene ed è al pari con gli altri. E' un giocatore che ha qualità, e sono congento per il suo gol: lo merita per come si comporta durante la settimana e nei confronti di questa maglia". "QUALCOSA SUCCEDE DI SICURO" - Allegri ha detto che nelle prossime partite qualcosa deve succedere. "Qualcosa deve succedere nel senso che ci sono quattro partite da giocare - risponde Conte - e per forza di cosa qualcosa succederà. Mi auguro che sia qualcosa di positivo per noi, siamo molto concentrati e facciamo corsa su noi stessi". "Quest'anno abbiamo creato una base su cui lavorare anche nei prossimi anni - continua l'allenatore juventino -. Si è fatto qualcosa di straordinario, ma speriamo che diventi super: dallo zero che c'era prima, adesso ci sono delle fondamenta importanti. Negli anni precedenti abbiamo assistito ai banchetti degli altri, adesso ci siamo seduti e vogliamo mangiare anche noi, i miei sono affamati. Solamente vincendo si entra nella storia della Juventus". Leggi i commenti I commenti dei lettori 

MILANO - Che fatica! E' proprio il caso di dirlo. Il Milan batte il Genoa 1-0 con gol di Boateng al 41', ma fa una fatica bestiale per abbattere il muro rossoblu creato da De Canio davanti alla porta di Frey. I rossoneri, non pervenuti nel primo tempo, hanno dovuto tirar fuori tutte le energie rimaste (poche, bisogna dirlo) per restare in scia della Juventus che, a quattro giornate dalla fine, sente sempre più suo lo scudetto. TANTA FATICA, POI IL BOA - Il Milan è alla frutta. Lo si è capito ormai da tempo. I rossoneri arrancano anche contro il Genoa, ma questa volta riescono a portare a casa una vittoria fondamentale per il morale e per la corsa allo scudetto che ora si fa sempre più difficile. Le gare a disposizione per poter recuperare diminuiscono. Gli uomini di Allegri accusano la stanchezza di un'annata giocata sempre con gli stessi uomini. Per quanto i critici possano attaccare il tecnico rossonero, bisogna ammettere che la squadra ha dovuto fare a meno di 10-12 elementi nei momenti di maggiore intensità del calendario. Non è cosa da poco, come non è un caso che il gol partita sia arrivato da uno dei giocatori che più è mancato in questa stagione. Il ghanese nelle poche partite che ha giocato è sempre stato decisivo, avercelo avuto a disposizione in altre occasioni avrebbe fatto comodo. Adesso si tratta solo di tirare fuori le ultime energie rimaste in corpo e sperare in qualche passo falso della lanciatissima Juve. GENOA, IL CUORE NON BASTA - Dove finiscono i limiti del Milan e iniziano i meriti del Genoa resta ancora da scoprirlo. Pensare che il Grifone visto oggi sia quartultimo in classifica sembra quasi assurdo, ma prova difensiva a parte, gli uomini di De Canio da centrocampo in su hanno fatto davvero poco. E' sicuramente un passo avanti in vista del rush finale per la salvezza, soprattutto dopo le polemiche scaturite tre giorni fa a Marassi in occasione del match perso contro il Siena. Da qui alla fine ci sono almeno due scontri diretti su quattro per cercare di restare ancora in A, la grinta vista oggi a San Siro potrebbe essere molto utile. IL MATCH - Il primo tempo scorre senza emozioni e, soprattutto, senza un solo tiro in porta. Entrambe le squadre si annullano a centrocampo con i rossoblu sicuramente più in palla dei rossoneri contrariamente a quanto potrebbe dire la classifica. Fa discutere una respinta di mano di Nesta in area, meritevole del fischio di Gervasoni che, invece, lascia correre. Nella ripresa i padroni di casa si svegliano dopo l'ingresso di Cassano e Boateng e vanno vicino al vantaggio in due occasioni, prima con Ibrahimovic (Frey è bravissimo nella respinta) poi con Muntari (palla che sfiora il palo. Al 35' la svolta: Jankovic si fa espellere per somma d'ammonizioni e il Milan preme sull'acceleratore trovando il vantaggio al 41' con Boateng lesto nel raccogliere un cross da sinistra di Emanuelson (per nulla ostacolato da Biondini colpito dai crampi) e nel battere Frey con un diagonale da posizione defilata. Al triplice fischio di Gervasoni la gioia rossonera è smorzata dal gol di Borriello a Cesena. Milan-Genoa 1-0 (0-0) Milan (4-3-1-2): Abbiati 6, Abate 6.5, Nesta 7, Yepes 6.5, Antonini 6 (35' st Maxi Lopez sv), Nocerino 6, Van Bommel 5.5 (5' st Boateng 6.5), Muntari 6, Emanuelson 6, Ibrahimovic 5.5, El Shaarawy 5.5 (5' st Cassano 6.5). (1 Amelia, 15 Mesbah, 18 Aquilani, 8 Gattuso, 21 Maxi Lopez). All.: Allegri Genoa (4-1-4-1): Frey 6, Sculli 6.5 (31' st Alhassan 5.5), Granqvist 6.5, Kaladze 6, Moretti 6, Belluschi 6 (36' st Veloso sv), Birsa 5.5 (24' st Carvalho 5.5), Kucka 6, Biondini 6.5, Jankovic 5.5, Palacio 5. (22 Lupatelli, 19 Jorquera, 9 Ze Eduardo, 82 Gilardino). All.: De Canio 6 Arbitro: Gervasoni di Mantova Rete: nel st 41' Boateng Note: Recupero: 1' e 4'; Angoli: 9-1 per il Milan; Espulsi: 27' st Jankovic per somma di ammonizioni; Ammoniti: Abate, Yepes, Muntari, Jankovic, Moretti per gioco falloso; Spettatori: 48.295, incasso 1.281.288,70 euro. Leggi i commenti I commenti dei lettori 
