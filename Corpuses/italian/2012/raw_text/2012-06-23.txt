ROMA - "Tutti gli investimenti immobiliari che ho fatto dal 2007 in poi li ho fatti per conto della corrente rutelliana, c'era un preciso patto fiduciario". Questo uno dei passaggi del lungo interrogatorio di oggi del senatore Luigi Lusi. L'ex tesoriere della Margherita è stato ascoltato per oltre sette ore a Rebibbia dal gip Simonetta D'Alessandro e dai pm della procura di Roma. Il senatore è accusato dell'ammanco di oltre 23 milioni di euro dalle casse del partito confluito nel Pd. Il senatore durante l'interrogatorio di garanzia ha ripercorso  puntualmente tutta la sua attività di tesoriere della Margherita. Ha  precisato che "dal 2001 al 2007" il controllo che operava sui bilanci  del partito era "regolare e rigoroso e riguardava una verifica accurata  di tutte le entrate e le uscite". Dal 2007 in poi, ovvero da quando il  partito si scioglie, ha precisato Lusi davanti al gip, il suo controllo  operato sui bilanci "è stato solo un controllo formale e non riguardava  le entrate e le uscite", dunque "era meno accurato". L'ex tesoriere ha ribadito che con la fusione con i Ds e la costituzione del Pd, all'interno della Margherita fu raggiunto un accordo, del quale lo stesso Lusi era il garante, per la ripartizione dei fondi e delle spese tra Popolari (60 per cento) e Rutelliani (40 per cento), ma ha aggiunto "che tutti gli investimenti immobiliari" da lui compiuti, tracciabili e riconducibili appunto alla sua persona, "sono stati fatti per conto della corrente rutelliana e in virtù di un patto fiduciario con tale corrente per fare rientrare i soldi in questa maniera". Allo stesso tempo Lusi ha anche ammesso che in questo meccanismo di gestione poco accurata dei bilanci si è appropriato di somme di denaro. Ma ha più volte sottolineato che la stragrande  maggioranza degli acquisti di immobili sono stati fatti proprio in virtù  del patto con la corrente del'ex presidente Dl Rutelli. Immediata la reazione del leader Api: "Se è vero che ha detto di aver concordato con la 'corrente rutelliana' le operazioni di ladrocinio a beneficio personale e dei suoi familiari, significa che Lusi vuol fare la fine di Igor Marini". Marini - viene ricordato in una nota - fu condannato a 10 anni di carcere anche per calunnia a danno di Rutelli. Il deputato del Pd ed ex dirigente della Margherita Giampiero Bocci ha a sua volta dichiarato: "Se ha detto questo, è proprio andato fuori di testa". La deposizione potrebbe segnare uno spartiacque nell'inchiesta della procura capitolina. Lusi, in carcere da tre giorni, aveva infatti lasciato intendere, nei giorni scorsi tramite i suoi avvocati, che oggi sarebbe stato il "momento della verita". Della sua verità. I penalisti dell'ex tesoriere della Margherita avevano anche aggiunto che il loro assistito avrebbe fornito oggi tutti i particolari a sua conoscenza sulla sottrazione di fondi dalle casse del partito per chiamare così in causa altri soggetti. "Ha parlato di come funzionava il sistema e di quello che era il suo ruolo", hanno detto i difensori lasciando il carcere di Rebibbia. Gli avvocati Luca Petrucci e Renato Archidiacono hanno anche spiegato che il senatore ha portato all'attenzione degli inquirenti documenti e fatto riferimento a carte che la procura può acquisire e che adesso saranno oggetto di valutazione dei pubblici ministeri. I legali hanno precisato di non aver presentato istanza per la remissione in libertà del parlamentare. La richiesta sarà presentata la prossima settimana. Massimo riserbo in ambienti della Procura sull'esito dell'interrogatorio di garanzia , ma fonti di piazzale Clodio affermano che "il quadro accusatorio si è rinforzato ed è stato corroborato da dettagli che ora dovranno essere esaminati". Il senatore, che deve rispondere delle accuse di associazione a delinquere e appropriazione indebita, è finito in carcere due giorni fa dopo il via libera dell'assemblea di Palazzo Madama. Nell'ambito della stessa inchiesta è già agli arresti domiciliari la moglie di Lusi, la signora Giovanna Petricone, mentre i due commercialisti che erano stati raggiunti dall'ordinanza di custodia hanno ottenuto nelle scorse settimane l'obbligo di firma. Argomenti lusi-margherita Leggi i commenti I commenti dei lettori 
DONETSK - Vicente Del Bosque si gode l'accesso in semifinale, fotografando la vittoria con la Francia: "Casillas non ha fatto parate e questo dà l'idea del comportamento difensivo perfetto della squadra". Dopo aver chiuso il primo tempo in vantaggio, una lunga fase di controllo:  "Abbiamo iniziato più tesi il secondo tempo - ha ammesso il tecnico - ma li abbiamo controllati bene. ". Sulla scelta di far partire ancora Fabregas titolare nel 'tridente' offensivo: "Abbiamo tre ottimi attaccanti che ci permettono di dare continuità al nostro gioco. Vedo Fabregas pronto per giocare, non devo dare ulteriori spiegazioni. E ogni volta che parlo della coppia Busquets- Xabi Alonso, credo che siano giocatori d'attacco". LA NOTTE DI XABI ALONSO - Cento con la maglia della Spagna e due gol per proiettare le Furie rosse in semifinale. E' stata la serata perfetta per Xabi Alonso, che non perde occasione per allargare il trionfo personale a quello dei suoi compagni: "La squadra è stata fenomenale. Andare avanti nel tabellone rende le cose più facili. Sono felice di festeggiare la mia centesima presenza con due gol. Sapevamo che da oggi le partite sono una questione di vita e la morte e così abbiamo affrontato la Francia. Abbiamo controllato il gioco e proveremo a giocare altrettanto bene o meglio contro il Portogallo". Di fronte ci sarà il suo compagno di squadra del Real Madrid, Cristiano Ronaldo:  "Lo conosciamo bene e non ci sorprende il loro livello". 
BUENOS AIRES - La stagione più tormentata della gloriosa storia del River Plate (ben 111 anni) è finalmente terminata. Il club di Buenos Aires abbandona la seconda divisione e dopo un anno di purgatorio torna nella massima serie del calcio argentino. La vittoria della svolta arriva al Monumental davanti a 50.000 spettatori: 2-0 sull Almirante Brown, che porta la firma di David Trezeguet. Il 34enne cannoniere, ex della Juventus, autore di entrambe le reti, è stato uno dei grandi protagonisti della risalita (13 gol). Bilancio del campionato del river: 20 vittorie, 13 pareggi e 5 sconfitte, 73 punti, uno in più dell'altra promossa, il Quilmes. Leggi i commenti I commenti dei lettori 
LAMEZIA TERME - "Penso che si debba evitare qualsiasi forma di  strumentalizzazione". Lo afferma il procuratore aggiunto di Palermo Antonio Ingroia riferendosi alle recenti  polemiche che hanno tentato di coinvolgere il presidente della  Repubblica nella vicenda della trattativa tra lo Stato e la  mafia. Ingroia ha sottolineato l'importanza "delle autorevoli parole del Capo dello Stato nel riconoscere il ruolo delle indagini della magistratura" e sulla necessità "che si debba accertare tutta la verità". Parlano ha Lamezia Terme, Ingroia ha però rilevato che "alcune reazioni rispetto al solo fatto dell'esistenza di un procedimento penale sulla vicenda trattativa sembrano rivelare un fastidio per le indagini in sé. Noi - ha aggiunto - non pretendiamo di fare processi politici o storici a nessuno. Rivendichiamo rispetto per il nostro lavoro e per il diritto-dovere di accertare la verità per stabilire eventuali responsabilità, penali e personali degli indagati nel procedimento". Secondo il procuratore aggiunto di Palermo, a proposito delle indagini sulla trattativa Stato-mafia "c'è un clima ostile nel Paese da parte di alcuni settori della politica e dell'informazione e credo che invece occorrerebbe unanimità di intenti". Ingroia ha richiamato le parole di Napolitano e del premier Mario Monti: "La verità di quella stagione è la verità di cui abbiamo bisogno tutti ed a cui tutti devono dare un contributo. La magistratura con gli strumenti che ha per accertare la verità giudiziaria ed individuare eventuali responsabilità penali. La politica attivando tutti gli strumenti a disposizione per creare il clima più sereno possibile attorno alla magistratura e poi per accertare in sede politica eventuali responsabilità". Ingroia ha infine osservato che "se fosse vero che c'è stata una trattativa Stato-mafia e che aveva una finalità strategica per l'arretramento della mafia, ha avuto un effetto controproducente di acceleratore di altre stragi. Questo - ha aggiunto - lo dicono i giudici di Firenze nella sentenza della strage del '93, nella quale definiscono scriteriata la trattativa perche' aver dato la sensazione di essere disponibili a trattare, ha convinto i mafiosi che la strategia delle bombe pagava. Se è così, si capisce perchè nessuno è disponibile a farsi avanti per dirlo agli italiani". Leggi i commenti I commenti dei lettori 
DONETSK - La Francia esce dall'Europeo senza troppa gloria, battuta nettamente dalla Spagna con un 2-0 che non ammette repliche. Laurent Blanc accetta la sconfitta con qualche rammarico: "I ragazzi hanno dato tutto e non ho niente da rimproverare loro", dice il il ct francese. "SONO ALLA NOSTRA PORTATA" - "La Spagna era una squadra alla nostra portata - spiega -. Siamo riusciti a chiuderle gli spazi, così facendo avremmo potuto avere qualche occasione. Purtroppo alla prima disattenzione ci hanno punito. Fossimo andati negli spogliatoi sullo 0-0 la partita nella ripresa avrebbe avuto un'altra storia e ci avrebbe dato morale. Quando si perde una partita significa che manca qualcosa ma non so se questo qualcosa è l'ambizione. Purtroppo non siamo nell'elite del calcio continentale". "CON LORO E' DIFFICILE GIOCARE" - E ha concluso: "Sapevamo di avere qualche opportunità. Hanno fatto possesso di palla, ma non hanno avuto così tante opportunità. Quando si perde una partita, ti manca qualcosa. Non so se è l'ambizione o la giusta tecnica. Contro la Spagna, è difficile giocare. Abbiamo deciso di bloccare certe cose sul loro lato sinistro, che è il loro forte. Abbiamo provato, ma non ci è riuscito, certamente mancava un pò di percussione". 
DONETSK - Hai visto Alonso? Chissà quante volte l'avrete detto, naturalmente rivolgendo l'attenzione all'asso ferrarista di formula 1. Nel giorno in cui la Ferrari toppa alle prove del Gp di Valencia, un altro Alonso, il mediano Xabi, del Real, gli ruba il primo piano internazionale spingendo la Spagna oltre il noioso 0 a 0.  Lui sì che indovina tutto, anche se la corsa alla semifinale sembra un lungo pit stop più che un avvincente testa a testa. Il mediano di regia indovina i tempi dell'inserimento, dopo soli 19', sulla fuga di Alba che lascia sul posto il terzino improvvisato di Blanc, Reveillere è un centrocampista, e sul cross dell'esterno del Valencia che finisce proprio sulla fronte del realizzatore. Per 20', prima del guizzo, la Spagna fa la sua parte, lungo possesso di palla cercando di stanare il Chelsea, pardon la squadra di Blanc (cambia in fondo solo una lettera... Blues contro Bleues... non l'atteggiamento tattico). Sì, Blanc vuole fare il Di Matteo formato nazionale.  Il gol cambia gli equilibri, o meglio legittima la Spagna che accentua ancor di più la sua peculiarità. Uffa, questa Spagna... Ma la Francia? Non si vede. Evapora subito. Non ha il killer istinct di un Drogba. Benzema e Ribery girano a vuoto, attorno a un Ramos implacabile. Blanc ha poi tolto la scaltrezza di Nasri e l'imprevedibilità di Menez. E allora? Allora il match è uno stucchevole ticchete tocchete, sì, ma soprattutto da parte transalpina. Il palleggio spagnolo ha un senso, quello francese spiega solo l'incapacità di saper attaccare l'avversario. E dire che, in partenza, ci aveva stuzzicato l'idea rivoluzionaria di Blanc. Il fatto che non accada nulla, nella ripresa, Casillas non deve mai prodursi in un intervento degno di nota, Lloris semmai deve uscire a valanga su Fabregas... Il fatto del nulla della ripresa, dicevamo, è da imputarsi non al palleggio spagnolo, semmai proprio all'evanescenza totale di marca francese. Viene in mente una Francia diversa, irretita da una bella Italia: era l'Europeo di un ct come Dino Zoff... Ai francesi, così fortunati in quella circostanza, stavolta è mancato anche il colpo di coda, decisamente fortunato: Sylvaine Wiltord (l'avremo scritto bene?). Sarà la Spagna a sfidare il Portogallo in semifinale. Bella sfida, diciamo subito. Il rigore di Alonso, in extremis (a proposito: ottimo Rizzoli) ci toglie di bocca l'unica preghiera che, fino a quel momento, ci era venuta in mente: Signore ti prego, sollevaci da una partita così anche nei supplementari... FRANCIA: Lloris 6  -  Reveillere 5, Rami 6, Koscielny 6, Clichy 6  -  Malouda 5,5 (64' Menez 5), Cabaye 6,5, M'Vila 5,5 (78' Giroud 5), Debuchy 5,5 (64' Nasri 6), Ribery 5,5 -  Benzema 5,5. All. Blanc SPAGNA: Casillas 6,5  -  Arbeloa 5, Pique 6, Ramos 6,5, Alba 7  -  X. Alonso 7, Busquets 6,5, Xavi 6 -  Silva 6 (64' Pedro R. 6,5), Fabregas 5,5 (66' Torres 6), Iniesta 6 (83' Cazorla 6). All. Del Bosque ARBITRO: Rizzoli 7 (Ita) RETI: 19' e 90 (rig.) X. Alonso. NOTE: ammoniti: Ramos, Cabaye, Menez. Angoli 7 a 3 (3-1) per la Spag 
KIEV - "Li vedo determinati, sereni, fiduciosi, poi sarà la giornata di domani a farci capire se queste sono sensazioni giuste o quello che vorremmo che succedesse domani". Lo ha detto ai microfoni di RaiSport il presidente federale Giancarlo Abete a proposito dello stato d'animo dagli azzurri ad inizio allenamento allo stadio Olimpico di Kiev. "Quella di domani - ha detto Abete - è una partita importante, alla nostra portata. La Nazionale ha fatto il giusto e anche qualcosa di più" "ORA SIAMO PIU' SERENI" - "Senza dubbio si partiva con tanta preoccupazione, la sconfitta con la Russia e il fatto di non avere giocato a Parma con il Lussemburgo portava preoccupazione intorno alla Nazionale perchè non era stata impegnata da tempo in partite di un acerhilterrto livello. Poi i primi minuti contro la Spagna hanno dimostrato che la squadra c'era e abbiamo meritato di passare il turno. Siamo in una competizione in cui pian piano le contendenti diminuiscono e l'Inghilterra è a nostra portata", ha aggiunto il presidente della Federcalcio. "BALOTELLI PIU' MATURO" - A chi gli ha chiesto come interpreta il fatto che Balotelli abbia chiesto di parlare in conferenza stampa, Abete ha sottolineato che si è trattato di un "segnale di attenzione e di disponibilità che testimonia il livello di volontà e di determinazione di Balotelli di proseguire su questa strada dopo il gol con l'Irlanda. E' un uomo, un ometto o Peter Pan? Balotelli - ha detto - è un giovane uomo, ha le responsabilità collegate a visibilità forte a cui a quell'età di solito non si è abituati". Abete ha anche risposto a chi gli ha chiesto se conoscesse già la formazione. "Non la conosco - ha detto - ma anche se la conoscessi sarebbe ininfluente a livello esterno". AUTOCRITICA SUI TIFOSI - Il presidente federale ha detto la sua poi sulla poca presenza di tifosi azzurri negli stadi dell'Europeo, spiegando come si prova a invertire la tendenza. "Si può fare senza dubbio di più negli anni prossimi - ha detto - è partito il progetto di Vivoazzurro che deve potere avere il tempo di dare suoi frutti. Abbiamo una Nazionale itinerante che è patrimonio di tutti italiani, ma che rispetto ad altri paesi ha maggiori difficoltà a creare un tifo continuativo. Abbiamo giocato in 41 sedi diverse, non c'è un gruppo organizzato, ci sono problemi di carattere economico, siamo abituato a livelli qualitativi elevati e ci scomodiamo solo per grandissimi eventi. Dobbiamo migliorare, ma non è una cosa che può cambiare da un giorno all'altro. Sono contrario alla sede fissa per le partite della Nazionale, il paese si riconosce nella nostra squadra in termini di affetto. A livello televisivo con i dati dell'audience si vede. Non è giusto che per creare uno zoccolo duro di tifosi si tolga la possibilità di avere gli azzurri in Sicilia o al nord Italia". ANCHE PETRUCCI E PAGNOZZI A KIEV - Il presidente e il segretario generale del Coni, Gianni Petrucci e Raffaele Pagnozzi sono arrivati a Kiev dove domani ass  isteranno alla sfida tra Italia e Inghilterra per i quarti di finale dell'Europeo. Petrucci e Pagnozzi hanno immediatamente fatto visita alla squadra azzurra per incitarla in vista dell'impegno: anche domani i due massimi dirigenti del Coni  saranno nel ritiro dell'Italia nell'immediato prepartita. 
Una domenica di note e piante Melomani e pollici verdi a raccolta al Borgo Mediavale del Valentino,  dove sono in programma due eventi tra musica e natura. Dalle 10 alle 18 è  in programma la mostra mercato “Un vivaio speciale”, allestita per  finanziare le spese di gestione del giardino. In esposizione, piante  spontanee, aromatiche, alimentari e ornamentali coltivate nel piccolo  vivaio e prodotti naturali, da acquistare con l’aiuto e i consigli dei  volontari del progetto “Senior Civico” che prestano la propria opera al  Borgo. Ospiti tra le aiuole del giardino il vivaio Albaspina, che  propone una serie di arbusti e piante perenni rustiche adatte al nostro  clima, e il vivaio Il Grande Castagno con numerose piante di piccoli  frutti e arbusti da bacca poco comuni. La giornata sarà animata dai soci  dell’Associazione per la Diffusione delle Piante fra Amatori che  allestiranno un banco con piante, semi e talee da scambiare in compagnia  del pubblico; i visitatori sono invitati a portare da casa una piccola  pianta o qualche seme e barattarlo con gli altri partecipanti della  giornata, condividendo idee e informazioni utili a diffondere le  conoscenze di botanica e giardinaggio. Parteciperanno anche la Fattoria  Propolis, che sulla cittadina produce miele urbano grazie alle arnie che  da alcuni anni sono collocate nel Parco del Nobile, e la BioGelateria  Slow Ice Cream di Rivoli che propone il gelato di una volta realizzato  con materie prime di alta qualità, senza glutine e aromi artificiali  (info 011/4431701 ).  Alle 11 per l’ultimo appuntamento della rassegna “Un castello di note…”  curata dall’Associazione Musicale Sandro Fuga, l’arpista celtica Elena  Spotti – docente all’Accademia Vivaldi di Locarno e membro del gruppo di  musica irlandese “Caledonian Companion” - presenta nelle sale del  Castello, un concerto dedicato alle musiche della tradizione scozzese ed  irlandese dal seicento ai giorni nostri. Al termine sarà servito un  aperitivo (ingresso 6 euro; info 011/4431701 ). INCONTRI & EVENTI MIRAFIERA DEL BARATTO Da oggi e ogni domenica con cadenza bisettimanale in via Fratelli Garrone 61 a Mirafiori si svolgerà “MiraFiera”; una festa popolare con un mercatino dell'usato e  artigianale, mostre pittoriche e fotografiche, musica dal vivo, dj set,  spettacoli teatrali, momenti di scambio culturale e di intrattenimento  con oltre cinquanta espositori, dall'artigianato su stoffa alle  lavorazioni in cuoio, fino alle borse e abiti creativi da donna,  hobbistica, memorabilia e usato garantito. AL TERMINE DELLA NOTTE Per le passeggiate letterarie “Nel bosco dei pensieri” organizzate dalla  Fondazione Mirafiore nella Riserva Bionaturale di Fontanafredda a  Serralunga d’Alba, alle 18.30 Ernesto Ferrero legge e racconta “Viaggio  al termine della notte” di Céline. Info www.fondazionemirafiore.it COLLEZIONISTI SWAROVSKI Per festeggiare venticinque anni di collezionismo e passione, la  Swarovski Crystal Society festeggia alla Reggia di Venaria Reale: in  programma, dalle 9, asta, laboratori, un concorso fotografico, una  mostra e un workshop per realizzare un oggetto di cristallo  personalizzato. Info 011/9102138 . NEI REALI APPARTAMENTI Alle 15 e alle 16 visita gli appartamenti reali del castello della  Mandria con il Gruppo Storico Miraflores, specializzato nella  ricostruzione minuziosa degli abiti d’epoca. In programma, una visita  speciale condotta in persona da sua maestà in compagnia dell'amata Rosa  Vercellana, con ritrovo alla biglietteria degli appartamenti reali. Info  e prenotazioni 011/4993381 . MUSICA UN CASTELLO DI NOTE Alle 11 al Borgo Medievale del Valentino, per la rassegna “Un castello  di note” curata dall’associazione Musicale Sandro Fuga, Elena Spetti  presenta un concerto dedicato alle musiche della tradizione scozzese e  irlandese dal seicento ai giorni nostri. Biglietto 6 euro; info 011/4431701 . 9 SERATE DI TANGO Da oggi a lunedì 2 Luglio alla Casa del Teatro Ragazzi e Giovani in  corso Galileo Ferraris 266 e alle Ogr in via Paolo Borsellino 17/a Carlo  Margiocchi e Patrizia Pollarolo del Laboratorio Baires organizzano una  manifestazione all'insegna del tango argentino e del teatrodanza, con  spettacoli, stage e momenti di ballo. Oggi, festa di apertura alla Casa  del Teatro fra le 18 e le 22 con aperitivo e buffet, una prima occasione  d'incontro con i ballerini e momento di iscrizione ai vari stage e di  prenotazione dei biglietti per i due spettacoli, una lezione concerto  del chitarrista e compositore Giorgio Mirto seguita da un momento di  pratica di tango sulle musiche del dj Auslaender, caratterizzato da un  repertorio musicale d'avanguardia. Info www.laboratoriobaires.it TUTTO AL MOLODICIOTTO Al Molodiciotto in corso Moncalieri 18, è in programma una giornata  all’insegna del benessere e dello sport. In serata, festeggiamenti per  San Giovanni con un aperitivo e una cena in terrazza. Info http://molodiciotto.blogspot. it/ ARCIPELAGO RESISTENTE Per la rassegna “Arcipelago Resistente”, sotto il porticato del Museo  della Resistenza in corso Valdocco 4/a, dalle 20 aperitivo rock’n’roll  “Come on everybody” e gara di hula-hoop. A seguire Tremabanda in  concertino acustico (rock, indie, blues). Info www.arcitorino.it GERARDO PULLI & FAN Alle 17.30 al centro commerciale Snos Gallery Centre in corso Mortara  24, il neo vincitore dell’edizione 2012 di “Amici” Gerardo Pulli  incontrerà i suoi fan per presente il suo primo ep. Info 320/4424268 . WPTMWL OPEN AIR We Play The Music We Love, dalle 14 sulla Terrazza Alfa del Club Gamma  nel parco del Valentino propone il live set di Dandy Jack (Perlon,  Ruta5, Mutek Cile) + resident djs Wptmwl. Info 331/8456892 e www.weplaythemusicwelove.com CINEMA L’AMOUR A MORT Quattro proiezioni nella sala tre del cinema Massimo in via Verdi 18  nell'ambito della rassegna “Tutta la memoria del mondo. Il cinema di  Alain Resnais: “Muriel, il tempo di un ritorno” del 1963 alle 16; “La  vita è un romanzo” del 1983 alle 18.30; “L'anno scorso a Marienbad” del  1961 alle 20.15; “L'amour à mort” del 1984 alle 22.30. Info www.museocinema.it “LA REPUBBLICA” DEI BAMBINI TUTTI TRAMPOLIERI Dalle 9 al parco Michelotti in corso Casale 15, TeatrAzionE festeggia  venti anni di attività con i bambini con un nuovo grande raduno dei  trampolieri: in programma, laboratori di trampoli, aerea, equilibrismo e  acrobatica, per chi abbia compiuto i 4 anni. Info www.teatrazione.com IL GIRAFIABA Alle 16.30 nel grande giardino della Casa della Fiaba di Collegno, sotto  la grande magnolia magica, Gian Testa scriverà una fiaba personalizzata  a tutti i bambini ed Eleonora Corrado leggerà fiabe classiche e  moderne; segue laboratorio sulla fiaba per imparare a scriverle e  disegnarle. Info 338/2428332 . SUL TRENINO TIP Alle 11.15, 14.15, 16.15 e 18.15, nel parco della Mandria, escursione  con il “Trenino Tip” a Villa Laghi, al fiabesco edificio un tempo  reposoir di caccia del re, della durata circa un'ora e mezza. Info e  prenotazione 011/4993381 e 340/793607. STORIA DI BABAR Alle 17 alla fattoria didattica Le Piniere in via Case Sparse 7 a  Candiolo va in scena la fiaba in musica “La storia di Babar” dal libro  di Jean de Brunhoff “L'histoire de Babar” su musica di Francis Poulenc  per i bimbi dai 2 ai 6 anni e per i loro genitori, con merenda da  consumare tutti insieme. Info e prenotazione 339/616 3102 . 
