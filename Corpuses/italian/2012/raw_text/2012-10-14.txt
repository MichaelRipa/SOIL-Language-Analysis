In 5.000  hanno dato vita a 'Una corsa da re', manifestazione podistica non competitiva che ha unito la Reggia di Venaria Reale con il parco La Mandria. L'iniziativa - strutturata in tre percorsi da 4, 10 e 21 chilometri - è stata organizzata per celebrare il quinto compleanno della Reggia, che fu aperta il 12 ottobre 2007 dopo otto anni di restauro e l'imminente unione col parco La Mandria mediante un biglietto unico. Tra i partecipanti anche l'ex sindaco Sergio Chiamparino e l'assessore regionale alla Cultura Michele Coppola, ideatore dell'iniziativa insieme ad Alessandro Giannone dell'associazione sportiva Base Running: "E' stata una giornata emozionante - ha detto Coppola - e un bel compleanno per la Reggia. Il successo della Reggia di Venaria, che in cinque anni dalla sua riapertura è riuscita a diventare uno dei primi cinque siti culturali più visitati d'Italia - ha aggiunto l'assessore - è stato possibile anche grazie alla sua capacità di aprirsi a nuovi contenuti. La festa è proseguita con il taglio della tradizionale torta con il presidente del comitato di gestione della Reggia, Fabrizio del Noce e uno spettacolo di giochi e luce. 
Sono passati 45 anni da quel maledetto 15 ottobre 1967. Nel pomeriggio il Toro sconfisse 4-2 la Sampdoria (tripletta di Combin), alla sera Gigi Meroni fu travolto in corso Re Umberto dall’auto guidata da un giovane tifoso granata (Tilli Romero) che aveva in Gigi il proprio idolo e che da grande del Toro sarebbe poi diventato il presidente del fallimento. Il Torino di oggi lo ricorderà come sempre, in corso Re Umberto 46, davanti al monumento alla memoria di Meroni proprio nel punto in cui la Farfalla granata morì. Per i tifosi del Toro - per chi c’era come per chi quella tragedia l’ha vissuta soltanto nei ricordi altrui - la memoria di Gigi è legata alla personalità quasi “trasgressiva” del giocatore-beat che fu strappato alla vita nella maniera più tragica quando aveva soltanto 23 anni e che oggi sopravvive nelle maglie e nella Balilla esposte al Museo del Grande Torino di Grugliasco. Tanto da trasformare un giocatore bravissimo in una leggenda e nel simbolo di un’epoca, stemperando così anche il ricordo di un ragazzo semplice cresciuto nella tranquilla San Bartolomeo, e che da Como aveva poi spiccato il volo per diventare in un amen un grande del calcio italiano. Ed ecco che quindi di Gigi rimangono le mille sfaccettature, con l’immagine dell’artista con il pennello e i colori a olio, che quasi travalica il dolce innamorato della bella Cristiana e il campione purosangue quando aveva il pallone fra i piedi. 
Ali Zidan, un ex ambasciatore oppositore di Gheddafi che per 30 anni ha vissuto in esilio, è stato designato  nuovo primo ministro dal parlamento di Tripoli. Avrà due settimane per provare a formare il suo governo, un compito che la settimana scorsa ha visto fallire il tentativo di un altro deputato, Abu Shagur, che un mese fa era stato eletto premier proprio in un ballottaggio contro Alì Zidan. Ambasciatore in India per Gheddafi negli Anni Ottanta, Ali Zidan abbandonò il regime e da allora ha vissuto molto in Europa, per anni in Germania dove ha collaborato con la Spd tedesca e anche con il partito socialista italiano. Zidan è stato eletto contro 93 voti contro gli 85 ottenuti dall'attuale ministro del Governo locale, Mahammed al Hrari. Il risultato è una conferma della profonda spaccatura che divide la politica libica, nonostante da tutti i paesi che hanno sostenuto la rivoluzione contro Gheddafi (a partire dagli Stati Uniti e dall'Italia) arrivino di continuo inviti a formare un governo di unità nazionale, o perlomeno a costruire un clima di collaborazione istituzionale. Negli ultimi giorni si era sperato che Ali Zidan potesse essere eletto premier per acclamazione dopo un accordo raggiunto fra i liberali del partito di Mahmoud Jibril (Afn) che lo appoggiano e i diversi gruppi dei Fratelli musulmani che invece hanno sostenuto il ministro Al Hrari (a Tripoli in aula erano presenti 170 membri del parlamento su 200). Chi lo conosce descrive Ali Zidan come un uomo senza un particolare carisma o una forte preparazione politica, ma comunque con una decisa legittimazione anti-gheddafiana e con un impegno continuo nel lavoro politico per la democrazia in Libia: quando morirono i suoi genitori, Ali Zidan evitò di rientrare in patria per seguire i funerali, avendo la certezza che il colonnello gli avrebbe preparato un'accoglienza letale, così come ha sempre fatto per oppositori ed ex collaboratori passati a contestarlo. In  queste settimane, dopo l'assalto al consolato americano di Bengasi, la Libia appare come sospesa sull'orlo di una caos politico e militare possibilmente più profondo. Molti si aspettano che i militari americani, dopo aver lavorato con l'intelligence e con la ricognizione dei droni, possano agire per colpire gli autori dell'assassinio dell'ambasciatore Stevens e di altri 3 diplomatici. L'amministrazione Obama, nonostante l'evidente interesse a mettere a segno un colpo militare a pochi giorni dalle elezioni presidenziali, per il momento ha mostrato di scegliere la via di una indagine accurata, che individui i veri colpevoli dell'assalto, piuttosto che quella che porterebbe aerei e droni Usa a lanciare missili nel deserto o contro basi di "jihadisti libici" non meglio identificati. Ma le pressioni politiche interne su Obama sono forte, e non è escluso che un attacco militare Usa in questi giorni possa destabilizzare ancora di più il quadro interno libico. Parallelamente l'altra grande crisi politica libica, quella della presenza fuori controllo delle milizie militari in tutto il paese, è a un punto di svolta. La milizia di Zintan ha circondato la città gheddafiana di Bani Walid, dove sarebbero nascosti gli assassini di un giovane rivoluzionario che fra glia altri catturò Muhammar Gheddafi. Da giorni i miliziani di Zintan bombardano Bani Walid anche con missili e razzi; il problema è che la loro operazione sembra essere stata decisa e portata avanti come una vendetta locale o tribale, al di fuori di qualsiasi decisione presa dal governo di Tripoli. Governo che ancora non esiste e che non riesce a costruire una struttura coordinata con coerenza per garantire la sicurezza militare del paese. 
Per il mese di ottobre le imprese puntano più sui diplomati che sui laureati. Delle circa ottomila offerte di lavoro, tre quarti sono destinate a figure con un titolo di diploma. Solo un quarto vanno invece a chi è uscito, in questi ultimi tempi o negli anni passati, da uno degli atenei italiani. Nel dettaglio, per i diplomati le aziende prevedono 5.835 offerte , per chi è in possesso di laurea triennale le selezioni sono 1.199 . Ancora meno invece quelle per chi ha una laurea specialistica o del vecchio ordinamento ( selezioni sono 980 ). In questo mese i profili più richiesti dalle aziende per area funzionale sono quelli della produzione (vedi le vedi tutte le 2.667 offerte ). Continuano a essere ricercate anche figure per l' amministrazione, finanza e controllo (vedi le 1.825 offerte ). Dietro di loro, al terzo posto, troviamo i professionisti attivi nell' area ricerca e sviluppo e l'area tecnica ( 1.457 offerte ). Seguono poi,  le ricerche di personale qualificato nel settore del turismo e esercizi pubblici ( 854 ) e nell'erogazione dei servizi ( 610 ). Il maggior numero di ricerche di personale si concentra nelle aziende operanti in Lombardia con 4.760 offerte . Al secondo posto, il Piemonte ( 1.209 offerte ) e al terzo posto l' Emilia Romagna ( 1.094 offerte ) che si mantiene davanti il Veneto ( 961 offerte ). Dietro di loro, il Lazio ( 817 offerte ) e, distanziata, la Toscana (con 350 offerte ). Di seguito, in dettaglio, le offerte degli operatori: L’azienda italiana DLG srl , con sede a Napoli ed operante nel settore della progettazione, costruzione ed installazione di impianti per la produzione di energia da fonti rinnovabili , ricerca agenti e capogruppo ( vedi dettaglio offerta ). Qatar Airway s, una delle compagnie aeree in più rapida crescita nel panorama mondiale dell’industria aerea, seleziona cabin crew . Per questo il 20 ottobre si svolgerà un Open Day al Radisson Hotel di Roma in via Filippo Turati ( vedi dettaglio offerta ). Sida Group per potenziamento della propria struttura formativa ricerca per l'area agroalimentare collaboratori per la funzione di docenti agroalimentare ( vedi dettaglio offerta ). Sida Group seleziona anche figure per ricoprire il ruolo di consulenti e formatori specialisti di mobile marketing ( vedi dettaglio offerta ) e giovani laureati da inserire in affiancamento a consulenti senior per la realizzazione di un nuovo progetto di marketing ( vedi dettaglio offerta ). Azienda leader operante nel settore metalmeccanico/automazione ricerca tecnico commerciale estero . Il candidato ideale è in possesso di una formazione tecnica ad indirizzo meccanico e ha consolidato un’esperienza di almeno 3 anni nel ruolo ( vedi dettaglio offerta ). Agrolabo S.p.A ., azienda Italiana leader nel settore veterinario integratoristico e biotecnologico, operativa a livello mondiale, ricerca impiegato/a da inserire nel proprio team amministrativo  ( vedi dettaglio offerta ). Infracom Italia S.p.A. , operatore nazionale di telecomunicazioni, data center e ICT outsourcing con circa 500 dipendenti e 150 milioni di fatturato, ricerca key account manager ( vedi dettaglio offerta ). Azienda manifatturiera della provincia di Padova ricerca credit manager . Il titolare della posizione avrà la responsabilità di curare e controllare l’esposizione creditizia dell’azienda, raccogliere informazioni sulla solvibilità dei clienti e collaborare alla formulazione della politica di esposizione finanziaria e di concessione dei fidi ai clienti ( vedi dettaglio offerta ). Primaria multinazionale diffusa in tutto il mondo con filiali/ partner locali, operante nel settore della diagnostica in vitro ricerca application specialist ( vedi dettaglio offerta ). Gruppo internazionale leader nel settore della logistica e dei trasporti a temperatura controllata cerca giovani neolaureati con potenziale. Sede lavorativa: Francia/Spagna, successivamente provincia di Milano  ( vedi dettaglio offerta ). Azienda internazionale di assoluto prestigio e leader di settore ricerca un/una giovane professional per la posizione di marketing executive ( vedi dettaglio offerta ). Servizi Aziendali PricewaterhouseCoopers S.r.l. , società che opera per conto del network PwC, è alla ricerca di sistemisti senior , esperti business intelligence e esperti SAP BW ( vedi dettaglio offerta ). Infomobility , azienda operante nel campo della ricerca e sviluppo ai fini della innovazione tecnologica, cerca un senior hardware designer . Richiesta laurea in ingegneria elettronica o esperienza equivalente ( vedi dettaglio offerta ). Blu , con oltre 40.000 clienti e 10 sedi sul territorio nazionale, leader in Italia nel settore dell’imbottigliamento e distribuzione di acqua in boccioni, ricerca cinque commerciali per ampliamento della rete commerciale ( vedi dettaglio offerta ). L'Istituto di Cristallografia di Bari ha pubblicato un bando di selezione pubblica per l'assunzione di due laureati con contratto a tempo determinato di 36 mesi. La selezione, finalizzata al rientro di giovani ricercatori italiani dall'estero, è rivolta a cittadini italiani di età massima di 40 anni con documentate esperienza all'estero ( vedi dettaglio offerta ). Gruppo internazionale ricerca addetti customer service per il rafforzamento dell'area commerciale. Richiesta conoscenza della lingua inglese e di una seconda lingua straniera tra francese, tedesco, spagnolo e portoghese. La sede di lavoro è in provincia di Napoli ( vedi dettaglio offerta ). Prestigioso studio professionale , in un ottica di sviluppo dell'area paghe e contributi, ricerca responsabile area paghe e contributi . Il titolare della posizione, riportando a uno dei partner dello studio ed in team con altre 6 risorse avrà la responsabilità e l'obiettivo  del corretto adempimento degli obblighi contrattuali, contributivi e fiscali che riguardano l'amministrazione del personale delle aziende clienti dello studio ( vedi dettaglio offerta ). Importante realtà metalmeccanica leader in impianti per il settore packaging ricerca marketing manager . Il titolare della posizione, riportando alla Direzione Generale, avrà la responsabilità della definizione e quantificazione del mercato potenziale, della segmentazione di mercato e della valutazione di nuove opportunità e quote di mercato, nonché del fabbisogno effettivo dei clienti sia in termini quantitativi che qualitativi ( vedi dettaglio offerta ). Primaria società operante nel campo dell’ information technology ricerca database administrator . La figura figura sarà responsabile del corretto funzionamento e manutenzione delle istanze DB dei vari ambienti di pre-produzione e produzione, assicurandone performance, availability e sicurezza  ( vedi dettaglio offerta ). SONDER TRANSPORTE G.M.B.H. , ditta trasporti e spedizioni con sede a Woergl, Austria, cerca addetto al reparto traffico (disponente) per attività agenzia trasporti internazionali e disposizione automezzi propri eccezionali  ( vedi dettaglio offerta ). Società di servizi operante nel settore dell' organizzazione eventi ricerca uno/a stagista in area marketing che verrà inserito all'interno della struttura esistente a supporto dell'attuale Brand Manager, del Key Account Manager e della Direzione Aziendale ( vedi dettaglio offerta ). Importante azienda manifatturiera veneta di medio-grandi dimensioni, che opera con produzione di massa su linee produttive, sta costruendo un nuovo plant produttivo nei pressi di Shangai che occuperà a regime circa 200 persone. E per questo sta cerca un operation manager d isponibile a risiedere in Cina per un periodo medio-lungo dopo un adeguato periodo di training presso la casa madre ( vedi dettaglio offerta ). Loccioni Group , system integrator che sviluppa soluzioni customizzate per clienti internazionali che sono leader mondiali nei settori energia, ambiente, elettrodomestici, automotive, medicale, ricerca tecnici commerciali , project manager , progettisti elettrici , meccanici e softwaristi e controller e business analyst ( vedi dettaglio offerta ). TIMAC AGRO Italia SpA , filiale italiana del Gruppo Multinazionale Francese ROULLIER che contribuisce allo sviluppo di un'agricoltura fondata sull'eccellenza tecnologica grazie a gamme di prodotti innovative per la nutrizione vegetale e animale, ricerca agronomi intraprendenti e appassionati, fortemente ambiziosi, autonomi e dotati di spirito imprenditoriale che dispongano di un solido background tecnico (laurea o diploma in agraria), di una buona conoscenza delle aziende agricole della zona e di buone capacità di vendita e di relazione  ( vedi dettaglio offerta ). Banca Mediocredito del Friuli Venezia Giulia Spa ricerca responsabile funzione compliance e antiriciclaggio . Il candidato ideale, è laureato in materie giuridiche o economiche ed ha un background di responsabile della funzione compliance di almeno 3 anni in realtà bancarie. La conoscenza dell’operatività bancaria nel segmento dell’impiego ad imprese, anche attraverso lo strumento della locazione finanziaria, costituisce un requisito essenziale della posizione. E’ richiesta la conoscenza della lingua inglese  ( vedi dettaglio offerta ). L’ Ambasciata di Spagna in Italia bandisce un concorso per un posto di cuoco qualificato presso la Residenza dell’Ambasciatore. Il termine ultimo per la presentazione delle richieste sarà il dì 10.10.2012   ( vedi dettaglio offerta ). DATANET , impresa IT che offre da anni soluzioni IT globali alle imprese industriali, ed in particolare all’industria di processo (Oil & Energy), ricerca figure da impiegare nello sviluppo di software di applicazioni web online ( vedi dettaglio offerta ). EUROINOX GROUP SRL ricerca neolaureati e neodiplomati . Richiesta ottima conoscenza della lingua inglese scritta e parlata. Il contratto iniziale che verrà proposto sarà quello a tempo determinato del contratto nazionale dei metalmeccanici  ( vedi dettaglio offerta ). Importante impresa impiantistica multi-divisionale , da anni operante con successo a livello worldwide, ricerca product development engineer . Sarà sua responsabilità curare la progettazione presse, esecuzione degli studi meccanici di fattibilità tecnica, calcolo strutture meccaniche e verifica dei disegni costruttivi  ( vedi dettaglio offerta ). Importante gruppo multinazionale operante nel settore Oil & Gas ricerca progettista senior nell'ambito dello sviluppo organizzativo della propria sede italiana, situata in Toscana. Il profilo ideale e' caratterizzato dalla laurea in Ingegneria Meccanica e da una pluriennale esperienza nella progettazione e nello sviluppo di componentistica idraulica e pneumatica (o di prodotti) nel settore Oil & Gas  ( vedi dettaglio offerta ). La ditta NERO GIARDINI , tra i più importanti brand del settore fashion italiano, ricerca commessi ambo sessi da impiegare presso il punto vendita di Treviso. E' richiesta esperienza nella gestione del negozio, affidabilità, serietà e professionalità   ( vedi dettaglio offerta ). HOTEL ANDILANA BEACH , MADAGASCAR - ISOLA DI NOSY BE, ricerca responsabile amministrativo , responsabile sicurezza interna , responsabile lavanderia interna , responsabile capo centro gestione diving center , web designer e educatrice infantile/tata ( vedi dettaglio offerta ). Elica S.p.A ., azienda Leader nella produzione di cappe da cucina e motori elettrici, è alla ricerca di un giovane neolaureato in Ingegneria Meccanica/Gestionale da inserire nell’area WCM (World Class Manufacturing). Nello specifico si occuperà prevalentemente di Professional Maintance, di supporto alla customizzazione e sviluppo del pacchetto PM di SAP mantenendo coerenza con le logiche PM della WCM  ( vedi dettaglio offerta ). FIT STAR , catena internazionale di centri Fitness per la proprie sedi a Milano, cerca istruttori e istruttrici di corsi con attestati e qualifiche disposti a lavorare con motivazione, gioia, dinamismo e coinvolgendo  i clienti nelle attività di gruppo  ( vedi dettaglio offerta ). SERVAIR Air Chef , partner del terzo Gruppo mondiale del settore inflight catering e prima impresa per numero di aeroporti in Italia, ricerca cuoco capo partita e aiuto cuoco per il potenziamento della sede di Venezia Aeroporto Marco Polo   ( vedi dettaglio offerta ). Gollmann Kommissioniersysteme GmbH , azienda tedesca di automazione altamente innovativa e in rapida crescita, ricerca installatore manutentore per il servizio tecnico esterno per il potenziamento del team in Italia  ( vedi dettaglio offerta ). Grande Azienda internazionale del settore servizi e comunicazione , nell'ambito di un programma di sviluppo dell'Area Digitale, ricerca un responsabile sviluppo software . La figura gestirà la progettazione e lo sviluppo di applicazioni Web avendo la responsabilità del coordinamento di un team di sviluppo e della gestione dei rapporti con il Cliente (interno ed esterno) in collaborazione con i componenti del team di Project Management  ( vedi dettaglio offerta ). Azienda strutturata leader nel settore metalmeccanico ricerca esperto contabilità generale . Il/la candidato/a ideale è in possesso di una formazione economica e ha consolidato un’esperienza di almeno 4 anni in ambito contabile e amministrativo all’interno di realtà industriali di medie dimensioni  ( vedi dettaglio offerta ). Importante società multinazionale leader nel settore delle spedizioni con sede a Milano ricerca impiegati amministrativi per apertura nuova filiale nella zona Trieste. Si richiede provenienza dal settore spedizioni e conoscenza fluente lingua inglese   ( vedi dettaglio offerta ). CURADEN HEALTHCARE , azienda leader nel settore dell’igiene orale, ricerca un collaboratore esterno per attività di vendita e informazione medico-scientifica presso gli studi odontoiatrici di La Spezia, Massa e Carrara, Lucca e province e parte provincia Pistoia  ( vedi dettaglio offerta ). Azienda metalmeccanica multinazionale con stabilimenti in Italia ed in  Europa ricerca controller . Gli obiettivi della posizione sono quelli di garantire la definizione dei criteri e controllo sistema di budgeting con le regole di gruppo e di presidiare i processi di controllo di gestione  ( vedi dettaglio offerta ). Società manifatturiera i cui prodotti "made in Italy" vengono apprezzati a livello internazionale per l'alta qualità garantita da un consolidato know-how e da elevate competenze distintive ricerca responsabile amministrazione personale ( vedi dettaglio offerta ). TUTTE LE OFFERTE CLASSIFICATE PER AREA: Amministrazione, controllo e impiegati Vedi tutte le offerte Finanza e credito/banche Vedi tutte le offerte Assistenza clienti, call center, telemarketing Vedi tutte le offerte Acquisti e logistica Vedi tutte le offerte Commerciale e vendite Vedi tutte le offerte Marketing e comunicazione Vedi tutte le offerte Direzione generale e top management Vedi tutte le offerte Erogazione di servizi Vedi tutte le offerte IT e sistemi informativi Vedi tutte le offerte Manutenzione e operai Vedi tutte le offerte Produzione Vedi tutte le offerte Qualità e sicurezza Vedi tutte le offerte Regioni, autonomie locali ed enti pubblici Vedi tutte le offerte Ricerca e sviluppo e area tecnica Vedi tutte le offerte Risorse umane e organizzazione Vedi tutte le offerte 
E' morto  il procuratore aggiunto di Roma, Alberto Caperna. A stroncare il magistrato, di 61 anni, originario di Veroli in provincia di Frosinone, è stato un infarto. Caperna era il responsabile del pool dei reati contro la pubblica amministrazione ed in questa veste coordinava le indagini relative a fatti su corruzione, peculato ed altri reati. Tra l'altro era titolare dei casi Fiorito e Maruccio. In passato Caperna, grande tifoso della Lazio, aveva svolto importanti inchieste giudiziarie tra le quali il crollo del palazzo di via Vigna Iacobini, avvenuto alla fine degli anni novanta nel quartiere Portuense, a Roma. Nominato procuratore aggiunto, a Caperna era stata affidata la delega dei reati contro la pubblica amministrazione. Al suo vaglio sono finite numerose e delicate inchieste giudiziarie come quelle relative al caso Lusi, dell'inchiesta sull'ad di Euro spa Riccardo Mancini e dell'inchiesta sulla casa di Scajola.  Nel 2006 si occupa del saccheggio da 70 milioni di euro alle Asl Rm B e Rm C. Recentemente Caperna aveva indagato anche sugli scandali delle 'Parentopoli' che hanno coinvolto le aziende comunali della capitale Atac e Ama. La sua morte improvvisa arriva a pochi mesi di distanza da quella del capo del pool antiterrorismo della Procura Pietro Saviotti, deceduto a gennaio sempre per un infarto. 
Agenda PIZZERIA GORIZIA Dalle 20.30 si festeggiano i 50 anni del ristorante e pizzeria Gorizia 1962 del Vomero, via Albino Albini 18/20, traversa di via Cilea. Interviene il presidende della Municipalità Mario Coppeto. La pizzeria fu fondata nel 1962 da Salvatore Grasso, scampato nel 1945 all'eccidio di Cefalonia. CENTRO DIREZIONALE Dalle 11.30 nella sala "Schermo" del Consiglio regionale della  Campania (Centro Direzionale Isola F/13), avrà luogo la presentazione  del "Rapporto sullo stato dei diritti umani negli istituti penitenziari e  nei centi di accoglienza e trattamento per migranti in Italia", redatto  dalla Commissione Straordinaria per la tutela e la promozione dei  diritti umani del Senato della Repubblica. Interverranno Pietro  Mercenaro, Annamaria Carloni, Carmine Antonio Esposito, Paolo Romano,  Adriana Tocco, Riccardo Polidoro, Antonio Mattone. ACCADEMIA DI BELLE ARTI Dalle 11.30 nella Galleria del Giardino dell'Accademia di Belle Arti  (via Bellini 36), la mostra "Giornale dall'Italia  -  Sguardi  d'Oriente", a cura del prof. Gianfranco D'Alonzo, raccoglie i lavori di  tre studentesse cinesi e riassume contestualmente il lavoro svolto  durante il Biennio di Specializzazione in Grafica D'Arte. Info 081 441  900. EX ASILO FILANGIERI Dalle 18 all'ex Asilo Filangieri, vico Maffei 4, assemblea di gestione  per organizzare gli spazi, elaborare il programma culturale, discutere  delle proposte per il centro di produzione indipendente. Info 081 617  4239. SALERNO EINAUDI Dalle 18 al Punto Einaudi di Salerno, corso Vittorio Emanuele 94, la  manifestazione "Racconti d''Architettura". Saranno presenti l'' autore,  architetto Davide Vargas, e Carlo Cuomo, a disposizione per ulteriori  ragguagli sulla manifestazione. Info 089 273 653. Libri FELTRINELLI MEGASTORE Dalle 17.30 al Feltrinelli megastore, via Santa Caterina a Chiaia 23, Enrico Morando e Giorgio Tonini, protagonisti della prim'ora dell'esperienza del Pd, nel libro "L'Italia dei democratici. Idee per un manifesto riformista" (Marsilio) propongono gli ingredienti essenziali di una possibile agenda per l'Italia: abbattere il debito pubblico, ridurre la disuguaglianza, tornare a crescere. Con gli autori ne parlano Massimo D'Alema, Berardo Impegno e Umberto Ranieri. Modera Virman Cusenza. In collaborazione con la Fondazione Mezzogiorno Europa. Info 081 240 5411. FELTRINELLI EXPRESS Dalle 18 alla Feltrinelli Express, Stazione centrale, piazza Garibaldi, si presenta il libro "'O vascio. Breve storia dei bassi napoletani" (Intra Moenia), di Concetta Celotto, con le fotografie di Sergio Siano. Con gli autori intervengono Luigi De Falco, Luigi Merola e Pietro Treccagnoli. Modera Luciano Scateni. Info 081 225 2801. STUDI FILOSOFICI Dalle 17 all'Istituto italiano per gli studi filosofici, via Monte di Dio 14, Arturo Martone, Riccardo Palmisciano e Alberto Postigliola presenteranno il libro di Massimo A. Bonfantini "Platone" (casa editrice Esi). Info 081 764 2652. PALAZZO REALE Nella sede della Fondazione Premio Napoli, Palazzo Reale, per "La settimana della Fondazione Premio Napoli": dalle 15 anteprima Eutopia: "I ferri del mestiere" (seminario su prenotazione) a cura del prof. Salvatore S. Nigro. Dalle 17.30 presentazione di "Il Principe fulvo", di S. Nigro (Sellerio). Intervengono Giancarlo Alfano, Mariella Muscariello, Matteo Palumbo, Marco Viscardi. Coordina Ugo M. Olivieri. Info 081 403 187. 
