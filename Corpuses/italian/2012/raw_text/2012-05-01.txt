ROMA - Non è un fine settimana classico, ma anche il mid week offre parecchie soluzioni per gli scommettitori. Diamo i consigli della redazione basandoci sulle quote proposte da Eurobet. In serie A tre segni 1 di redimento medio: quelli del Genoa, che non può permettersi di sbagliare, sul Cagliari (1,70), del Catania sul Bologna (1,90) e della Fiorentina sul Novara (1,45). Per alzare la vincita, quaterna completata con una sorpresa: il pari dell'Inter a Parma è offerto a 3,55. Si gioca anche anche in Inghilterra. In Premier sfida per un posto Champions tra Chelsea e Newcastle: il momento dei londinesi è eccezionale, ma il pensiero alla finale di Fa cup di sabato prossimo può incidere. Pronostichiamo una loro vittoria di stretta misura: la X con handicap 1.0 vale 3,65. Motivato dal posto dell'Europa che conta anche il Tottenham, che a Bolton ce la può fare: 2 a 1.95. In programma anche l'andata delle semifinali play off di Championship: Cardiff-West Ham da pari (3,15) e Blackpool, tornanto in alto con un gran finale, favorito sul Birmingham (2,30). In Spagna potrebbe essere il giorno del Real Madrid. Se i blancos vincono a Bilbao sono campioni: l'Athletic, rivale storica, farà di tutto per evitare di vedere la festa Real nel proprio stadio, ma la gara resta da 2 (1,55). Completa la quaterna una serie di segni 1: Atletico Madrid sulla Real Sociedad (1,40), Maiorca sul Rayo Vallecano (1,90) e Saragozza sul Levante (2,30). In Francia si può cercare la sorpresa. Il Psg, uscito sconfitto dalla trasferta di Lille, potrebbe accusare il colpo contro un St. Etienne rilanciato nella lotta per un posto in Europa League: la X vale 3,60. Sempre per il quarto posto, Lione favorito sul Valenciennes (1,50). Per il terzo posto invece, con un occhio al secondo, Lille di scena a Nizza: costieri tranquilli, ci sta il segno 2 (1,85). Per chiudere, una sfida salvezza: Ajaccio favorito sul Sochaux 1 a 2,30). Leggi i commenti I commenti dei lettori 
Sono in gravi condizioni ma non in pericolo di vita i due bambini di tre e sette anni rimasti intossicati, assieme al padre, dal monossido di carbonio in un appartamento a Rozzano alle porte di Milano. I bimbi, ricoverati all'ospedale San Paolo, sono sotto osservazione, ma coscienti. Anche il padre, portato alla clinica Humanitas in gravissime condizioni, dovrebbe salvarsi. A chiedere aiuto è stata la madre dei due piccoli che, rincasata nell'appartamento al primo piano dell'edificio in via Tagliamento, ha trovato marito e figli privi di sensi. Per i soccorsi sono intervenuti un'automedica, tre ambulanze e l'elicottero del 118. Sul posto anche i carabinieri e i vigili del fuoco. Secondo una prima ipotesi ci sarebbe stata una perdita di monossido di carbonio o dalla caldaia del riscaldamento autonomo, acceso visto il maltempo, o dalla canna fumaria. L'impianto è stato messo sotto sequestro per le verifiche che verranno effettuate dalla Asl. 
VERONA - "Non è stata una partita in nessun momento, era più pallanuoto". Luis Enrique commenta a Sky la gara pareggiata su un campo pesantissimo contro il Chievo. "Le squadre però hanno messo intensità di gioco, hanno fatto di tutto per vincere. Per noi è un punto che non serve a niente, dovevamo vincere ma non ci siamo riusciti". Pjanic in panchina: "E' stata una scelta tecnica, ma aveva anche un problema alla caviglia, e poi per lui non era uin campo adeguato". Allargando il quadro al rendimento generale, a chi gli domanda se la Roma abbia avuto poco carattere o carenze tecniche: "Nessuna cosa particolare da rimproverare ai miei ragazzi, siamo stati una squadra con alti e bassi, ma oggi non è il momento di fare il bilancio della stagione. Certo, siamo stati 3-4 volte con la possibilità di arrivare la terzo posto, ma abbiamo sempre sbagliato e questo è evidente, qualcosa è mancato. E ogni volta che succedeva questo non si arrabbiavano solo i tifosi, ma anche noi" DE ROSSI: "STAGIONE DA RIVEDERE" - "E' un anno da rivedere. E il perchè lo trovate nella classifica, su Luis Enrique confermo quel che penso, ma deciderà la societa", dichiara Daniele De Rossi a Sky. Sulla partita con il Chievo: "E' stato difficile giocare con questa pioggia, sembrava di rivivere la sera di Catania, quando rinviarono. Però paradossalmente abbiamo giocato meglio oggi di tante partite: ci avessimo messo sempre questo spirito, avremmo dei punti in più". SABATINI: "NON PENSIAMO ADDIO LUIS"- "Se stiamo pensando ad un eventuale addio di Luis Enrique a fine stagione? No, non stiamo pensando ad un suo addio anche se nel calcio bisogna guardare tutte le eventualità", così il direttore sportivo della Roma, Walter Sabatini, ai microfoni di Sky Sport. "Credo che la sua incertezza sia determinata dal fatto che lui senta di non godere di particolari consensi e che questo possa gravare sulla squadra - ha aggiunto - comunque vedremo nei prossimi giorni". Leggi i commenti I commenti dei lettori 
PALERMO - E' stato rilasciato il barbone di 50 anni che secondo le prime indiscrezioni, era sospettato dell' omicidio di Antonietta Giarrusso , la sessantacinquenne uccisa con 27 fendenti ieri nel suo negozio al centro di Palermo. Il clochard, che all'arrivo della polizia stava rovistando tra i rifiuti, sarebbe stato indicato agli investigatori da alcuni commercianti che lo avevano notato poco prima dell'omicidio di Antonietta Giarrusso in stato confusionale e molto nervoso aggirarsi in via Dante. A suo carico però non sono emersi elementi di accusa. LEGGI / Chi era Ninni, l'artista delle parrucche Il barbone è molto conosciuto proprio nella zona dove è stato commesso l'omicidio perché dorme tutte le notti sotto i portici di via Ottavio D'Aragona. L'uomo, bloccato da una volante della polizia, corrisponde alla descrizione fornita da alcuni negozianti di via Dante: i jeans  strappati, i capelli lunghi e l'età sarebbero quelli descritti. GUARDA / La scena del delitto Al Civico, dove il clochard è stato accompagnato in regime di Trattamento sanitario obbligatorio, c'è la polizia che ha già chiamato un medico legale e la Scientifica per i primi accertamenti. Il barbone sarà a breve trasferito a Partinico dove sarà ricoverato nel reparto di Psichiatria. 
MADRID - Il titolo per il Real Madrid è ad un passo e potrebbe arrivare già nella trasferta - difficile - a Bilbao. Josè Mourinho quindi è concentrato sull'obbiettivo e non si cura, o finge di farlo, della notizia che ha scosso la settimana in Liga, l'addio di Guardiola la Barcellona: "Non cambia nulla per il Real: non vedo dove potrebbe favorirci - commenta il portoghese - E' una decisione personale, lui è l'unico che conosce, l'unico che sa perchè, è il solo che può commentarlo. Ed è solo lui a dover fare ciò che lo rende felice, in ogni istante". "Alleno da 12 anni e quando arrivo a giugno e non ho una squadra da allenare mi annoio molto. Mi mancano allenamento e partita, partita e allenamento. Ma ciascuno sceglie la sua via, e va rispettato. Basta che lo soddisfi, perchè è la cosa più importante". Quanto alle ripercussioni per il Real, Mourinho è stato chiaro: "Il Real Madrid è il Real Madrid, continuerà sulla sua strada e per le sue scelte. La mia decisione di restare qui non ha nulla a che vedere con quel che fa l'allenatore di un'altra squadra". E per il prossimo anno, "qualsiasi altro rivale si presenterà, il Barcellona sarà il nostro grande avversario per lo scudetto". Leggi i commenti I commenti dei lettori 
BUCAREST - Il premier romeno Victor Ponta ha formato un nuovo governo composto da rappresentanti dal Partito di socialdemocratico (Psd). Ora dovrà aspettare lunedì 7 maggio per ottenere la fiducia in Parlamento. "Questo è un governo speciale, per un momento speciale. Abbiamo un mandato limitato nel tempo, fino alle elezioni che si terranno a novembre", ha detto Ponta. Ponta, a capo del Partito socialdemocratico, ha dichiarato di aver scelto ministri provenienti dal suo stesso partito e da quello dei liberali. Per guidare il ministero delle delle Finanze, Ponta ha deciso di scegliere un componente della Banca centrale del paese. Il presidente romeno Traian Basescu ha designato premier il leader dell'opposizione socialdemocratica, Ponta dopo la caduta del governo di centro destra, incaricandolo di formare un nuovo esecutivo. Ponta, 39 anni, e' stato fino al 2001 un magistrato. Nel 2004 venne eletto per la prima volta deputato. Grande ammiratore di Che Guevara, si definisce un uomo della sinistra intransigente . Ponta ha 39 anni ed è uno dei più giovani deputati della Romania e il leader del Partito socialdemocratico. E' stato ministro dal 2004 al 2008. 
RIZZICONI - Era già stato sindaco negli anni Ottanta. Stavolta aveva deciso di riprovarci con una lista civica. Raffaele Anastasi, 62 anni, stava tenendo un comizio a Rizziconi, paese della piana di Gioia Tauro - in provincia di Reggio Calabria - quando è stato colpito da un malore. Si è improvvisamente accasciato mentre parlava. A prestare i primi soccorsi sono stati alcuni medici presenti al comizio. Dopo pochi minuti però, capita la gravità della situazione, è stata chiamata l'ambulanza. Anastasi è morto mentre veniva trasportato in ospedale. L'uomo soffriva di cuore ed alcuni anni fa aveva già avuto un infarto. Funzionario della Regione, Anastasi si era ricandidato alla carica di primo cittadino con la lista civica "Uniti per Rizziconi. Ci sarebbe stato un ritardo nell'arrivo dell'ambulanza del 118 chiamata per soccorrere Raffaele Anastasi. A riferirlo sono stati alcuni testimoni. Quando già erano trascorsi venti minuti da quando era stato dato l'allarme, le persone che avevano soccorso Anastasi hanno deciso di chiamare un'ambulanza privata, che è giunta poco dopo ed a bordo della quale il candidato sindaco è morto mentre veniva portato nell'ospedale di Polistena. L'ambulanza del servizio pubblico è poi arrivata dopo circa mezz'ora sul posto, ma a quel punto il candidato sindaco era stato già prelevato dal mezzo di soccorso privato. Anastasi, durante il suo intervento, aveva avvertito dei suoi problemi di cuore esprimendo il timore che la sua patologia potesse provocargli problemi in caso di elezione. Circa un mese fa era stato ricoverato, sempre per problemi cardiaci, prima nell'ospedale di Polistena e poi in quello di Catanzaro Raffaele Anastasi era una persona benvoluta e molto nota a Rizziconi. Al pronto soccorso dell'ospedale di Polistena, dopo che si è diffusa la notizia della sua morte, si sono raccolte decine di persone tra cui anche altri candidati a sindaco. "Io sono un uomo non imparziale. Sono parziale, che sia chiaro. Per me i cittadini non sono tutti uguali. I cittadini onesti, che lavorano e portano il pane a casa, sono di serie A. Quelli che questo non lo fanno per scelta sono di serie B". Lo spiegava Raffaele Anastasi, il candidato sindaco di Rizziconi, piccolo Comune del reggino, morto stasera. Rizziconi, ha detto Anastasi in una intervista del 2011 pubblicata su Youtube nella quale presentava il suo programma elettorale, è un comune "fortemente attenzionato" dal ministero dell'Interno a causa della forte presenza della criminalità organizzata. Ma "qui - spiegava - c'è il 95-98% di cittadini che si alza alle cinque e mezza del mattino, va a lavorare e torna a casa alle sette di sera. Certe volte lo sbarca il mese e altre volte no". "Una risposta negata a un cittadino", era il suo ragionamento, rafforza la presa della 'ndrangheta sulla società. Perciò occorre da una parte dare risposte e dall'altra "una presenza dello Stato molto più forte". Lo slogan della lista, 'Uniti per Rizziconi' era "un paese normale per cittadini speciali". Dopo di che annunciava il suo programma elettorale: "Il Comune di Rizziconi è uno dei più ricchi. Bisogna avere una buona capacità di spendere bene le risorse che questo Comune ha. Il riscatto di un Comune cammina su due grandi binari: le attività culturali e i giovani. Questi saranno i due grandi filoni su cui camminerà la nuova amministrazione, insieme a una azione infrastrutturale seria sulla viabilità". 
