BERLINO  - E' uno dei fischietti internazionali più quotati e ora, con questo gesto, guadagnerà sicuramente l'apprezzamento di tanti appassionati di calcio. Un comportamento che, probabilmente, si vorrebbe anche dai direttori di gara italiani. Wolfgang Stark, uno dei migliori arbitri tedeschi, ha infatti chiesto ufficialmente scusa per l'errore che ha commesso oggi nel corso della partita Borussia Dortmund-Wolfsburg, quando ha assegnato agli ospiti un rigore che non c'era e che, con il senno di poi, ha indirizzato il corso del match. ' STARK: "HO RIVISTO L'AZIONE, MI SPIACE MOLTO" - "Ho rivisto l'azione e devo chiedere scusa, c'è stato un errore da parte mia - ha ammesso Stark dopo la partita -. Mi dispiace, non sarebbe dovuto accadere". Nel primo tempo, sull'1-0 per il Borussia, Stark ha assegnato un rigore contro i padroni di casa per un presunto fallo di mano sulla linea, dopo una conclusione a rete di Dost, da parte del difensore Marcel Schmelzer, per il quale è scattato il rosso diretto. Poi però le riprese filmate hanno dimostrato che il pallone aveva colpito il 'borussianò su un ginocchio, per poi finire 'di rimbalzò su un dito dello stesso Schmelzer. ''E' vero - ha aggiunto Stark -, il rigore e il cartellino rosso sono stati uno sbaglio da parte mia. Sono veramente dispiaciuto''. KLOPP: "DECISIONE CHE HA CAMBIATO IL MATCH" - E' stato inoltre stigmatizzato, anche dai 'medià tedeschi, l'atteggiamento dei giocatori del Wolfsburg che, nonostante si siano immediatamente resi conto che il fallo non c'era, hanno protestato in massa per ottenere il rigore. Non a caso, a fine partita il tecnico del Borussia Juergen Klopp non ha voluto stringere la mano al collega Lorenz-Guenther Koestner. ''Questa decisione ha cambiato il corso del match - ha commentato Klopp, a proposito dell'operato di Stark -. Uno mette in conto tutto, anche un rigore, ma ciò che ha deciso il match è stato quel cartellino rosso che ci ha fatto rimanere in dieci. Fino a quel momento eravamo stati nettamente superiori''. FEDERCALCIO: SCHMELZER NON VERRA' SQUALIFICATO - In un comunicato la Federcalcio tedesca ha confermato che Stark ha ammesso l'errore e che farà quindi in modo che Schmelzer non venga squalificato, affinché non sia ulteriormente penalizzato il Borussia, in questo caso la vittima più recente della cosiddetta tanto discussa 'tripla punizionè (rigore, espulsione ed automatica squalifica) che secondo tanti addetti ai lavori dovrebbe essere modificata. Leggi i commenti I commenti dei lettori 
Programma Lunedi 10 dicembre CIRCOLO LA GIOVANE ITALIA Ore 18.00 CINEMA RITROVATO HISTOIRES  D'EAU in collaborazione con SCRITTURE D'ACQUA La Vague di Étienne-Jules Marey (1891) Swimming in the sea di A. e L. Lumiere (1895) Dragoons Crossing the Sâone di A. e L. Lumiere (1896) Regen  di Joris Ivens  (1929) Taris  di  Jean Vigo   (1931) Le tempestaire di  Jean Epstein (1947) Isole nella laguna  di  Luciano Emmer   (1948) Une histoire d'eau di   J. L. Godard e  F. Truffaut  (1961) Ore 20.00 CINEBUFFET Ore 21.00 Opere in concorso CORTOMETRAGGI Nonna si deve asciugare di Alfredo Covelli Vodka tonic di Ivano Fachin La sera prima di Massimo Fallai In fondo a destra di Valerio Groppa Pretexto andaluso di  Letizia Lamartire Totore di Stefano Russo Gamba trista di Francesco Filippi DOCUMENTARI Pica!Pica!Pica! di Roberto Dassoni Un altro mondo di Luca Berardi Martedi 11 dicembre CINEMA ASTRA Ore 20.45 Evento speciale Scorie in libertà di Gianfranco Pannone (2012) in collaborazione con FESTIVAL AMBIENTE CINEMA UOMO interviene il regista Gianfranco Pannone Mercoledi 12 dicembre AUDITORIUM ASSISTENZA PUBBLICA Ore 20.45 Fuori concorso Buracos di Matteo Ferrarini (2012) Intervengono il regista, Matteo Pecorara e Luca Soncini Opere in concorso CORTOMETRAGGI La casa dei trenta rumori di Diego Monfredini Di là dal vetro di Andrea Di Bari Solo noi tre di Giampietro Balia Giovedi 13 dicembre AULA MULAS UNIVERSITA' DI PARMA Ore 17.00 Presentazione del libro SULLE TRACCE DEL VERO di Carmelo Marabello (edizioni Bompiani) Intervengono Carmelo Marabello, Sergio Manghi e Michele Guerra Venerdi 14 dicembre CINEMA EDISON D'ESSAI Ore 16.00 CINEMA RITROVATO Le sang des betes di George Franju (1949) A propos de Nice di Jean Vigo (1930) La Jetèe di Chris Marker (1962) Opere in concorso DOCUMENTARI Gli uomini della luce di Katia Bernardi Good buy roma di Gaetano Crivaro e Margherita Pisano Homo faber  di Samuele Wurtz Venerdi 14 dicembre CINEMA EDISON D'ESSAI Ore 20.45 Evento speciale Sic Fiat Italia di Daniele Segre in collaborazione con C. G. I. L. e SOLARES intervengono il regista, Patrizia Maestri (Segr. CGIL Parma) e Antonella Stasi (Segr. FIOM  Parma) Sabato 15 dicembre CENTRO POLIVALENTE P. P. PASOLINI MONTICELLI TERME Ore 17.00 IL CINEMA DEL REALE La scelta di Cecilia Mangini (1967) Felice Natale di Cecilia Mangini (1964) Incontro con Cecilia Mangini e Mariangela Barbanente Love birds  - Rebel loves in India- di Giampaolo Bigoli (2012) (Selezionato a IDFA) Incontro con il regista Giampaolo Bigoli Ore 20.00 CINEBUFFET Ore 21.00 L'ora blu di Stefano Cattini (2012) (Festival dei Popoli premio miglior film italiano) Incontro con il regista, Gualtiero Venturelli e Luca Gabrielli autori della colonna sonora Coordina gli incontri Sandro Nardi Domenica 16 dicembre CASTELLO DI MONTECHIARUGOLO Ore 15.00 ANTONIO MARCHI, CINEASTA In Puglia muore la storia di Antonio Marchi (1948) Nasce il Romanico di Antonio Marchi (1948) La liberazione di Montechiarugolo di Antonio Marchi (1945) Intervengono Roberto Campari e Anna Marchi Premio Antonio Marchi alla carriera a  CECILIA MANGINI Lunedi 17 dicembre CINEMA ASTRA Ore 16.00 CINEMA RITROVATO Terra di Spagna di Joris Ivens (1936) Film di Samuel Beckett (1966) Opere in concorso DOCUMENTARI In pecore pecunia di Michele Bertini Malgarini Quando Olivetti inventò il pc di Alessandro Bernard e Paolo Ceretto CINEMA ASTRA Ore 21.00 Evento speciale Nell'ambito della rassegna dedicata ai fratelli Taviani Cesare deve morire di Paolo e Vittorio Taviani (2012) In collaborazione con UFFICIO CINEMA COMUNE DI PARMA Intervengono l'attore Salvatore Striano e Giovanna Taviani Martedi 18 dicembre CINEMA ASTRA Ore 10.00 Proiezione per le scuole superiori di Parma Cesare deve morire di Paolo e Vittorio Taviani (2012) In collaborazione con UFFICIO CINEMA COMUNE DI PARMA Intervengono l'attore Salvatore Striano e Giovanna Taviani Martedi 18 dicembre CINEMA ASTRA Ore 21.00 Premiazione opere vincitrici Parma Film Festival 2012 A seguire Fughe e approdi di Giovanna Taviani (2010) Interviene la regista Giovanna Taviani Proiezione opere vincitrici Miglior Cortometraggio Miglior documentario Mercoledi 19 dicembre CINEMA EDISON Ore 20.45 Presentazione del libro Stanley Kubrick e me di Emilio D'Alessandro con Filippo Ulivieri (edizioni Il Saggiatore) Intervengono Emilio e Janette D'Alessandro e Filippo Ulivieri In collaborazione con SOLARES a seguire Full Metal Jacket di Stanley Kubrick (1987) I luoghi del festival CINEMA ASTRA P. le Volta, 3 Parma CINEMA EDISON L. go Otto Marzo, 9 Parma AUDITORIUM ASSISTENZA PUBBLICA Via Gorizia,5 Parma CIRCOLO LA GIOVANE ITALIA Via Kennedy,7 Parma AULA MULAS UNIVERSITA' DI PARMA P. le della Pace, 7/a Parma CENTRO POLIVALENTE PASOLINI Via Marconi, 13/bis Monticelli Terme (Pr) CASTELLO DI MONTECHIARUGOLO Piazza Mazzini, 1 Montechiarugolo (Pr) 
ROMA - Non sembrava Serie A. I novanta minuti di Roma-Fiorentina scivolano fra un'emozione e l'altra, scappano via in un battito di ciglia: è calcio esaltante, è (tanto) Zeman contro (poco) Montella, è lo spettacolo propriamente detto, è un qualcosa che in Italia si vede di rado. Vincono i giallorossi, alla migliore uscita stagionale nella serata più importante, quella della quarta vittoria consecutiva, che vuol dire continuità di risultati, prestazione e, soprattutto, assalto al terzo posto, specialmente in vista dello scontro fra Inter e Napoli di domani sera. I capitolini agganciano i toscani e, in attesa della sfida di Bologna, anche la Lazio. FUORI DE ROSSI  - Il prepartita vive di ricordi, quelli di Aquilani, Toni e Montella, al ritorno all'Olimpico, e di stupore: Zeman tiene in panchina Stekelenburg, Osvaldo e De Rossi. Gli ospiti, con Jovetic in gruppo solo per onor di firma e Pizarro indisponibile per la scomparsa della sorella, lanciano Cuadrado al fianco di Toni, con Olivera in regia. Il match parte con le marce alte: Pasqual al sesto calcia da fuori, blocca Goicoechea. Al 7' la Roma passa: Totti su punizione pennella sulla testa di Tachtsidis, che si libera di Roncaglia e schiaccia a terra. Sarebbe normale amministrazione per Viviano, posizionato sulla linea. Il verbo rimane al condizionale: l'estremo viola non muove un muscolo, facendosi inspiegabilmente superare dal pallone. Castan insacca arrivando in corsa, "scippando" la rete al compagno di squadra: istinti da centravanti per il difensore brasiliano. Poco prima del quarto d'ora arriva il pari, anch'esso su palla inattiva. Borja Valero mette in mezzo, la difesa della Roma sale per mettere gli avversari in fuorigioco: nella trappola cascano tutti tranne uno, Gonzalo Rodriguez, che parte da dietro e serve Roncaglia, mancino comodo per l'1-1. CI PENSA TOTTI  - La Fiorentina sembra guadagnare metri dopo aver impattato, è un fuoco di paglia che si spegne in quattro minuti. Difesa rivedibile, con Savic fuori posizione e Roncaglia a tenere in gioco tutti: Pjanic verticalizza per Totti che serve Destro, l'attaccante sbaglia lo stop ma fa di necessità virtù, restituendo palla al numero 10, che aggira il rientro di Aquilani e trafigge Viviano con un preciso tocco di collo esterno. La partita potrebbe prendere la via definitiva al 21': Olivera, a gioco fermo, sale sulla tibia di Pjanic. Banti e il quarto uomo sbagliano quel che non andrebbe sbagliato, solo giallo per l'uruguagio (e per Tachtsidis, accorso in difesa del bosniaco). Se i toscani non affondano subito il merito è di Rodriguez, capace al 28' di salvare prima su Destro e poi su Bradley e di fare altrettanto al 37', quando è un suo tackle disperato a negare a Pjanic la conclusione. I più pericolosi fra gli ospiti si confermano i difensori: Roncaglia spara da lontano al 34', Goicoechea dice no. Nella Roma funziona alla grande la catena di destra: minuto 43, lancio chirurgico di Bradley per Pjanic, l'ex Lione regala palla a Destro, tiraccio centrale dell'attaccante. MALE VIVIANO, BENE EL HAMDAOUI  - Primo tempo in archivio? Non ancora. Ultimo respiro, Totti cerca il jolly da 30 metri: lo pesca per demerito di Viviano, che manca goffamente l'intervento con i pugni. Vale il gol numero 221 in A per il capitano giallorosso e il doppio vantaggio per la squadra: togliendo il quarto d'ora dell'intervallo, dura meno di un minuto. Montella lascia negli spogliatoi Cassani e Olivera, inserendo Fernandez ed El Hamdaoui. L'ex Ajax sfrutta alla perfezione il cross da sinistra di Borja Valero, insaccando di testa da due passi grazie al cadeau di Balzaretti, che non chiude la diagonale. Nei sessanta secondi successivi succede di tutto. Florenzi incorna centralmente, risponde Viviano, poi Fernandez ha sul destro il pallone del 3-3 ma si fa rimontare sul più bello. I ritmi sono altissimi, all'8' Castan cintura un po' troppo amorevolmente Toni, Banti lascia proseguire, episodio limite. DESTRO SBAGLIA TUTTO  - I minuti che vanno dal nono al dodicesimo sono quelli in cui Destro cerca di attentare al record di gol sbagliati nel minor arco di tempo, ammesso sia mai stato registrato. Pjanic stoppa un gran lancio di Tachtsidis e da destra premia l'inserimento centrale di Bradley, l'americano arriva e calcia in corsa, Viviano risponde lasciando lì la sfera, il centravanti avrebbe tutta la porta a disposizione ma spara sui centimetri coperti dal piedone di un sontuoso Rodriguez. Al 10' Florenzi lo mette solo davanti al portiere ma l'ex senese, forse scottato dall'errore precedente, non calcia, optando per un mal riuscito tocco verso un compagno inesistente. Il tris si chiude con una mancata ricezione di un cross vellutato di Tachtsidis: è decisamente lo sbaglio meno grave dei tre. Zeman regala i 25 minuti finali a Perrotta e De Rossi, Totti al 21' non ha la forza per concludere su cross di Piris, Toni lo imita regalando a Goicoechea un colpo di testa su invito di Cuadrado. Che non sia la serata di Destro lo si capisce nuovamente a ridosso della mezz'ora: incornata da due passi, traversa, Marquinhos insacca ma il gioco è fermo. Faverani ha rilevato un presunto offside dell'attaccante: il replay non sembra dare ragione al guardalinee. OSVALDO DOPO I BRIVIDI  - De Rossi entra bene in partita, lanciando alla perfezione Bradley: l'americano mette a lato di testa. Montella si gioca la carta Seferovic nel finale, al 39' Fernandez scarica per Cuadrado, destro secco, Castan ci mette il piede in respinta ed esulta come dopo il gol. Al 42' l'Olimpico sente tutto il gelo della nottata romana. El Hamdaoui irride De Rossi in dribbling sulla trequarti e imbuca per Seferovic, partito in posizione regolare. Il sinistro è di buona fattura, lo è anche la risposta di Goicoechea. L'estremo difensore non fa in tempo a prendersi gli applausi: uscita allegra sul corner seguente, pallone sulla testa di Aquilani, davanti agli occhi del 10 viola passano tutti gli anni col giallorosso sulla pelle. Il colpo è ben indirizzato ma lento, Bradley sulla linea corona una gran prestazione sparando in cielo tutte le paure. È il segnale giusto, la serata è della Roma. Ripartenza, Osvaldo per Perrotta che innesca subito Totti, libero sulla sinistra. Niente tiro, tunnel a Rodriguez per chiudere l'azione e regalare a Osvaldo l'ennesima occasione di serata: l'italo-argentino non imita Destro, "puntata" da bomber di razza, 4-2, titoli di coda. Purtroppo. Di partite così, in Italia, ne abbiamo un gran bisogno. Roma-Fiorentina 4-2 (3-1) Roma (4-3-3): Goicoechea 6.5; Piris 6, Marquinhos 6.5, Castan 6.5, Balzaretti 5; Bradley 7, Tachtsidis 6.5 (20' st De Rossi 5.5), Florenzi 6 (20' st Perrotta 6); Pjanic 7.5, Destro 5.5 (29' st Osvaldo 6.5), Totti 8.5 (Lobont, Stekelenburg, Burdisso, Dodò, Romagnoli, Taddei, Lamela, Marquinho, Lopez). All.: Zeman Fiorentina (3-5-2): Viviano 4.5; Roncaglia 6, Rodriguez 7, Savic 5; Cassani 5.5 (1' st El Hamdaoui 6.5), Aquilani 5, Olivera 4.5 (1' st Fernandez 6), Valero 6, Pasqual 5.5; Cuadrado 5.5, Toni 5 (38' st Seferovic 6). (Lupatelli, Neto, Tomovic, Della Rocca, Llama, Romulo, Migliaccio, Jovetic, Bernardeschi). All.: Montella Arbitro: Banti di Livorno 4.5 Reti : 7' pt Castan, 14' pt Roncaglia, 19' e 45' pt Totti, 1' st El Hamdaoui, 43' st Osvaldo Ammoniti : Cassani, Rodriguez, Roncaglia e Cuadrado per gioco falloso, Olivera e Tachtsidis per reciproche scorrettezze Recupero : 0 e 3' Leggi i commenti I commenti dei lettori 
ROMA - "Questa squadra è competitiva, lo dico da inizio anno: vogliamo recuperare punti a chi ci sta davanti, ci sono ancora diverse squadre e cercheremo di superarle una alla volta". Zdenek Zeman gongola, finalmente ha visto la sua Roma: il 4-2 alla Fiorentina è un risultato che va stretto ai capitolini. "Per me è sempre stata questione di convinzione. Nell'ultimo periodo stiamo dimostrando, con i risultati, la nostra forza. Abbiamo sbagliato soltanto la partita con la Juventus, anche nel derby eravamo stati condizionati solo dall'espulsione di De Rossi". BENE TACHTSIDIS  - E proprio De Rossi, tenuto in panchina a inizio gara, è uno dei nodi del post partita. "Tachtsidis ha fatto una buona partita, ha sbagliato qualche palla ma bisogna rischiare nei passaggi, non sempre si indovinano: De Rossi è entrato nel secondo tempo in una situazione diversa, doveva proteggere la difesa perché eravamo in vantaggio. Nella mia rosa tutti possono giocare e io devo fare delle scelte: le polemiche ci saranno sempre, ma se vinciamo tutto va a posto. Non so come stia vivendo questa situazione Daniele, bisogna chiederlo a lui: mi rendo conto che se non si va in campo non si è felici, ma devo decidere come utilizzare al meglio i miei elementi". VOGLIA E APPLICAZIONE  - Il tecnico boemo esalta la prestazione dei suoi. "Sapevamo che per vincere dovevamo fare qualcosa in più del normale, la Fiorentina è una buona squadra, che gioca e lascia giocare. Ne abbiamo approfittato, con una gara di voglia e applicazione". Qualche analisi viene riservata anche ai singoli. "Pjanic ha fatto molto bene, come a Siena: nel ruolo di esterno offensivo può rendere tanto e aiutare la squadra in entrambe le fasi. Marquinhos al Mondiale Under 20? Dobbiamo lasciarlo andare, le nazionali vengono sempre prima dei club. Osvaldo ha ancora problemi fisici ma si è messo a disposizione, ho scelto Destro dal primo minuto anche se continuo a dire che voglio utilizzarli insieme". Leggi i commenti I commenti dei lettori 
Le possibili polemiche per l'esclusione di De Rossi. La panchina di Osvaldo. Le assenze della Fiorentina, che ha dovuto fare a meno dei suoi due uomini migliori, Pizarro e Jovetic. Gli errori di Viviano. Tutto è passato in secondo piano di fronte allo spettacolo dell'Olimpico, che ha mandato in scena la più bella partita di questo campionato. Alla vigilia erano tutti lì a chiedersi: meglio Montella o Zeman, meglio il calcio ragionato ed elegante della Fiorentina oppure quello più elettrico e profondo della Roma? Deve avere più rimpianti la Roma per non aver ingaggiato Montella o, la stessa Roma, deve invece essere contenta di un tecnico capace di valorizzare Marquinos, Florenzi, Lamela? Più bravo Montella a rigenerare Toni o più bravo ancora Zeman a far vivere una seconda giovinezza a Totti? Bene, il campo ha spazzato via tutti questi dubbi, tutti questi interrogativi, perché  la bravura dell'uno non deve essere per forza la debolezza dell'altro, si può giocare bene al calcio in vari modi e soprattutto si può giocare una bellissima partita di calcio se si affrontano due squadre che sanno sempre cosa fare. E lo fanno nel migliore dei modi. Roma-Fiorentina è stato un incontro, anzi un confronto, tra due diverse filosofie di gioco, ma alla fine tutte e due le squadre hanno mostrato la parte migliore di loro. Ha vinto la Roma, che così si rilancia alla grande in classifica, ma i viola hanno dimostrato, anzi confermato, che il calcio non è fatto solo di attese, di sospiri, non si deve per forza aspettare l'errore dell'altro, ma si può cercare di essere se stessi. Sempre, anche nelle difficoltà. Sono così arrivati sei gol, ma soprattutto è così nata una partita che ha fatto divertire e ha dato l'impressione di divertire gli stessi protagonisti in campo. Fantastico vedere il giovane Cuadrado sempre alla ricerca della profondità, sempre pronto a mettere in campo tutte le sue qualità tecniche, e ancora più bello, un autentico show, vedere uno straordinario Totti a tutto campo, capace di impreziosire la sua partita con la punizione del primo gol, poi con una doppietta, per finire con l'assist del 4-2. Sembravano ritrovarsi tutti, i titolari e chi è subentrato a gara in corsa, in quel desiderio di giocare a calcio, nel rispetto dei tempi e degli spazi, ma con la voglia soprattutto di offrire al pubblico, dello stadio e televisivo, qualcosa in più. Qualcosa che assomigliasse più a uno spot, a uno spettacolo, che a una delle tante partite a cui abbiamo assistito finora, così poco colorate da non rimanere impresse nella nostra memoria. Roma-Fiorentina no, Roma-Fiorentina ci lascia il sapore del calcio vero e forse la sensazione che abbiamo perso una settimana a discutere di Zeman o Montella: meglio uno o l'altro? Come se non  ci fosse spazio, come invece è stato, per due tecnici - così diversi e così lontani - che però hanno in comune l'amore per il bel gioco. E detta così, sembra di parlare di due marziani. Leggi i commenti I commenti dei lettori 
ROMA - La Fiorentina perde a Roma dopo una gara spettacolare, ma Vincenzo Montella non esprime particoalre rammarico: "Stasera non bisogna fare drammi, abbiamo fatto tanti risultati consecutivi e una sconfitta contro questa Roma ci sta, non siamo invincibili. Se presi nel modo giusto, i passi falsi possono solo fare bene". "E' stata una partita molto divertente, soprattutto per i tifosi della Roma... Entrambe le squadre hanno giocato a viso aperto, perdendo qualche volta le distanze e l'equilibrio in campo, una gara tatticamente molto strana e aperta. Non abbiamo sbagliato l'approccio, piuttosto il primo passaggio in uscita. Il campo era strano, pieno di sabbia e con qualche buca, ma d'inverno può capitare e poi per Totti il campo sembrava perfetto, quindi questa non è una scusante. Piuttosto abbiamo avuto qualche occasione per pareggiare nel finale, ma per la verità la Roma ha creato di più. Nell'interpretazione della gara possiamo fare meglio, ma per voglia e grinta c'eravamo: andiamo avanti a testa alta, anche stasera abbiamo giocato con orgoglio". Sui singoli: "Cuadrado ha giocato in un ruolo nuovo e non era nelle condizioni migliori. Ma se avessimo avuto più qualità nel gioco, anche Cuadrado avrebbe avuto più possibilità. Gli errori di Viviano? Dal campo non si può dare un giudizio chiarissimo sugli episodi, si rischia di sbagliare: rivedrò quanto accaduto per capire. Fare un processo a Viviano, del resto, sarebbe troppo facile: se devo dirgli qualcosa lo farò di persona". Infine Montella ha svelato i rapporti mantenuti con i dirigenti della Roma dopo il contatto avvenuto in estate: "Con Baldini ho mantenuto buoni rapporti anche se a volte i dirigenti sono bravi a tirare in mezzo storie che non esistono". Leggi i commenti I commenti dei lettori 
