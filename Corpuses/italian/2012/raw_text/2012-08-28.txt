In primo piano PIETRE CHE CANTANO Parte la XIX edizione di PietreCheCantano, il festival che anima la splendida cittadina di Cisternino con eventi musicali, proiezioni e dibattiti. Il focus della manifestazione 2012 è infatti concentrato sulla declinazione della musica attraverso le diverse branche dell'arte, con un'attenzione particolare alle interazioni con cinema, teatro, arti visive e tradizione. Alle 18, in piazza Vittorio Emanuele, tavola rotonda su "La produzione musicale in Puglia" (ingresso libero).  Alle 21 a piazza Vittorio Emanuele, "A. A. A. Colonne (sonore) del sud cercasi!". Il programma della serata prevede incontri, dibatti, proiezioni e ascolti sul rapporto fra suono e cultura, con una particolare analisi del contesto pugliesi e delle eccellenze del territorio. Il programma prevede la visione e l'ascolto di vari contributi audio-visivi, nonché la presenza di Giuseppe Sansonna, Paolo De Falco, Pippo Foglianese, Massimo Barilla, Silvestro Sabatelli e Luigi Morleo. Ingresso libero. RITRATTI FESTIVAL È la musica di Mozart a chiudere il festival Ritratti. Alle 21 al chiostro di Palazzo San Martino, l'ultimo appuntamento è firmato dal "Mozart reloaded", la trascrizione d'epoca  di Peter Lichtenthal (Pressburg 1780 - Milano 1835). Info 320.664.63.95. FESTIVAL BAROCCO Durante il Seicento e soprattutto il Settecento, Napoli fu il centro musicale più importante d'Europa, E fu nell'altra capitale della musica di quell'epoca, cioè Parigi, che i maestri napoletani lasciarono un segno profondo e la scuola napoletana divenne scuola "italiana" tout court. Oggi i "bon bon musicali da Napoli a Parigi" rivivono nel Barocco mon amour, l'appuntamento delle 21 nel castello normanno svevo di Mesagne. Protagonisti sono il soprano Christina Larsson Malmberg e la Piromàfo baroque ensemble, con Dan Laurin (flauto a becco e direzione), Anne Paradiso (cembalo) e Mats Oloffson (violoncello). Info baroccofestival. it TRANI FILM FESTIVAL È cambiata la location ma resta immutato il fascino della rassegna cinematografica "Trani film festival", che quest'anno è per la prima volta ospitato sulla terrazza di Palazzo San Giorgio. Le proiezioni restano attive giorno e notte. Si parte dalle 10 alle 12.30, con i film della sezione fuori concorso "Doc Exposure" (previste segnalazioni e menzioni speciali), per poi proseguire dalle 17 alle 19 con l'altra sezione fuori concorso "Show case". Dalle 20.30 è invece in programma la proiezione delle opere in concorso, suddivise nelle categorie "Clipping", "Short", "Medium", "Long" e "Opera Prima". Ingresso libero. BARI X BARI Una caccia al tesoro per i vicoli di Bari vecchia. È in programma dalle 17,30 l'appuntamento promosso dall'associazione Start, rinviato la settimana scorsa. Un modo piacevole e giocoso per scoprire il fascino del borgo antico, nell'ambito del cartellone estivo promosso dal Comune. Il raduno per la "caccia" è al fortino. In serata, tornano gli appuntamenti in piazza Mercantile:  sul palco la band "I Komandanti". Ingresso libero. FABULARASA & MIRABASSI È un'altra grande firma del jazz mondiale a concludere la quinta rassegna musicale "Al gazebo Dal Canonico": a Mola di Bari (in Contrada Brenca) alle 21 si esibiscono i Fabularasa & Gabriele Mirabassi, nell'unica data in programma al Sud Italia. Info  347.271.31.40. DOES A PANE E POMODORO La pausa estiva di ferragosto lascia il passo al consueto appuntamento settimanale dell'associazione culturale "... does": nella spiaggia di Pane&Pomodoro, dalle 20 come ogni mercoledì  è in programma l'incontro metropolitano a ingresso gratuito che unisce arte, market di artigianato locale, vintage, performance, dj set e live band allo splendido panorama serale della spiaggia più amata dai cittadini baresi. Teatro ANTIGONE Per il Baxta festival, in località SS Steffani di Vaste, alle 21  la compagnia teatrale 'A sud del raccontò diretta da Alfredo Vasco porta in scena "Antigone". Info 338.987.05.96. MUCCIA A Gravina in Puglia, in piazza Benedetto XIII, alle 21 è in programma "Muccia  -  Una tenera commedia sulla precarietà del lavoro" . Ingresso libero. BALLETTO DEL SUD Al teatro romano di Lecce, oggi e domani alle 21,30 il Balletto del sud di Fredy Franzutti, nell'ambito di Itinerario danza porta in scena "Fedra". Info 0832.24.65.17. Musica MINO DE SANTIS Alle 21,30 nel chiostro del Palazzo della cultura di Galatina, Mino De Santis presenta il suo cd Caminante. Ingresso libero. HAMMER TO FALL Al Friendly pub di Martina Franca, alle 22 si esibiscono gli Hammer to fall, Queen tribute band. Info 338.711.56.34. MUSICA NEL CHIOSTRO A Rutigliano, alle 21 nel Chiostro di Palazzo San Domenico, per Musica classica nel chiostro, si esibiscono Federica Losacco e Vito Savino. Ingresso libero. BALLAROCK A Torre dell'Orso a Otranto, alle 22 al Relitto summer bar ultimo appuntamento con Ballarock, dj e vj set. Ingresso libero. STELLA GRANDE Stella Grande e Le Anime bianche sono i protagonisti del concerto in programma alle 21 in piazza Libertà a Ostuni. ingresso libero. CLAUDIO BAGLIONI Al Palio Café di Taranto alle 21,30  si esibisce la tribute band di Claudio Baglioni. Ingresso libero Cinema THE ARTIST A Montalbano di Fasano, in piazza XIV maggio, alle 21 si proietta The artist, con la regia di Michel Hazanavicius. Ingressol ibero. AIRICICLOTTERI All'Arena Airicilotteri in via Massimi Losacco, alle 20,30 si proietta Il cuore grande delle ragazze di Pupi Avati. Info airiciclotteri. blogspot. it LO SGUARDO DI OMERO Con la proiezione di Mare chiuso, alle 20 nel porto turistico di San Foca prende il via la rassegna Lo sguardo di Omero che conclude la prima giornata alle 22,15 con l'Omaggio all'Albania. Info 320.063.13.70. Libri SPIAGGE D'AUTORE Triplo appuntamento per Spiagge d'autore: alle 19 alle Maldive del Salento di Salve, Lorenza Ghinelli presenta il suo 'La colpà e Claudio Volpe il suo "Il vuoto intorno". Alle 20,30 Giorgia Wurth conversa con Fabio Salvatore al Museo Valentino di Castellaneta. Ingresso libero. LIBRIAMOLA Per la rassegna LibriaMola, alle 20 nel castello Angioino di Mola di Bari, lectio magistralis della fotografa Chiara Samugheo, "Una vita per la fotografia". A seguire, si esibisce il duo Improntu, Annalisa Mannarini e Raffaella Lobasso. Ingresso libero. POESIE NELL'ISOLA A Taranto, nel Chiostro di Santa Chiara, alle 20.30 Poesia nell'Isola. Tre autori LietoColle in rassegna: Gian Luca Misturini, Daniela Liviello e Maria Grazia Palazzo. ingresso libero. FORGOTTEN TIMES Alle 19 nell'atrio della biblioteca comunale di Bitonto, Magda Croce presenta "Forgotten times". Ingresso libero. Agenda BON APPETIT Ad Adelfia in largo Cantone alle 21 è in programma "Bon appetit - Adelfia a tavola" - Esibizione culinaria con le ricette dei ristoranti adelfiesi. ingresso libero. EROS ROMANO Alla Masseria Quis ut Deus di Crispiano, alle 20,30 è in programma l'incontro con il professor Aldo Luisi sull'Eros del mondo romano e greco. Info 099.811.01.16. BIRRA TRA I TRULLI Ad Alberobello, nel piazzale dell'Opera don Guanella (in via Bainsizza), dalle 19.30 è in programma la Festa della birra, "Birra tra i trulli". Ingresso libero. CASTELLO E DINTORNI Alle 21 al Castello Dentice di Frasso di Carovigno, è in programma l'ultimo appuntamento con Castello e dintorni sotto le stelle, visite guidate le sere d'estate. Info 339.299.43.31. GROTTE CASTELLANA Alle Grotte di Castellana, alle 21,30 proseguono gli appuntamenti con le Speleonight, visite notturne guidate (per info www. grottedicastellana. it). 
L'AQUILA - In un silenzio quasi totale, interrotto solo da timidi battiti di mani al passaggio degli stendardi della città e dell'Università, le autorità hanno aperto all'Aquila il corteo della Perdonanza, il 718° nella sua storia, il quarto dal terremoto del 6 aprile 2009 che ha devastato la città e i paesi vicini. C'erano il ministro per la Coesione territoriale, Fabrizio Barca, il sindaco di Roma, Gianni Alemanno, l'ex sottosegretario alla presidenza del Consiglio, Gianni Letta, il presidente della Provincia, Antonio Del Corvo, quello della Regione, Giovanni Chiodi e il sindaco dell'Aquila, Massimo Cialente. Non ci sono più le proteste e i cori del 'popolo delle carriole', come negli anni passati, ma a ricordare che L'Aquila è ancora una città distrutta e con gravi difficoltà economiche, rese ancora più gravi dalla crisi, ha provveduto un gruppo di precari con alcuni striscioni sollevati, sempre in assoluto silenzio, al passaggio di Barca e Letta. All'attenzione del ministro i precari hanno posto soprattutto la questione relativa al concorso per l'assegnazione di 300 posti, che prevede la partecipazione indiscriminata alla preselezione anche da parte di chi lavora già da anni. Barca, arrivato al punto in cui i manifestanti si erano radunati, ha lasciato il corteo per ascoltare le loro richieste. FOTO - I precari incontrano Barca Ad assistere al corteo, composto da 1500 figuranti, tantissimi aquilani e turisti. Applausi scroscianti, come sempre, solo per i vigili del fuoco e per i volontari della Protezione civile. Ha applaudito, invece, i suoi concittadini, il sindaco della città, Massimo Cialente, che ha consegnato nelle mani del delegato della Santa Sede, Francesco Coccopalmerio, la Bolla che Celestino V donò alla città, grazie alla quale i fedeli ottengono, attraversando la Porta Santa della Basilica di Collemaggio, il perdono dai peccati. "Abbiamo bisogno del miracolo di una città ricostruita - ha detto l'arcivescovo dell'Aquila,  Giuseppe Molinari - . Chiediamo al Signore case e lavoro per tutti". 
BOLOGNA - Grossa contestazione questo pomeriggio nei confronti del Bologna. Nel mirino il presidente Albano Guaraldi e il direttore generale Roberto Zanzi. Centocinquanta persone davanti ai cancelli di Casteldebole presidiati dalla Digos. Guaraldi ha interrotto il Cda del Bologna Fc e si è avvicinato ai cancelli per dialogare. Ma presto il confronto è degenerato in un'aperta contestazione, sono volati insulti, addirittura uno sputo verso il numero uno del club rossoblù. I tifosi gli hanno rinfacciato l'imminente vendita di Gaston Ramirez, che sta per firmare al Southampton, e lo smantellamento di buona parte della squadra titolare dello scorso anno. C'è anche chi ha contestato il quinquennale a Diamanti, firmato dal trequartista azzurro la scorsa settimana. La Digos ha consentito l'ingresso a una delegazione di manifestanti che in questo momento stanno parlando con Guaraldi e Zanzi in sede. Ma tutti gli altri tifosi sono ancora davanti ai cancelli del centro tecnico Niccolò Galli ad aspettare l'uscita del presidente e del direttore generale. Applausi solo per la squadra, l'ex capitano Portanova attualmente squalificato sei mesi per omessa denuncia e il tecnico Pioli. Il confronto fra Guaraldi, Zanzi e i 4-5 tifosi, è terminato alle 19.15. I sostenitori hanno detto di aver rinfacciato al club la mancanza di programmazione e la poca trasparenza. Guaraldi avrebbe risposto così: "Se giovedì non si risolve la situazione col Southampton, allora Gaston resta qui". Rinforzi ne arriveranno: "Con due giocatori siamo già in parola". Così Guaraldi nel colloquio terminato da poco. Leggi i commenti I commenti dei lettori 
UDINE - Per il secondo anno di fila l'Udinese ingoia il boccone amaro dell'eliminazione alle porte della Champions League e deve rimandare ancora il sogno di far parte dei grandi d'Europa. Un'eliminazione che brucia ancora di più di quanto non sia avvenuto lo scorso anno con l'Arsenal anche perché i bianconeri si sono fatti raggiungere a 18' dalla fine e hanno finito per inchinarsi solo ai rigori. Ha vinto la squadra che si è dimostrata, sul campo, più fresca e concreta. L'Udinese ha sbagliato troppo (specie sull'1-0). E alla fine ha pagato con gli interessi. BRKIC SALVA IL RISULTATO - Spedita in fretta in archivio la beffa di Firenze, Guidolin ha rispolverato lo stesso 11 di Braga con Fabbrini a sostegno di Di Natale e Basta e Armero di nuovo sugli esterni. L'Udinese ha faticato a ritrovare le giuste misure e per poco non è andata sotto: è stato provvidenziale Brkic ad opporsi a un sinistro ravvicinato di lima, lanciato solo davanti alla porta da Mossorò bravo a sfruttare un errore sulla trequarti di Willians. BASTA INVENTA, ARMERO SEGNA - Il brivido ha svegliato i bianconeri che, complici anche i ritmi lenti tenuti dai rivali, hanno pian piano preso le misure ai tagli in profondità di Lima e hanno preso coraggio. E dopo aver fatto le prove generali in contropiede con Di Natale, hanno sfruttato una doppia invezione di Fabbrini e Basta per passare al 25' con un colpo di testa in tuffo di Armero. BETO EVITA IL PEGGIO - Il Braga ha accusato il colpo. Ha reagito con tanta frenesia e poca lucidità ma l'Udinese non ha trovato il colpo del ko: merito soprattutto di Beto, bravo ad opporsi, prima della fine del tempo, a un colpo di testa di Domizzi poi ad un sinistro velenoso di uno scatenato Armero. ARMERO, SCIVOLONE AMARO - La mancanza di cinismo è costata carissima all'Udinese che nella ripresa, dopo un'altra clamorosa occasione fallita da Armero, scivolato a tu per tu col portiere, ha dovuto fare i conti con un ben altro Sporting. Un Braga molto più incisivo e determinato, bravo ad alzare Viana sulla linea dei trequartisti e micidiale dopo l'innesto di Ruben Micael al posto di un evanescente Amorim. MICAEL, INNESTO VINCENTE - Brkic ha fatto il massimo opponendosi alle conclusioni di Viana (2), Alan, Ismaily e Mossorò ma nulla ha potuto, al 72', quando proprio Micael si è fatto trovare pronto al colpo di testa vincente ravvicinato su un centro di Mossorò. UDINESE STANCA AI SUPPLEMENTARI - L'Udinese ha accusato il colpo e non è più riuscita a reagire. Inevitabili i supplementari in cui la squadra di Guidolin è parsa subito più stanca ma ha saputo resistere coi denti a un Braga che ha rinnovato la linea dei trequartisti (dentro anche Paulo Cesar ed Eder) per trovare lo spunto vincente. Per fortuna dei bianconeri, Lima è arrivato tardi all'appuntamento a porta vuota con l'assist di Micael nell'occasione migliore. MAICOSUEL, CUCCHIAIO INDIGESTO - Prima dei rigori, il pubblico del Friuli ha avuto un solo sussulto, quando Armero, solo davanti a Beto, si è allungato troppo il pallone sciupando una nuova occasione d'oro. Poi, nella lotteria dal dischetto, c'è stato poco da fare. Perfetti gli uomini di Peseiro, ingenuo Maicosuel che ha fallito l'unico tiro con un ingenuo cucchiaio che non ha sorpreso Beto. E così i sogni di gloria sono volati in fumo. UDINESE-SP. BRAGA 5-6 dcr (1-0, 0-1, 0-0, 0-0) Udinese (3-5-1-1): Brkic 7; Benatia 7, Danilo 6.5, Domizzi 6.5; Basta 6.5, Pinzi 6, Willians 5 (1'st Badu 6.5), Pereyra 5.5 (24'st Pasquale 5.5), Armero 5.5; Fabbrini 6.5 (35'st Maicosuel 5); Di Natale 5 (93 Pawlowski, 16 Coda, 24 Muriel, 75 Heurtaux). All. Guidolin . Sporting Braga (4-2-3-1): Beto 7; Leandro Salino 6.5, Douglao 6, Paulo Vinicius 6, Ismaily 7; Custodio 6.5, Hugo Viana 7; Alan 6 (45' st Paulo Cesar sv), Ruben Amorim 5.5 (14' st Ruben Micael 7), Mossorò 6.5 (17' st Eder sv); Lima 6.5. (1 Quim, 4 Nuno André Coelho, 17 Eder, 22 Djamal, 83 Carlao). All. Peseiro 6.5. Arbitro : Kuipers (Olanda) 6. Reti : nel pt 25' Armero; nel st 27' Ruben Micael. Sequenza rigori : Domizzi, segnato; Lima segnato; Pinzi segnato; Custodio segnato; Maicosuel parato; Eder segnato; Armero segnato; Paulo Cesar segnato; Di Natale segnato; Ruben Micael segnato. Angoli : 11-6 per il Braga. Recupero : 0' e 2'. Ammoniti : Pinzi, Di Natale, Mossorò per gioco scorretto. Spettatori : 21.000. Leggi i commenti I commenti dei lettori 
Disagi a Fiumicino per 123 passeggeri diretti a San Pietroburgo, rimasti a terra a causa di un guasto tecnico all'aereo della compagnia russa Rossiya. Stando alle testimonianze di alcuni viaggiatori l'aereo ha iniziato a spostarsi di pochi metri sulle vie di rullaggio e il comandante durante l'avvio del motore si è accorto di un'anomalia e ha notato la fuoriuscita di fumo bianco da uno dei motori. Per motivi di sicurezza ha deciso di tornare nella piazzola di sosta. Dopo un'attesa di oltre due ore a bordo, i passeggeri sono scesi per essere trasferiti, a cura della compagnia aerea russa, in un ristorante dello scalo e questa notte la trascorreranno in un albergo situato nella zona aeroportuale. L'aereo, invece, è stato spostato in un hangar dell'assistenza per essere ispezionato e riparato. Il guasto, a quanto si è potuto apprendere da fonti della Rossiya, è legato alla rottura di un piccolo tubo dell'olio del motore. La compagnia russa, peraltro, sta ora inviando da San Pietroburgo un aereo con a bordo i tecnici che dovranno provvedere a sostituire il componente guasto e conta di far ripartire i passeggeri domani in mattinata. 
UDINE - "Lo sport è crudele. Solo chi ci è passato sa cosa stiamo passando ora". E' distrutto Francesco Guidolin dopo la seconda eliminazione di fila nel playoff di Champions League. E la sua disamina a fine partita è amarissima. "Siamo amareggiati. Mi dispiace per me, che forse non avrò altre occasioni del genere, per i ragazzi, che hanno dato tutto, e per i tifosi. E' una maledizione che si ripete. Evidentemente non sono in grado di guidare una squadra in Champions: ci sono arrivato troppe volte vicino e non l'ho mai presa". UN'ELIMINAZIONE MERITATA - Guidolin fa quasi un masochistico mea culpa: "E' passata la squadra che nei 120' ha dimostrato di meritarlo di più. Faccio i complimenti al Braga. Noi di più non siamo riusciti a proporre e quindi mi prendo tutte le responsabilità del caso. Si vede che non sono stato in grado di preparare a dovere la squadra per arrivare al meglio all'appuntamento. Ora ho solo tanta voglia di riposare e di cancellare in fretta questa amarezza: devo andare a casa e fare delle riflessioni approfondite sul futuro". LARINI: GUIDOLIN? E' L'AMAREZZA" - "Le frasi di Guidolin? L'amarezza del momento fa dire certe cose. Siamo tutti amareggiati per quest'uscita dalla Champions League e capiamo benissimo il dispiacere dell'allenatore". Secondo Larini, "sono momenti dettati dallo sconforto, ma bisogna subito tornare a fare il nostro lavoro e dobbiamo far calmare le acque". Ma quanto incide lo stress su Guidolin che già alla fine dello scorso campionato aveva manifestato disagio? "A questi livelli incide molto - risponde il d.s. - ma come altre volte verrà smaltito. Bisogna avere tempo, che lenisce tutte le ferite: uscire per la seconda volta consecutiva dalla Champions dispiace moltissimo, Guidolin va capito". Leggi i commenti I commenti dei lettori 
ROMA - Nessuna particolare sorpresa nelle altre quattro sfide di ritorno degli spareggi che danno accesso alla Champions League in programma martedì sera. Staccano dunque il pass per la fase a gironi Malaga, Bate Borisov, Dinamo Zagabria e Anderlecht. MALAGA E BATE AVANTI CON UN PAREGGIO - Agli spagnoli, dopo l'affermazione casalinga per 2-0 della settimana scorsa, ad Atene è bastato controllare il Panathinaikos e impattare 0-0 per centrare la qualificazione. Discorso analogo per il Bate Borisov, anch'esso impostosi 2-0 sul proprio terreno. In Israele, sul campo dell'Hapoel Kiryat Shmona, finisce infatti 1-1 con vantaggio dei padroni di casa al 67' ad opera di Lencse e replica in pieno recupero per la formazione bielorussa, con il pareggio di Pavlov al 94'. COLPO A MARIBOR, PROMOSSA DINAMO ZAGABRIA - Impiega meno di un quarto d'ora la Dinamo Zagabria per mettere in discesa il match sul terreno del Maribor: un colpo di testa di Tonel al 12', sugli sviluppi di un corner, vale il successo della compagine croata, che già aveva vinto 2-1 davanti al proprio pubblico. ANDERLECHT, 80' DI SOFFERENZA POI LA GIOIA - Più faticata è invece la promozione dell'Anderlecht, che dopo essere stato battuto 2-1 all'andata a Cipro dal Limassol solo negli ultimi dieci minuti riesce a piegarne la resistenza: sono di Mbokani all'81 e di Yakovenko poi all'89 i gol che scacciano i fantasmi e aprono ai belgi le porte della Champions che conta. EUROPA LEAGUE: STOCCARDA QUALIFICATO - Lo Stoccarda si è qualificato per la fase a gironi dell'Europa League pareggiando a Mosca per 1-1 la partita di ritorno del play-off contro la Dinamo. La squadra tedesca all'andata si era imposta per 2-0. Le reti del match di oggi sono state segnate da Ibisevic al 19' st per lo Stoccarda e da Kokorin al 33' st per la Dinamo. Leggi i commenti I commenti dei lettori 

