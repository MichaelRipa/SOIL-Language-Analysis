
Angelo Anedda è il nuovo presidente dei commercialisti. Ha superato con 344 voti Marco Giorgi che ne ottenuti 240. Giorgi sarà l'unico consigliere di minoranza. Le votazioni si sono svolte nella sede dell’Ordine in viale Mentana 45/a,  Marco Giorgi, candidato presidente della lista «Noi per Voi», per la componente dottori commercialisti, e Angelo Anedda, candidato della lista «Continuità e rinnovamento». Entrano nelnuovo Consiglio la lista per i dottori commercialisti e quella per i ragionieri che rappresentano il proseguimento dell’attività dell’uscente gruppo guidato da Andrea Foschi. Oltre al presidente Angelo Anedda, il Consiglio dell’ODCEC che entrerà in carica a partire dal 1° gennaio 2013 per un mandato di quattro anni sarà composto da: Ermete Dall'Asta che ricoprirà la carica di vice-presidente, Antonio Cavazzini, Roberto Di Cioccio, Emanuele Favero, Alessandro Giaquinto, Luca Laurini, Laura Mastrangelo, Andrea Silingardi,Massimiliano Vignetti e Marco Giorgi, rappresentante della seconda listain qualità di candidato presidente. I revisori saranno: Alberto Zucchinelli, presidente, Anna Maria Gherardi e Michele Pezzani. 
"Confidando che la magistratura possa fare definitivamente luce sulla vicenda che vede coinvolto il nostro editore e direttore, confermiamo il quotidiano impegno per la realizzazione di un giornale che racconti con libertà e obiettività i fatti della nostra terra". Lo afferma, in una nota, l'assemblea di redazione de La Sicilia sulla decisione del Gup di Catania, Luigi Barone, di non accogliere la seconda richiesta di archiviazione presentata dalla Procura della Repubblica dell'inchiesta per concorso esterno all'associazione mafiosa su Mario Ciancio. "Nell'ordinanza con cui rigettando la richiesta di archiviazione nei confronti dell'editore Mario Ciancio Sanfilippo si dispone un supplemento di indagini - si legge nel documento dei giornalisti - il gup Luigi Barone parla di una linea editoriale imposta dal Ciancio Sanfilippo al giornale La Sicilia in favore di esponenti di spicco di Cosa nostra". "I giornalisti de La Sicilia riuniti in assemblea - prosegue il documento - respingono con forza questa interpretazione che suona come un'offesa alla dignità del loro lavoro. La redazione non ha mai avuto nè come direttiva dall'alto, nè come linea editoriale la difesa e il favoreggiamento di esponenti di Cosa nostra". "Nel nostro lavoro - aggiungono - possiamo anche aver compiuto errori di valutazione delle notizie, ma rigettiamo con fermezza l'idea che essi traggano origine da un disegno preordinato. Stride, inoltre, con l'osservazione del gup - conclude il documento dell'assemblea dei giornaliti de La Sicilia - il fatto che tra gli editorialisti e i collaboratori del nostro giornale figurino intellettuali al di sopra di ogni sospetto e anche magistrati noti per il loro impegno antimafia". 
ROMA - Sono tornati tutti in libertà in serata gli otto ragazzi arrestati per gli scontri con le forze dell'ordine avvenuti sul lungotevere a Roma in occasione della protesta per la crisi e le politiche di rigore europee. La decisione è stata presa in serata dal gip di Roma, Wilma Passamonti. Secondo quanto riferito da uno dei difensori degli otto ragazzi, l'avvocato Francesco Romeo, per due dei fermati non è stato convalidato l'arresto con l'immediata scarcerazione, mentre per gli altri sei è avvenuta la convalida con scarcerazione e unico obbligo quello della firma giornaliera. L'obbligo di firma è stato disposto dal Gip per Massimo D'Angelo, Lorenzo Bartoli, Natasha Grdich, Riccardo Masoch, Mattia Tommasi e Cristopher Chiesa. La convalida non è stata invece stata accolta relativamente alle posizioni di Adriano Pasqua e Stefano Minore, quest'ultimo difeso proprio dall'avvocato Romeo. Per tutti gli indagati il pm Luca Tescaroli aveva sollecitato la misura degli arresti domiciliari. Per tutti le accuse contestate erano di resistenza aggravata a pubblico ufficiale e lesioni. Il gip ha voluto esaminare i filmati e le foto realizzate nel corso degli scontri prima di prendere la decisione. 
CHICAGO (Illinois) - Per una volta gli Stati Uniti possono festeggiare un massacro evitato. Merito della mamma del mancato killer che sabato ha avvertito la polizia del progetto del figlio, il 20enne Blaec Lammers, che malgrado fosse sotto psicofarmaci, era riuscito ad acquistare armi e munizioni per fare un bagno di sangue in un cinema a Bolivar in Missouri dove era trasmesso l'ultimo episodio della saga horror 'Twilight'. La madre ha avvertito il '911' dopo essersi accorta che Blaec aveva smesso di prendere le sue medicine e aveva comprato fucili e pistole come quelle usate il 20 luglio scorso da James Holmes, che, alla prima dell'ultimo Batman ad Aurora in Colorado, uccise 12 persone e ne ferì 58. Il giovane era già stato arrestato nel 2009 dopo aver annunciato che avrebbe pugnalato uno alla volta tutti i dipendenti di un supermercato della catena Wal-Mart. E malgrado tutto ciò ha ottenuto del tutto legalmente le armi con cui progettata la carneficina. 
VERONA - Il Verona non va oltre l’1-1 nell’anticipo  con il Cesena e deve riporre nel cassetto le speranze di un ipotetico aggancio  alla capolista Sassuolo. Dopo aver dominato per un tempo, i veneti hanno pagato  caro un attimo di flessione in avvio di ripresa e non hanno saputo più  raddrizzare il risultato. Per il Cesena un punto d’oro, ottenuto con il minimo  sforzo, che serve soprattutto a risollevare il morale dopo il brutto ko con il  Brescia. RIVAS ILLUDE I GIALLOBLU - Gli scaligeri partono  forte e, dopo un salvataggio sulla linea di Graffiedi su un tiro di Laner,  passano (16’) con un destro in diagonale da sinistra di Rivas, smarcato in area  da Hallfredsson. Sulle ali dell’entusiasmo la squadra di Mandorlini insiste ma  non è fortunata: un tiro di Gomez sfiora il palo poi un gol di Cocco, al 29’, è  annullato per un dubbio fuorigioco. LA BEFFA DI DJOKOVIC - Col passare dei minuti i  gialloblu si siedono e finiscono per essere puniti. Al 53’, infatti, al primo  tiro in porta, il Cesena pareggia con Djokovic che infila l’incrocio con un gran  sinistro a giro da 25 mt su assist di D’Alessandro. Il Verona si riversa in  avanti ma un paio di parate di Belardi e un pizzico d’imprecisione impediscono a  Rivas, Gomez (2) e al subentrato Carrozza di regalare agli scaligeri gli  agognati 3 punti. Leggi i commenti I commenti dei lettori 
Tutti scarcerati gli otto manifestanti arrestati mercoledì scorso  durante i disordini avvenuti a Roma in occasione dello sciopero  europeo. Lo ha deciso il Gip Wilma Passamonti che, secondo quanto  riferito dall'avvocato Francesco Romeo, che nel convalidare l'arresto di  sei di loro ha disposto per questi l'obbligo di firma, mentre per altri  due la richiesta di convalida della misura restrittiva non è stata  accolta. L'obbligo di firma è stato disposto dal Gip per Massimo  D'Angelo, Lorenzo Bartoli, Natasha Grdich, Riccardo Masoch, Mattia  Tommasi e Cristopher Chiesa. La convalida non è stata invece stata  accolta relativamente alle posizioni di Adriano Pasqua e Stefano Minore,  quest'ultimo difeso proprio dall'avvocato Romeo. Per tutti gli indagati  il pm Luca Tescaroli aveva sollecitato la misura degli arresti  domiciliari. 
MILANO -  Piero Ausilio, direttore sportivo dell'Inter, ospite a Inter Channel per un 'faccia a faccià con i tifosi parla a 360 del mercato nerazzurro. Al dirigente interista viene chiesto quale è l'interesse dell'Inter per Lazar Markovic, giocatore serbo del Partizan Belgrado: "È un ragazzo giovane, di talento, ma che deve ancora sicuramente crescere perché non può bastare una partita, quella giocata contro di noi a San Siro, per dire che è quello giusto per noi. Mi dicono sia un ragazzo serio, che lavora, ma per lui vale lo stesso discorso fatto per Quintero perché anche lui è un extracomunitario, la Serbia di fatto non è nell'Unione Europea e quindi Markovic è considerato come un brasiliano. Certamente è un profilo che continueremo a seguire". Sulla lunghissima lista del club di Massimo Moratti c'è anche Funes Mori: "lo stiamo monitorando, ma non più di tanti altri. Certo che andare in Argentina e non vedere il River sarebbe strano...è una di quelle società che viene sempre seguita", Giuseppe Rossi: "sta cercando di recuperare al meglio, è lontano dal campo da un anno e mezzo. Gli auguro ogni bene, intanto aspettiamolo, poi vediamo". La carrellata prosegue: Si parte dal ruolo di terzino e ad Ausilio vengono mostrate le immagini di Sebastian Jung, Aleksandar Kolarov e Bacary Sagna. Tra i tre, Ausilio parla solo sul difensore tedesco dell'Eintracht Francoforte: "È un ragazzo giovane, non posso negare che lo stiamo seguendo, ma da qui a dire che abbiamo fatto dei passi decisivi ce ne passa". OGBONNA E QUINTERO - Dalla fascia ai centrali di difesa. Angelo Ogbonna, Vlad Chiriches, Igor Lichnovsky - Ausilio spiega: il più maturo quello "è sicuramente Ogbonna", mentre tra le opzioni mostrate a centrocampo il direttore sportivo parla "solo di Quintero perché mi è già capitato di parlare di questo ragazzo. Su di lui abbiamo provato a fare qualcosa, il problema è quando ti trovi di fronte a dei giovani di talento con passaporti stranieri devi fare delle scelte legate al momento. Il Pescara ha sfruttato la possibilità di poterlo tesserare, noi ci abbiamo provato, avremmo dovuto strutturare l'operazione con la collaborazione di altre società, ma abbiamo dovuto lasciare perdere. Lo stiamo comunque seguendo e sono contento che sia arrivato in Italia perché è un ragazzo di qualità, giovane e sta facendo bene". IL MERCATO MADE IN ITALY -  Ausilio in chiusura di 'Prima Seratà spiega le linee societarie sul mercato: "Noi siamo stati tra i primi in Italia - nel 2001/2002, con Martins e Pandev ad esempio -, precursori del concetto di Settore Giovanile internazionale. Abbiamo preso ad esempio Biabiany, allora non giocava neanche a livello professionistico, ma da un po' di tempo l'input che abbiamo intrapreso insieme con Roberto Samaden e Pierluigi Casiraghi - un po' diversamente rispetto al nostro passato - è quello di riscoprire il talento italiano. Grande scouting sui ragazzini più piccoli e tantissima presenza di calciatori italiani". Leggi i commenti I commenti dei lettori 
