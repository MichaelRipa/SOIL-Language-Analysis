Qualcuno ha visto Francesca Inghilleri e Giuseppe Mignano quella sera sulla scogliera di Terrasini a picco sul mare di Cala rossa. Ne sono convinti i carabinieri della compagnia di Carini che adesso vanno a caccia di testimoni e lanciano un appello alle coppiette che, come Francesca e Giuseppe, si erano appartate nella piazzetta "degli innamorati". "Se qualcuno ha visto - dicono i militari - speriamo che si presenti per riferirci anche il più piccolo particolare". La convinzione dei carabinieri nasce anche dal fatto che da una più approfondita visione delle immagini riprese dal sistema di videosorveglianza del chioschetto sul piazzale risulta che la mopto su cui viaggiavano Francesca e Giuseppe è entrata nel piazzale alle 24 di lunedì scorso e non all'una e 20 come diffuso in un primo momento. Questo significa che a quell'ora la piazzetta era ancora piena di auto e moto di innamorati, come ha raccontato a Repubblica l'impiegato del chioschetto che ha chiuso i battenti alle 24,30. Le indagini per accertare come siano andati i fatti quella sera continuano. La Procura ha richiesto ai vigili del fuoco la relazione sulla sospetta frana della scogliera nel punto in cui è caduta la coppia. Un particolare che accrediterebbe l'ipotesi della tragedia. I due giovani, che avevano 20 e 25 anni, erano al loro primo incontro. Lunedì si erano incontrati intorno alle 22 ed erano andati a cenare insieme. Poi il giro in moto a Terrasini e la fermata sulla scogliera della morte. Ieri la famiglia di Giuseppe Mignano ha chiesto di vivere "nel silenzio e nella riservatezza il nostro lutto e chiediamo il rispetto del dolore e dare seguito ai dati oggettivi di Procura e carabinieri". 
Prandelli non dimentica la Fiorentina. "Sono molto felice per il momento della squadra, soprattutto perchè è stato ridato entusiasmo ad una piazza importante, particolare, anche difficile, però affascinante dal punto di vista professionale". Così il ct della Nazionale intervenendo alla prima puntata della trasmissione 'Piazza Duomo' condotta su Radio Toscana da Mario Sconcerti e Stefano Prizio. Per Prandelli "quando riparti con l'entusiasmo puoi veramente ricreare uno spirito forte fra squadra, tifoseria, opinione pubblica". "Non lo conosco nei dettagli però, ovviamente, so come lavora, so come si è proposto a livello nazionale: ha idee innovative - ha proseguito Prandelli parlando del nuovo tecnico viola Vincenzo Montella - ma, soprattutto, ha idee che si basano su dei dati scientifici quindi non è soltanto un modo di dire o a sensazioni ma vai a confrontarti con qualcosa di scientifico e quindi affascinante". "Per quanto riguarda la bravura di Vincenzo è inutile che la rimarchi - ha aggiunto - l'anno scorso ha fatto benissimo, è stato uno dei migliori in assoluto come ho detto più volte: aveva una squadra che riusciva comunque a gestire tutte le situazioni, tutte le fasi sempre in una maniera corretta quindi io penso che possa fare non bene ma anche di più". Infine Prandelli ha concluso con i complimenti a Andrea Della Valle. "Sono molto contento per il presidente perchè ha sempre avuto amore verso la squadra, ha sempre avuto un sentimento molto positivo e quindi l'entusiasmo" che deve essere "ripartito" con programmi e progetti. "Sono felice per lui anche perchè è riuscito a riportare Luca Toni a Firenze: era il suo sogno e quando un presidente dà un riconoscimento non soltanto professionale ma anche umano alla persona vuol dire che ha una grandissima capacità di valutare le persone". 
Musica MASCHIO ANGIOINO Dalle 21 nel cortile del Maschio Angioino, per la rassegna "Ghetto Nobile", di scena Amadou & Mariam, coppia (cieca) di musicisti del Mali, il primo chitarrista, la seconda la voce. Con uno stile basato su contaminazioni tra musiche tradizionali del Mali e chitarre rock, violini siriani, trombe cubane e altri strumenti tradizionali. Special guest Ciccio Merolla. Ingresso 15 euro. Info 081 552 0906. RIVA CLUB Dalle 22 al Riva Club, via Coroglio 144, jam session partenopea con l'eclettico sassofonista Vito Ranucci che presenterà in anteprima il video di "Wtc", estratto dal suo cd "Dialects". Sul palco Gabriele Borrelli alle percussioni indiane, Marco Vidino alla chitarra e al mandolino, Luca Di Sieno alle percussioni cubane, alla chitarra e alla voce, Pietro De Luca Bossa alla batteria e "animazione". SAN CLEMENTE Dalle 21 Enzo Avitabile e i Bottari di Portico in concerto a San Clemente (Caserta) in occasione dei festeggiamenti in onore di Santa Maria Macerata. L'artista napoletano proporrà un live anche con i brani dell'ultimo album "Black Tarantella", che ha ispirato il regista Jonathan Demme per il docufilm "Music Life", presentato alla Mostra del Cinema di Venezia. CALVI RISORTA Dalle 21.30 in piazza Giovanni XXIII a Visciano di Calvi Risorta (Caserta), per la festa della Madonna Assunta, concerto della Nuova Compagnia di Canto Popolare. In scaletta i brani di "Candelora", ma anche i classici che hanno scritto la storia della musica popolare degli ultimi quarant'anni. RAVELLO Dalle 20.30 in piazza Duomo, Ravello, per la rassegna "Strangers in the Night", concerto con la voce di Helen Tesfazghi, già corista a "Domenica In", tour con Ivana Spagna, duetti con Carl Anderson. Accompagnata al pianoforte da Julian Mazzariello, al basso da Daniele Sorrentino, alla chitarra da Maurizio Fiordalisio e alla batteria da Marco Cantarella. Classica BENEVENTO Per il festival Benevento Città Spettacolo: dalle 18 nella sala Bonazzi del Conservatorio di musica "Nicola Sala", lo spettacolo "Flessibilità lineari", a cura del maestro Claudio Gabriele (ingresso libero). Dalle 19 all'Hortus Conclusus, "Serata stregata", con Alessandro Piperno, Paolo Sassanelli, Marit Nissen, Luciano Scarpa e Alessandro Golini (ingresso 5 euro). Dalle 20.30 al teatro De Simone, "Robe dell'altro mondo", di Gabriele Di Luca, regia Alessandro Tedeschi (ingresso 10 euro). Dalle 22 nella corte del Palazzo Paolo V, "Salvatore", favola triste per voce sola, di e con Silvio Laviano (ingresso 10 euro). Da mezzanotte al Mulino Pacifico "Giulio Cesare di notte", di Pino Carbone da William Shakespeare (ingresso 10 euro). Cinema EX ASILO FILANGIERI Dalle 21.30 all'ex Asilo Filangieri, vico Maffei 4, per la rassegna cinematografica estiva, spezzoni di film da Charlie Chaplin, Buster Keaton, i fratelli Marx, Jacques Tati. Ingresso libero. Agenda FELTRINELLI/1 Dalle 18 al Feltrinelli megastore, via Santa Caterina a Chiaia 23, ritorna la rassegna dedicata ai buongustai con la presentazione del libro "100 anni di pasta a Gragnano" (Malvarosa), pubblicato in occasione del centenario del Pastificio Di Martino. Intervengono Giuseppe Di Martino, Laura Gambacorta, Lejla Mancusi Sorrentino e gli chef Peppe Aversa e Pasquale Palamaro. FELTRINELLI/2 Dalle 10 alle 21 al Feltrinelli megastore, via Santa Caterina a Chiaia 23, in mostra le tavole tratte dal libro "La stanza delle meraviglie", di Brian Selznick (Mondadori), seguito di "La straordinaria invenzione di Hugo Cabret", a cui si è ispirato il pluripremiato film di Martin Scorsese. Fino al 30 settembre. Info 081 240 5411. CAMPI FLEGREI Per "Malazè", Campi Flegrei: dalle 19 a Bacoli, Fusaro, cantina La Sibilla, via Ottaviano Augusto 19, "Pagine da gustare", la genuinità del cibo si sposa al piacere del parlare con Maurizio De Giovanni, Francesco Escalona e Davide Morganti. Ai fornelli Mario Avallone della Stanza del Gusto. Info 081 868 8778. Tutto il programma su www. malaze. org. SORRENTO Fino al 28 ottobre a Villa Fiorentino, Sorrento, "La Casa madre", mostra delle opere di Mimmo Paladino e Antonio Biasiucci che Eduardo Cicelyn cura fuori dal Madre, il museo d'arte contemporanea di Napoli. In esposizione oltre settanta opere, tra fotografie, sculture e pitture. Dal  lunedì al venerdì, dalle 10 alle 13 e dalle 17 alle 21, il sabato e la domenica sera fino alle 22. 
hanno tolto l'orribile recinzione in via di Villa in Lucina. Ora sì che il giardinetto di fronte alla piscina può essere apprezzato in tutto il suo splendor 
