La tecnologia accorcia i tempi burocratici. Vengono informatizzate con procedure on line le operazioni necessarie per la ricerca e interrogazione dei dati urbanistici dei terreni, finalizzate al rilascio - da parte degli uffici tecnici comunali  -  del Certificato di destinazione urbanistica, occorrente per la stipula di atti di compravendita ed altri usi richiesti dalla legge, oltre che per censire le aree boschive interessate da incendi, da sottoporre a tutela. I due programmi, che inizialmente saranno utilizzati dai soli tecnici dei comuni e successivamente resi disponibili, per sola consultazione, a tutta l'utenza internet, saranno presentati mercoledì 14 novembre alle 9.30 nella sala del Comune di Rufina nell'ambito della giornata mondiale dei Gis, Geographic Information System. Queste due applicazioni rientrano nel progetto denominato "Centri Gis della Montagna Toscana", finanziato da Regione Toscana, nel  quale l'ufficio SIT Associato dell'Unione dei Comuni Valdarno e Valdisieve ha il ruolo di ente capofila del progetto, scelto da Uncem Toscana in quanto realtà ormai consolidata da anni nella gestione dei dati geografici informatizzati. Al progetto partecipano inoltre le Unioni di Comuni Casentino, Garfagnana, Media Valle del Serchio, Amiata Grossetano e Colline del Fiora che si sono appena costituite. "Siamo molto soddisfatti del lavoro fatto dai nostri uffici  -  sottolinea Aleandro Murras Assessore dei Sistemi Informativi Territoriali dell'Unione di Comuni Valdarno-Valdisieve  - con l'introduzione dei software GIS e della pubblicazione di mappe cartografiche del settore urbanistico dei comuni dell'Unione conclude Murras si dovrebbero accorciare i tempi degli uffici tecnici per rispondere alle esigenze dei cittadini e quindi contribuire a rendere ancor più efficiente la pubblica amministrazione". 
PARMA - "Non meritavamo di perdere ma sono soddisfatto lo stesso". Cesare Prandelli è amareggiato solo per il risultato dopo l'1-2 con la Francia. Per il resto preferisce guardare il bicchiere nezzo pieno: "Abbiamo onorato l'impegno. Il pubblico si è divertito e abbiamo ripagato il tanto entusiasmo. Il bilancio del 2012 resta decisamente positivo". DIFFICILE PROVARE PIRLO E VERRATTI ASSIEME - L'inserimento in squadra di tanti giovani ha soddisfatto il ct. "Hanno fatto vedere buone cose. Era giusto provare e riproveremo ancora anche perché dobbiamo farci trovare pronti, all'occorrenza". E' piaciuto, soprattutto, l'affiatamento tra El Shaarawy e Balotelli: "Sono giocatori con caratteristiche diverse, ma il milanista è molto generoso e si è dato da fare. Verratti e Pirlo insieme? Avessi più amichevoli o allenamenti forse sì, ma abbiamo le qualificazioni mondiali e posso fare esperimenti solo in queste occasioni e ho preferito fare una staffetta". BENE IL 4-3-3 - Anche il modulo, il 4-3-3, è andato piuttosto bene: "Abbiamo fatto cose buone, è la prima volta che provavamo. Certi movimenti non potevano essere di grande efficacia ma la squadra si è mossa in campo ordinatamente", conclude il ct. LA GIOIA DI EL SHAARAWY - Il protagonista della serata, Stephan El Shaarawy, si gode il momento magico: "Ci tenevo tantissimo a far gol. Non è servito per la vittoria dell'Italia ma per me è stato comunque importante. Tanto più che segnato ad una squadra molto forte. Balotelli? Mi trovo bene con lui, è un grande calciatore che ti sa mettere anche davanti la porta. Noi due la coppia del futuro? Speriamo di sì". LE REMORE SUL MODULO - Sul 4-3-3 il "Faraone" ha, comunque, qualche appunto da fare: "Quando dovevo girarmi e puntare dopo aver ricevuto palla spalle alla porta hao vuto qualche difficoltà. Mi sento un esterno sinistro d'attacco, riesco ad alternare anche le due fasi. Comunque sono a disposizione di Prandelli: i giovani sono all'altezza di disputare queste partite, è giusto che anche il ct ci punti". MONTOLIVO LO APPLAUDE - Riccardo Montolivo, che gli ha fornito l'assist per il gol gli fa i complimenti ("Il merito è suo, si è inserito alla grande in velocità") ma poi non nasconde tutta l'amarezza per il risultato: "Non meritavamo di perderla, abbiamo fatto bene soprattutto nel primo tempo, poi negli ultimi 25' del secondo meritavamo di fare gol. Peccato perché era un'amichevole di prestigio". Poi chiude con una battuta sull'imminente visita di Berlusconi al Milan. "Può essere uno stimolo in più per noi, al di là di tutto dobbiamo dare qualcosa in più per dare una sterzata al nostro campionato". Leggi i commenti I commenti dei lettori 
PARMA - La Francia rovina a Prandelli l'ultima uscita del 2012 prendendosi una rivincita rispetto all'ultima sconfitta, quella ad Euro 2008. Un ko (il quinto consecutivo in amichevole per la nazionale) che conferma la maledizione azzurra (non battiamo i transalpini sul nostro suolo dal 1962...) ma che non boccia gli esprimenti tentati dal ct che, se non altro, ha avuto una buona risposta, almeno sul piano dell'impegno, da parte di tutta la squadra. PROMOSSO EL SHAARAWY - Promosso a pieno voti soprattutto El Shaarawy. Al di là del gol, il talento milanista, alla prima da titolare, ha dimostrato di integrarsi alla perfezione con Balotelli e si è mosso bene su tutto il fronte d'attacco. Luci ed ombre per Candreva che, malgrado una buona intesa con Maggio sulla destra, non è riuscito, però a trovare i tempi giusti per far male all'attenta difesa francese. Stesso dicasi per Florenzi, subentrato nella ripresa. Da rivedere, invece, Verratti apparso a volte troppo timido nel comandare la manovra. IL 'FARAONE' CI ILLUDE - L'Italia in avvio ha sofferto la maggiore esperienza e consistenza in mezzo al campo dei francesi. Ha badato soprattutto a tenere strette le linee per non dare profondità alle accelerazioni di Ribery e Valbuena e poi ha cercato di ripartire sfruttando la buona vena di Balotelli ed El Shaarawy. Tattica azzeccata che, al 35', dopo una traversa colpita da Balotelli, ha dato i suoi frutti: Barzagli, Balotelli e Montolivo hanno orchestrato un'azione tutta di prima conclusa con un assist al bacio del milanista per il compagno El Shaarawy che non si è fatto sfuggire l'opportunità di bagnare con un gol la sua prima da titolare in nazionale. La gioia degli azzurri è durata, però, appena 1': Valbuena ha deciso di fare tutto da solo e dopo aver dribblato sull'out di sinistra Verratti e Barzagli ha battuto Sirigu con uno strepitoso destro all'incrocio. GOMIS REGALA LA VITTORIA AI TRANSALPINI - Nella ripresa Prandelli ha cambiato l'intero centrocampo varando la linea Florenzi-Pirlo-Giaccherini ma l'Italia ha continuato a faticare a prendere il comando delle operazioni. E al, 67', ha dovuto subire la beffa dell'1-2 dal subentrato Gomis, bravo a farsi trovare pronto su un tiro-cross di Evra. Gli azzurri hanno tirato fuori l'orgoglio ma non è bastato. Gli ingressi di Giovinco e Diamanti hanno sicuramente incrementato il tasso di fantasia e imprevedibilità ma la Francia ha resistito fino in fondo. Anche grazie ad un pizzico di fortuna che ha salvato Lloris su un destro a colpo sicuro di Giaccherini che si è stampato sulla traversa. Poco male. L'importante sarà tornare a far punti a marzo quando riprenderemo a Malta la marcia di avvicinamento al Brasile. ITALIA-FRANCIA 1-2 (1-1) Italia (4-3-3): Sirigu 6.5, Maggio 6, Barzagli 5.5 (1'st Bonucci 5.5), Chiellini 6, Balzaretti 6,5, Montolivo 6.5 (5'st Florenzi 6), Verratti 5.5 (5'st Pirlo 5,5), Marchisio 5,5 (5'st Giaccherini 6), Candreva 6 (25'st Giovinco 6), Balotelli 6.5, El Shaarawy 7 (28'st Diamanti 6) (12 De Sanctis, 17 Viviano, 5 Astori, 13 Peluso, 20 Santon, 11 Destro) All. Prandelli. Francia (4-3-3): Lloris 6,5, Debuchy 6 (1'st Reveillere 6,5), Koscielny 6, Sakho 6,5, Evra 6.5, Sissoko 6 (45'st Tremoulinas sv), Matuidi 6,5, Capoue 6 (39'st Gonalons sv), Giroud 5,5 (18'st Gomis 6,5), Valbuena 7.5 (28'st Gourcuff 5.5), Ribery 6 (18'st Menez 6,5) (16 Mandanda, 23 Landreau, 4 Rami, 6 Cabaye, 10 Payet, 15 Yanga Mbiwa) All. Deschamps. Arbitro : Mallenco (Esp) 6. Reti : Nel pt: 35' El Shaarawy, 37' Valbuena, nel st: 22' Gomis. Angoli : 3 a 2 per l'Italia. Recupero : 1' e 3'. Ammoniti : Balotelli per gioco scorretto. Spettatori : 19.665 per un incasso di euro 159.878. Leggi i commenti I commenti dei lettori 
La giovane Italia di Prandelli cede il passo ai Bleus. Che i cugini francesi si siano sentiti, nella petite capitale, un po' meno lontani da casa ? Il Tardini offre un colpo d'occhio speciale, raro nelle domeniche di campionato: venticinquemila tifosi sugli spalti tra cui migliaia di donne a cui la Figc ha voluto rendere omaggio nella giornata contro il femminicidio. CRONACA DELLA GARA - IMMAGINI MATCH TIFOSI - CA R TELLO PE RICOLO C ROLLO Un pubblico numeroso e maturo che ha sovrastato di entusiasmo chi, al suono della Marsigliese intonato dalla banda Giuseppe Verdi di Parma, aveva lanciato inopportuni fischi. E gli applausi non sono mancati neppure alla fine, nonostante la sconfitta. Figuriamoci quando al 25minuto del secondo tempo è entrato in campo, al posto di Candreva, in un curioso valzer tra ex gialloblu, l'indimenticato Giovinco. La Formica Atomica ce l'ha messa tutta per rimettere in corsa gli Azzurri e far esplodere il Tardini come una volta: ha fornito un bell'assist a Diamanti poi ha impegnato severamente il portiere francese. Nulla da fare però: in archivio va la quinta sconfitta consecutiva in amichevole. Uno stop indolore in un percorso di crescita, seppur contro i galletti di Francia le partite non siano mai banali. Lo conferma Evra: "Non c'è da festeggiare ma i francesi stasera saranno orgogliosi, è sempre un piacere battere l'Italia ed è bello, dopo il pari in Spagna, superare i vice campioni d'Europa" dice il laterale dello United. I ragazzi messi in campo da Prandelli non hanno sfigurato: il gol è nato da una bella verticalizzazione di Montolivo per El Sharawi (Allegri avrà apprezzato). Proprio quella profondità che il ct aveva chiesto alla vigilia a un 4-3-3 con diversi nuovi interpreti. E il Faraone ha colto al volo l'occasione segnando la sua prima rete con la nazionale maggiore: non dimenticherà mai questa serata parmigiana. Un piccolo gioiello nato da una palla recuperata a centrocampo di Balotelli; un asse delle nuove generazioni in azzurro che ci fa sentire meno lontani dalla multietnica Francia. Immediato il pareggio di Valbuena e sorpasso di Gomis. A cinque minuti dalla fine Giaccherini, tutto solo in area, centra in pieno la traversa bissando il legno colpito da Balotelli (a lui il record di cori di incitamento del pubblico) nel primo tempo con una bordata delle sue. "Balo" è piaciuto, lo stesso Verratti e Giovinco. La difesa, una volta iniziate le sostituzioni, è andata un po' in affanno soprattutto con Maggio che ha patito parecchio Menez: il francese del Psg ha mostrato un pezzo di bravura dando il via all'azione che ha portato al vantaggio francese. Nel complesso una buona Italia che ha dimostrato carattere. Certo, pensare ai tanti campioncini, da Verratti a Sirigu, che giocano all'estero ci ricorda quanto il nostro campionato sia più povero ma, al tempo stesso, più abbordabile per le giovani promesse. "Verratti ? Tra qualche anno credo diventerà un giocatore di caratura internazionale. Ha dimostrato grande personalità e tecnica, era alla prima partita con i compagni ma ha fatto una buona prestazione, costruendo con tranquillità e sicurezza" l'elogio di Prandelli a fine gara. "Era giusto provare e riproveremo ancora - dice riferito alla linea verde - . Dobbiamo farci trovare pronti,  senza speculare su alcun risultato. Sono molto soddisfatto. Peccato per il risultato, avremmo meritato come minimo il pareggio". Apprezzamento anche per El Shaarawy: "Ha interpretato molto bene quel ruolo, forse in modo anche troppo generoso - spiega Prandelli - aiuta la fase difensiva, dovevamo lavorare per dargli più copertura. Può solo che migliorare, la base c'è: da agosto è migliorato molto. E' un giocatore importante, in prospettiva". L'Italia chiude la stagione agonistica a Parma, prossimo appuntamento il 6 febbraio in Olanda. "E' un anno da ricordare - chiosa il ct - ma non meritavamo di perdere: abbiamo onorato l'impegno, il pubblico si è divertito". Arrivederci azzurri. (francesco nani) 
STOCCOLMA - A prendersi le prime pagine, nel mercoledì di amichevoli internazionali, è Zlatan Ibrahimovic: il centravanti del Paris Saint-Germain trascina la sua Svezia, mettendo a segno tutte e quattro le reti del 4-2 che stende l'Inghilterra. Nel match che inaugura la nuova 'Friends Arena' di Stoccolma e segna  il centesimo 'cap' per Steven Gerrard con la maglia dai 'Tre Leoni', è proprio Ibra ad aprire le marcature, prima che Welbeck e Caulker illudano i tifosi inglesi. La festa gialloblù si scatena nell'ultimo quarto d'ora della ripresa, con le altri tre reti dell'ex milanista: da applausi, soprattutto, il missile terra-aria su punizione che vale il 3-2 e l'ultimo gol del poker, una rovesciata da fuori area che batte inesorabilmente Hart, rimasto fuori dai pali dopo un maldestro tentativo di rinviare il pallone con la testa. "Quando ho visto il portiere fuori ci ho provato ed è andata bene. E' stato un misto fra fortuna e bravura", ha detto Ibra che ha ricevuto i complimenti del suo ct, Erik Hamren. "Non so vedrò mai più niente del genere nella mia vita. E' incredibile". OLANDA-GERMANIA SENZA RETI - Si chiude senza troppe emozioni una classicissima del calcio internazionale come Olanda-Germania. All'Amsterdam Arena fanno qualcosina in più gli 'Oranjè di Van Gaal, mentre i tedeschi puntano di più ad addormentare il gioco, nonostante siano loro a creare le palle-gol più nitide del match: tedeschi vicini al gol soprattutto al 45', quando è Heitinga a salvare, quasi sulla linea, sul destro di Gundogan che aveva battuto Vermeer. Bravo Reus a crearsi due occasioni da rete, mentre i padroni di casa non vanno oltre un tentativo di Robben nel primo tempo e la staffilata di Van Ginkel finita di poco fuori, nella ripresa, dopo la bella combinazione con Kuyt. ARGENTINA BLOCCATA - Non riesce a Leo Messi la doppia impresa di dedicare il primo gol in Nazionale al piccolo Thiago ed eguagliare il record di Gabriel Batistuta, ovvero arrivare al dodicesimo gol in un anno solare con la maglia della Seleccion: a Riyadh, infatti, l'Argentina non riesce ad andare oltre lo 0-0 contro i padroni di casa dell'Arabia Saudita che, anzi, convincono di più nell'arco dei 90'. A controbilanciare il poco gioco creato, ci sono le recriminazioni arbitrali degli uomini di Sabella: allo scadere, infatti, viene negato un rigore solare al 'Kun'Aguero, per un fallo che l'arbitro considera commesso fuori area. LE RIVALI DEGLI AZZURRI - Parla di tre vittorie, un pareggio e una sconfitta il bilancio delle avversarie dell'Italia sulla strada verso Brasile 2014. La Danimarca, grazie a un rigore trasformato dallo juventino Bendtner, passa in vantaggio per prima ad Istanbul, contro la Turchia, ma la rete di Erding fissa un 1-1 comunque positivo per i danesi. È netta l'affermazione della Repubblica Ceca nel derby contro la Slovacchia (3-0 con doppietta di Lafata e rete di Dockal ad Olomouc), ma desta ancor più sensazione il 4-2 rifilato dall'Armenia alla Lituania, grazie alle segnature di Manucharyan nel primo tempo, Mkrtchyan, Mkhitaryan e Ozbiliz nella ripresa (doppietta di Rimkevicius per i lituani). Non va altrettanto bene alla Bulgaria, superata per 1-0 dall'Ucraina: a Sofia decide un gol di Kucher. Vince, infine, la nazionale maltese di Pietro Ghedin: a Vaduz, è un gol di Caruana a valere il successo sul Liechtenstein. CILE E VIDAL: PROFONDO 'ROJO' - Sarà sicuramente dura da digerire, per i cileni, la sconfitta di San Gallo (Svizzera) contro la Serbia: finisce 3-1 per gli uomini di Mihajlovic, con le reti di Markovic al 21', Djordjevic al 48' e Djuricic al 65'. Termina anzitempo la partita dello juventino Vidal, espulso, mentre non basta ad aggiustare la serata della 'Roja' il gol di Henriquez all'88'. Prestigioso il successo della Romania per 2-1, contro l'emergente Belgio: ospiti avanti al 23' con Benteke, locali sul pari al 32' con Maxim; decisivo, al 22' della ripresa, il rigore di Torje. Convincente successo anche per la Bielorussa, in Israele, per 2-1: padroni di casa avanti al 20' con Damari, ospiti sul pari al 45' con Kislak e a segno, dopo 1' della ripresa, con Balanovich. CAVANI PROTAGONISTA A DANZICA - Delude il Portogallo, impegnato a Libreville contro il Gabon: i lusitani vanno sotto al 33' (rigore di Levi Mandinda) ma sempre dal dischetto, grazie a Pizzi, pareggiano un minuto dopo. Al 59' Hugo Almeida sembra mettere in discesa la partita per i portoghesi, ma, ancora su rigore, il Gabon trova lo storico pari con Biyongo. Tutto facile, invece, per l'Uruguay di Cavani: il 'Matador' firma la seconda rete della 'Celeste' a Danzica, contro la Polonia (la prima è un'autorete del torinista Glik), mentre è Luis Suarez a fissare il 3-1 finale. La Scozia vince in Lussemburgo 1-2 grazie alla doppietta di Rhodes nel primo tempo; nella ripresa la rete del definitivo 1-2 di Gerson. Sorridono la Norvegia (2-0 a Budapest contro l'Ungheria, reti di Nielsen ed Abdellaoue), e l'Islanda (2-0 ad Andorra) mentre la Costa d'Avorio fa la voce grossa in Austria: Konan, Drogba e Traoré firmano il tabellino del netto 0-3 di Linz. BRADLEY ED HETEMAJ IN GOL - Protagonista, in positivo, anche Michael Bradley: l'americano della Roma va a segno nell'amichevole di Krasodar tra la Russia e gli Stati Uniti. I padroni di casa hanno sbloccato il risultato al 9' con Fedor Smolov. Bradley ha firmato il provvisorio 1-1 al 76' con un gran tiro al volo, Roman Shirokov ha riportato la Russia in vantaggio con il 2-1 su rigore all'84' e Mikkel Diskerud ha realizzato il definitivo 2-2 al 93'. In gol anche il clivense Perparim Hetemaj, autore del secondo gol della Finlandia a Cipro. BRASILE 2014: MACEDONIA DAVANTI ALL'INGHILTERRA - Non solo amichevoli in questo mercoledì di calcio: sono due le gare giocate nei gironi europei, quattro in quelli asiatici. Nel Vecchio Continente, attesa quanto pesante l'affermazione del Montenegro (privo di Vucinic e Jovetic ma con l'altro viola Savic in campo), il cui 3-0 su San Marino vale la vetta del girone H davanti all'Inghilterra: la doppietta di Delibasic nel primo tempo chiude virtualmente il match, il gol di Zverotic allo scadere arrotonda il punteggio. Pareggia all'ultimo respiro, al sesto minuto di recupero, l'Irlanda del Nord contro l'Azerbaijan: di Healy la rete che fissa la gara di Belfast, dopo il vantaggio azero in apertura, firmato da Aliyev. ZACCHERONI 'VEDE' IL BRASILE - Può quasi festeggiare, in Asia, il Giappone di Zaccheroni: i nipponici vincono per 2-1 in Oman, con i gol di Hiroshi Kiyotake (20') e Shinji Okazaki (88'), e si portano a un passo dalla qualificazione per il Mondiale brasiliano. Il Giappone, infatti, comanda la classifica del Girone B con 13 punti in 5 partite; Australia, Iraq (vittorioso 1-0 contro la Giordania) e Oman sono a quota 5; la Giordania è ultima con 4 punti. Nel Girone A, ben più equilibrato, successi di misura del Qatar sul Libano e dell'Uzbekistan in Iran. Leggi i commenti I commenti dei lettori 
E' morto poche ore dopo il ricovero in ospedale lo scooterista rimasto coinvolto in un incidente stradale a Pietrasanta. Riccardo Lorenzetti, 29 anni, padre di due figli, viaggiava a bordo di uno scooter e si è scontrato con una Smart condotta da una ragazza di 19 anni, al sesto mese di gravidanza. Anche la giovane è stata ricoverata per accertamenti in ospedale. L'incidente è avvenuto sul viale Apua a Pietrasanta. Lo scooter percorreva la via Aurelia direzione Massa-Viareggio e la Smart il senso opposto quando entrambe si sono immesse sul viale Apua dove è avvenuto l'impatto violento. 
ROMA - Tre squadre italiane al comando da sole in altrettanti gironi della Champions league di volley. Il responso arriva al termine della positiva serata che vede i successi della Bre Banca Cuneo in Polonia contro l'Assecco Resovia con un netto 0-3 (18-25, 23-25, 20-25), della Lube Macerata in casa dell'Unteraching sempre per 0-3 (20-25, 24-26, 19-25) e quello casalingo di Trento contro lo Zaksa Kedzierzyn Kozle ancora una volta per 3-0 (25-22, 25-22, 25-22). Ad aprire il lungo mercoledì europeo la Bre Banca che domina in terra polacca contro il Resovia. Una partita impostata bene con poche sbavature a cominciare da un servizio preciso con nove ace contro uno degli avversari e chiusa in settantatrè minuti di gioco. Unica fase di gioco combattuta è la seconda, ma Cuneo sfodera un rush finale con quattro punti di fila e conferma il buon momento. Il miglior realizzatore è l'opposto Sokolov con 17 punti di cui due ace e due muri punto. Bene capitan Wijsmans con 11 punti e determinante nel primo parziale. In serata di grazia Ngapeth (10 punti) che offre un 56 per cento di ricezione perfetta e facilita gli attacchi dei suoi compagni. Una superiorità netta che i padroni di casa contrastano in particolare con Bartman autore di 15 punti. Soddisfazioni anche nel secondo match con Macerata che espugna il terreno di gioco dell'Unterhaching in settantasei minuti di gioco e mette una seria ipoteca sul passaggio del turno da leader del gruppo. I campioni d'Italia, forti di quattro punti di vantaggio aspettano mercoledì prossimo la visita proprio dei tedeschi al Palafontescodella. In caso di vittoria il passaggio al turno successivo, playoff a dodici, sarebbe matematico con due turni di anticipo. Una vittoria nata da un attacco molto preciso che chiude con il 57 per cento contro il 43 teutonico. In casa biancorossa da sottolineare la prova di Starovic autore di 16 punti con il 65 per cento di positività nella schiacciate. Vola pure Zaytsev con 10 punti ma percentuali positive: 62 per cento in attacco, due muri e 80 per cento in ricezione. Giuliani ammette: "Nel secondo set ci siamo addormentati, per fortuna siamo stati bravi a riportare la situazione sul nostro binario per poi gestire senza troppi affanni i momenti cruciali. Lwe dieci vittorie di fila? Sono il frutto di un buon lavoro che svogliamo ogni giorno e dell'ottimo atteggiamento della squadra sotto rete". Dimostrazione di forza e superiorità nel difficile match dell'Itas Diatec contro il Kozle, campione di Polonia. Una partita tenuta sempre in pugno nonostante la buona vena offensiva dell'avversario. Ci vuole un'ora e venti minuti per archiviare la pratica e pensare al ritorno tra una settimana. Spiccano le prove di Stokr autore di 19 punti e premiato come mvp della serata, Juantorena e Kaziyski 14. Nelle cifre la differenza più netta a muro con un 12 a 7 per i padroni di casa. In casa polacca l'uomo di punta è senza dubbio Rouzier con 21 punti. CEV CUP, LATINA KO - Nella gara di andata degli ottavi di finale di Cev cup l'Andreoli Latina perde 3-1 in Finlandia contro il Valepa Sastamala. Una sconfitta che impone ai pontini una vittoria nel return match casalingo in programma mercoledì prossimo alle ore 20.30. Top scorer della serata Kunnari con 21 punti seguito da Medenis con 20 punti, mentre tra i laziali spiccano i 19 punti di Jarosz. TRENTINO DIATEC - ZAKSA KEDZIERZYN-KOZLE 3-0 (25-22, 25-22, 25-22) TRENTINO DIATEC : Kaziyski 14, Birarelli 2, Juantorena Portuondo 14, Vieira De Oliveira 1, Lanza, Tzourits 5, Colaci (L), Stokr 19, Bari (L). Non entrati Sintini, Uchikov, Burgsthaler. All. Stoytchev. ZAKSA KEDZIERZYN-KOZLE: Kapelus (L), Witczak, Rouzier 21, Zagumny 1, Zaplacki 1, Pilarz, Gladyr 8, Marques Fonteles 11, Ruciak 9, Mozdzonek 3. Non entrati Polanski. All. Castellani. ARBITRI: Grieder - Bernaola NOTE - durata set: 26', 26', 28'; tot: 0'. TRENTINO Diatec : Battute errate 8, Ace 4. Zaksa KEDZIERZYN-KOZLE: Battute errate 14, Ace 6. GENERALI UNTERHACHING - LUBE BANCA MARCHE MACERATA 0-3 (20-25, 24-26, 19-25) GENERALI UNTERHACHING : Den Boer, Steuerwald 2, Raymaekers 10, Snippe 5, Shumov 7, Hupka, Friedrich, Duennes 14, Shafranovich 5, PrÜsener (L). Non entrati Riethmayer, Hirsch. All. Paduretu. LUBE BANCA MARCHE MACERATA : De Moraes Lampariello, Pajenk 7, Zaytsev 10, Parodi 8, Henno (L), Travica 2, Starovic 16, Podrascanin 3. Non entrati Stankovic, Monopoli, Randazzo, Tartaglione. All. Giuliani. ARBITRI: Hobor - Van Der Velden. NOTE - durata set: 24', 27', 25'; tot: 0'. Generali UNTERHACHING : Battute errate 20, Ace 3. Lube Banca Marche MACERATA : Battute errate 16, Ace 1. ASSECO RESOVIA RZESZOW - BRE BANCA LANNUTTI CUNEO 0-3 (18-25, 23-25, 20-25) ASSECO RESOVIA RZESZOW : Lotman 2, Grzyb 4, Nowakowski 1, Tichacek, Akhrem 11, Bartman 16, Kovacevic 3, Perlowski, Ignaczak (L). Non entrati Dobrowolski, Buszek, SchÖps. All. Kowal. BRE BANCA LANNUTTI CUNEO : Mastrangelo 5, Ngapeth 10, De Pandis (L), Wijsmans 11, Kohut 5, Grbic, Sokolov 17, Abdel-aziz 2. Non entrati Antonov, Marchisio, Della Lunga, Rossi. All. Piazza. ARBITRI: Bajci - Adler. NOTE - durata set: 22', 26', 25'; tot: 0'. Asseco Resovia RZESZOW : Battute errate 14, Ace 1. Bre Banca Lannutti CUNEO : Battute errate 12, Ace 9. VALEPA SASTAMALA - ANDREOLI LATINA 3-1 (26-24, 25-19, 23-25, 25-20) VALEPA SASTAMALA: Vesanen 10, Esko 2, E. krastins 8, Medenis 20, Makinen, Korhonen (L), Venski 10, Kunnari 21. Non entrati T. jokinen , E. jokinen, Lahdenpera, Makitalo . All. U. krastins. ANDREOLI LATINA: Rauwerdink 9, Rossini (L), Gitto 7, Sottile 1, Jarosz 19, Patriarca 3, Verhees 8, Troy 13, Noda 2, Fragkos 7, Guemart. Non entrati Cisolla. All. Prandi. NOTE - durata set: 30', 27', 28', 26'; tot: 0'. Valepa SASTAMALA: Battute errate 11, Ace 4. Andreoli LATINA: Battute errate 14, Ace 3. Girone C . La giornata. Itas Diatec Trentino-Kozle 3-0, Stella Rossa Belgrado-Tours Vb 0-3 Classifica : Trento 9 punti, Kozle 6, Tours Vb 3, Stella Rossa Belgrado 0. Girone D . La giornata. Unterhaching-Lube Macerata 0-3, Lubiana-Lennik 3-0 Classifica . Lube Macerata 9 punti, Generli Unterhaching 5, Lubiana 4, Arago De Sete 0. Girone G . La giornata. Resovia-Bre Banca Cuneo, Arago De Sete-Remat Zalau (si gioca giovedì alle ore 20.30). Classifica : Cuneo 9 punti, Resovia 6, Arago De Sete Remat Zalau 0. Leggi i commenti I commenti dei lettori 
SARA e Christian stanno rientrando a casa, sono le cinque passate e attraversano piazza Re di Roma. Fra le auto i ragazzi intravedono qualcuno che si muove con difficoltà: il cagnolino giallo avanza confusamente, è malandato, sembra molto anziano e ha la testa reclinata da un lato. Decisi a intervenire, s'informano fra esercenti e passanti e scoprono che l'animale vaga ormai da giorni, ma nessuno se n'è interessato. A lungo, armata di una scatoletta di cibo, la coppia insegue il piccolo meticcio che, spaventato, resiste alla cattura. Il timore è fargli male, ma alla fine riescono ad afferrarlo e non appena la mano di Sara lo accarezza, lui s'immobilizza. Chiusa a quell'ora la Muratella  -  che peraltro, si scoprirà, ha già recuperato lo stesso cagnolino a giugno  -  i giovani lo portano a una clinica veterinaria privata. Qui si scopre che ha il microchip, 17 anni e si chiama Rocky. Dopo due giorni di degenza, anche grazie all'Enpa di Roma che s'incarica della consegna, Rocky torna in famiglia. Lacrime e abbracci, benché sia necessario spiegare ai proprietari  -  casalinga e operaio  -  la necessità di tenere sotto controllo un animale. Infatti, avvezzo a una grande autonomia ("da giovane andava al parco di Colle Oppio da solo") dopo un ictus, non di rado Rocky cerca di tornare nei quartieri della giovinezza, mentre i suoi si sono trasferiti sulla Casilina. A tutti si raccomanda comunque il collare con medaglietta, spesso evitato perché "rovina il pelo": all'argomento gli stessi operatori del Canile Municipale hanno dedicato una giornata educativa. Limitandosi al microchip obbligatorio, il cane smarrito deve avere infatti la fortuna di incontrare persone gentili e disponibili. Ma è la medaglietta a indicare subito che egli ha un padrone, permettendo al passante meno esperto di avvicinarsi e leggere un recapito. al-lupo@repubblica. it 
Torna CONTROTEMPI, Itinerari sonori dai '70 ad oggi", rassegna organizzata da Lune Nuove e MATERIAoff., con il contributo del Comune di Parma - Assessorato alla Cultura, il patrocinio della Regione Emilia Romagna, in collaborazione con Casa della Musica e Istituzione Biblioteche di Parma. Dopo le 2 anteprime che hanno raccolto grande consenso di pubblico, il 3 luglio con Cristiano Godano (Marlene Kuntz) e gianCarlo Onorato (ex Underground Life) presso il cortile della Biblioteca Civica di Parma, e lo scorso 6 ottobre con Ettore Giuradei presso il circolo culturale MATERIAoff., inizia ufficialmente  la rassegna. 9 appuntamenti che ruotano intorno alla consolidata formula di incontri e approfondimenti sulla musica, in particolare il rock, l'elettronica e le derivazioni dagli anni '70 ad oggi, insieme a concerti di artisti particolarmente significativi nel panorama del rock e della musica d'autore. Quest'anno, CONTROTEMPI  dialoga direttamente con la città e con le sue realtà più attive e interessanti, coinvolgendo i circoli MATERIAoff. e Giovane Italia, Ratafià e Teatro Europa, oltre a collaborare con enti quali Istituzione Biblioteche e Casa della Musica. martedì 4 dicembre -  ore 21  -  ingresso libero Casa della Musica  -  Sala Concerti  -  P. le San Francesco 1 "SULLE LABBRA DI UN ALTRO come Fiori in Mare Luigi Tenco Riletto  -  Volume 2″ Si parlerà del Cofanetto e dei due Cd "Lontano lontano" e "Come fiori in mare"  -  Luigi Tenco riletto Volume 2, sarà presente Enrico de Angelis del Club Tenco e curatore del Cd1, e gianCarlo Onorato direttore artistico del Cd2, oltre alla partecipazione di una nutrita rappresentanza di artisti: Guido Maria Grillo, Alessandro Grazian, Ettore Giuradei, Stefano Amen, Evasio Muraro, tra coloro che hanno partecipato a questo importante documento. Ogni musicista presenterà in acustico la propria interpretazione e il proprio omaggio al noto cantautore. In collaborazione con il Club Tenco di Sanremo e Lilium Produzioni. Ettore Giuradei attore di teatro e autore di canzoni, dopo aver fondato con Davide Danesi la Mizar Records, esordisce conPanciastorie (Mizar Records/Audioglobe 2006), con la collaborazione del fratello Marco, che vince il Premio Nuova Canzone d'Autore al M. E. I. di Faenza e arriva in finale al Premio Fuori dal Mucchio e al Premio De Andrè 2006. Partecipa a Sanremo Off e vince il Premio 25 Aprile a Latina con il brano La Zingara. A settembre debutta con lo spettacolo comico/surreale CabaretGodot con Marco Giuradei. Ha presentato l'album Era che così (Mizar Records/Novunque 2008) in tutta Italia con un tour di due anni e 170 date, tra le quali spiccano le partecipazioni al Premio Tenco 2008 e al Premio Ciampi 2009. Nel 2010 l'uscita del nuovo: La repubblica del sole (Mizar Records/Novunque). ettoregiuradei. it Alessandro Grazian dopo un disco di composizioni per la danza Onde (RES 2003), il primo album, Caduto(Trovarobato/Macaco Records 2005) inaugura una collaborazione stabile con Enrico Gabrielli (Afterhours, Mariposa, Calibro 35). 80 repliche dello spettacolo Nati sotto contraria stella (regia Leo Muscato, musiche Dario Buccino), poi i dischi Soffio di Nero (in free download 2008), con Nicola Manzan (Bologna Violenta, Baustelle, Teatro degli Orrori), e Indossai (2008), con diversi ospiti, tra cui Emidio Clementi dei Massimo Volume e L'abito (2009). Partecipa a Il Dono - Tributo ai Diaframma, con Fiore non sentirti sola. Diversi i riconoscimenti, tra cui Mantova Musica Festival nel 2006; come autore di colonne sonore, è stato finalista al Torino Film Festival nel 2010 e al Festival di Cannes 2011 col regista Pasquale Marino. Ha appena pubblicato Armi, il nuovo album, (Ghost 2012). alessandrograzian. it Guido Maria Grillo appassionato di poesia e canzone al punto da dedicare una tesi di laurea a Fabrizio De Andrè, è una delle più promettenti figure della scena nazionale emergente. Raffinato, elegante, grazie alla profondità di testi sofferti, e dalle notevoli qualità vocali, dolci il più delle volte e a tratti acide, è vincitore del Bologna Music Festival (Premio per la sua Categoria e Premio Assoluto) e Musicacontrocorrente  -  Premio Canzone d'Autore di Roma (primo Premio Assoluto, Miglior Testo, Miglior Musica, Miglior Arrangiamento, Premio Radio LifeGate, premio della critica). Due dischi all'attivo: Guido Maria Grillo (2009) e Non è quasi mai quello che appare (2011). A breve uscirà il suo terzo album, con la co. produzione di gianCarlo Onorato. www. guidomariagrillo. it Evasio Muraro  ex leader dei Settore Out fino al 1995, ha esordito come solista con Passi, (2000). Dopo una lunga ricerca, pubblica Canti di lavoro della Lombardia (2002), Canti d'amore, di lavoro e di lotta (2005), col Coro delle Mondine di Melegnano, le canzoni della Resistenza, Festa d'Aprile (2006), e il libro/disco Siamo i ribelli (2007). Canti di lavoro della Lombardia è stato segnalati dal "Premio Recanati" e dal "Premio Ciampi". Poi escono, Canzoni per uomini di latta, (Fragile/Universal 2009), segnalato come uno dei migliori dischi dell'anno, e O tutto o l'amore (Fragile/Universal 2010) alla ricerca di nuovi orizzonti di scrittura, e contenente sue personali interpretazioni di brani memorabili, tra cui O cara moglie di Ivan Della Mea. evasiomuraro. it GianCarlo Onorato musicista, scrittore, pittore, autore dei dischi: Il velluto interiore  (1996, Lilium/Bmg), Io sono l'angelo(1998, Lilium/Sony), Falene (2004, Lilium/Venus), Sangue bianco (2010, Lilium/Venus), e dei libri: Filosofia dell'Aria (romanzo 1988, L. M. P. L. G./Stampa Alternativa), L'Officina dei Gemiti (racconto 1993, Millelire/Stampa Alternativa), L'ubbidiente giovinezza  -  racconti di luce (1999, Il Sestante/Ultrasuoni), Il più dolce delitto, (romanzo 2007, Sironi). Direttore artistico dei Festival: Poiesis, MusiCArte, Idee di Suono, MangiaStorie, Premio Paolo Pavanello, co-direttore artistico del Festival del Libro di Monza e Brianza 2010. Per Sangue bianco ha il Premio alla Carriera PIMI 2010, due inviti come ospite al Premio Tenco, e il Premio Giacosa 2012, Sezione Le Nuvole per la qualità dei testi. Co-produttore artistico del fortunato disco-Tributo "sulle labbra di un altro" (Lilium/Club Tenco) dedicato a Luigi Tenco. Il 23 gennaio 2013 uscirà il saggio sui generis: ex - semi di musica vivifica. venerdì 7 dicembre -  dalle ore 22  -  ingresso libero Teatro Europa  -  Ratafià  -  V. Oradour 14 "VINYLMANIA  -  quando la vita corre a 33 giri al minuto" regia di Paolo Campana proiezione del film  -  documentario a seguire "SOLO VINILE" dj set Robert Passera dj e Gaido dj In Vinylmania il regista ci guida  nelle pieghe di un oggetto che non ha mai perso la sua anima e si interroga su cosa lo renda così leggendario in un mondo dominato dalla musica liquida: semplice nostalgia? L'illusione di possedere il corpo della musica? La ricerca di un'identità? Un grido contro il fiume digitale senza anima? Un grande e misterioso love affair? Da Tokyo a New York a Londra, Parigi e Praga incontriamo tribù di collezionisti, DJ, musicisti, artisti ed esploriamo negozi dove la passione si trasforma in febbre e fabbriche dove le presse hanno ripreso a stampare milioni di copie. I dischi sono tornati! Guardare Vinylmania è piacere puro. Si inserisce perfettamente nella grande esplosione culturale che circonda la rinascita del vinile, senza mai tralasciare la passione e l'amore per la musica. Ogni musicista e ogni appassionato di musica vorrà vederlo. Michael Kurtz  -  Record Store Day Un viaggio ipnotico nei limiti dell'ossessione. Guido Andruetto  -  Rolling Stone, Italy La prima cosa che ricordo nella mia vita è un disco di Mozart con cui mia madre la mattina mi svegliava.... Sono passati diversi anni, ma i dischi in vinile non mi hanno mai abbandonato. E voi, avete mai ascoltato un disco in vinile con il suo suono unico e quel fruscio che vi accarezza? Vi siete mai immersi nei colori delle copertine? Lo avete mai annusato? La musica acquista un sapore unico, erotico. Ho avuto la mia prima esperienza come dj quando ero molto giovane. L'idea di fare questo film ha coinciso con il mio ritorno ai piatti molti anni dopo, ma in realtà non sono più così sicuro di cosa sia incominciato prima. Il nucleo creativo del film nasce dal desiderio di capire l'origine della mia la mia passione per la musica e i dischi. Così, mi sono immerso in questo mondo alla ricerca dei suoi segreti più reconditi. Ho impiegato più di dieci anni per concepire e realizzare questo documentario. Ho dovuto convincere i produttori che la mia non fosse solo nostalgia, ma che il vinile stesse realmente tornando alla ribalta! Oggi i dischi rappresentano una ricerca di identità, un grido contro la musica da fast food e dietro di essi si nascondono storie ricche di umanità. Storie che vanno ben oltre la musica. Paolo Campana  -  il regista I protagonisti: CHRIS DE GAN (collezionista), SANJU CHIBA (Elp corp. Laser Turntable), PHILPPE COHEN SOLAL (Gotan Project), PETER SAVILLE (designer/art director), WINSTON SMITH (artista), DJ KENTARO, THE KARMINSKY EXPERIENCE INC. (DJS), EDDIE PILLER (produttore Acid Jazz/DJ), JEROME SYDEHNAM (DJ), G. RINA producer/DJ KEY KOBAYASHI DJ, THE MILLIONAIRE, GZ, AMOEBA RECORDS, INTOXICA, PHONICA, 101RECORDS STORE, TROPICALIA IN FURS, JOEL STONES and DANIEL BINDER (Negozi di dischi), PHILIP JECK (musicista), BOB GEORGE (Archive of Contemporary Music, NY). Il regista Paolo Campana ha un sosia che ancora suona musica con i vinili. I suoi folli mix hanno il potere di svuotare la pista o farla esplodere, senza via di mezzo! Allo stesso tempo, ha una lunga esperienza sulla scena delle radio indipendenti locali grazie alle sue performance infarcite di colonne sonore cinematografiche e musica esotica. Nato nel 1968 a Torino, città in cui vive ancora oggi, si è laureato in cinema con una tesi su Leos Carax. Ha completato i suoi studi all'Universita di Parigi-8 e in Irlanda del Nord. Il suo primo corto in 35mm, un tributo a Bloody Sunday, è stato presentato al new British Cinema al Aix en Provence Film Fest nel 1997. Ha lavorato per RAITRE come regista di corti per ragazzi e come reporter per Mc sat, canale satellitare di Montecarlo. Vinylmania è il suo primo lungometraggio, una dichiarazione della sua eterna passione per la musica e per il suo grande amore, il vinile. 
