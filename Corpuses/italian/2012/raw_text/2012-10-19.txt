Sabato 20 Mostra ornitologica Fiere di Parma  -  Via Rizzi, 67/a località Baganzola Dalle 9.00 alle 18.30 62° edizione della mostra ornitologica di Parma. Per informazioni tel.05219961. Artesauro Via Nazario Sauro Per tutta la giornata mercatino di oggettistica e abbigliamento. Per informazioni tel.3389387381. Festival Verdi: eventi collaterali Ridotto del Teatro Regio  -  Strada Garibaldi, 16 Alle 17.00 I Cori al Festival Verdi: Coro del Teatro Regio di Parma, maestro del coro Martino Faggiani. Ingresso gratuito. Ghiaia: nel weekend un bis di eventi Piazza Ghiaia Dalle 15.00 alle 20.00 Paesi e sapori: mostra-mercato con il meglio dell'enogastronomia italiana. Dalle 17.00 alle 18.30 Aperitivi Verdiani: coreografie del Rigoletto en plein air. Perinformazioni tel. 0521251848. Presentazione libro Piazzale Rondani, 3/b Alle 17.30 presentazione del libro di Maria Mazzoni Celestino alla conquista del suo albero,con l'occasione verrà esposta la mostra fotografica dedicata agli alberi di Parma dal titolo Undicesimo: non potare!. Ingresso gratuito. Festival Verdi Teatro Regio  -  Via Garibaldi, 16 Alle 20.00 va in scena La battaglia di Legnano, musica di Giuseppe Verdi. Ingresso a pagamento. Per informazioni e prenotazioni tel. 0521039399. Traiettorie: rassegna internazionale di musica moderna e contemporanea Casa del Suono  -  Piazzale Salvo D'Acquisto Alle 20.30 Concerto di musica elettronica Curtis Roads Touche pas 5'26'' dedicato a Morton Subotnick, Iannis Xenakis Bohor 21'39'', Natasha Barrett Kernel Expansion 14'26'' Prima esecuzione italiana, Curtis Roads Epicurus 3'06. Ingresso intero euro 15,00; ridotto euro 10,00; studenti euro 5,00; gratuito per under 18. Per informazioni tel. 0521708899. Theatro del Vicolo: stagione di prosa Theatro del Vicolo  -  Vicolo Asdente, 9/b Alle 21.15 Marzio Dall'Acqua presenta Recitativo di dialoghi quotidiani di Salvatore Solinas.Ingresso euro 10,00. Per informazioni tel. 3683127917  -  0521941664. Domenica 21 Mostra ornitologica Fiere di Parma  -  Via Rizzi, 67/a località Baganzola Dalle 9.00 alle 17.00 62° edizione della mostra ornitologica di Parma. Per informazioni tel.05219961. Festa dei sapori d'autunno Viale Piacenza, Piazzale Pablo, Viale Osacca Dalle 1.00 alle 19.00 shopping, intrattenimento, espositori con specialità gastronomiche,abbigliamento, artigianato, accessori per la casa e Gommaland. Per informazioni 05212986. FaiMarathon Oltretorrente Dalle 10.30 alle 14.00 partenze dall'ingresso del Parco Ducale per la passeggiata tra i monumenti: Palazzo Ducale, Serre del Petitot, Teatro al Parco, Chiesa di Santa Croce, Chiesa di Santa Maria del Quartiere, Parco Dsevod di via Gulli, Chiesa di San Giuseppe, Chiesa e chiostro dell'Annunziata, Oratorio di Santa Maria delle Grazie, Palazzetto Eucherio Sanvitale.A tutti i partecipanti sarà distribuito un kit. Quota di partecipazione da euro 6,00 per i non iscritti al Fai, da euro 5,00 per gli iscritti, gratuito per nuovi iscritti e per chi rinnova.Per informazioni e iscrizioni al Fai tel. 0521827081, presso la sede delegazione Fai di Parma(Via Ospizi Civili, 5 - giovedì dalle 10.00 alle 12.30) oppure www. fondoambiente. it Città della memoria Cimitero della Villetta  -  Viale Villetta Alle 11.00 La memoria degli eroi, commemorazione dei dispersi in Russia. Ingresso gratuito. Festival Verdi eventi collaterali: Verdi per le vie di Parma Portici del Grano  -  Piazza Garibaldi Alle 11.00 concerto del Corpo bandistico Giuseppe Verdi di Parma diretto da Alberto Orlandi, musiche di Verdi, Bizet, Strauss, De Haan, brani tratti dal grande repertorio strumentale e operistico della seconda metà dell'Ottocento, in un viaggio ideale tra le grandi capitali europee della musica: da Vienna a Parigi, il culmine dell'esibizione sarà l'esecuzione de I vespri siciliani. Ingresso gratuito. Per informazioni tel. 0521218352. Ghiaia: nel weekend un bis di eventi Piazza Ghiaia Dalle 10.00 alle 20.00 Paesi e sapori: mostra-mercato con il meglio dell'enogastronomia italiana. Per informazioni tel. 0521251848. Theatro del Vicolo: stagione di prosa Theatro del Vicolo  -  Vicolo Asdente, 9/b Alle 15.45 va in scena Cenerentola, regia di Alex Jones. Ingresso euro 7,00. Per informazioni tel. 3683127917  -  0521941664. Barezzi live Teatro Regio  -  Strada Garibaldi, 16 Alle 20.30 concerto di Herbie Hancock. Biglietti da euro 15,00 a euro 90,00. Prevendita sul circuito Vivaticket e online sul sito www. barezzilive. it Per informazioni tel. 3341817156 oppure www. barezzilive. it Capire Verdi Circolo Parma Lirica - Via Gorizia Alle 21.00 concerto-conferenza Capire Verdi, cori e sinfonie verdiane, diretti e raccontati dal Maestro Sebastiano Rolli con l'Orchestra Regionale dell'Emilia Romagna e del Coro Lirico Renata Tebaldi. Ingresso gratuito. Per informazioni tel. 0521206144-231184. E IN PROVINCIA Sabato 20 Festival Verdi a Busseto Sala dei timoni in Via della Processione 160  -  Roncole Verdi Alle 16.30 presentazione del volume A Milano con Verdi, Enrico Beruschi dialoga con l'autrice Giancarla Moscatelli. Ingresso gratuito. Per informazioni tel. 052492487. La traviata Teatro Aurora  -  Langhirano Alle 21.00 va in scena una selezione dall'opera di Giuseppe Verdi in forma scenica, al pianoforte il Maestro Roberto Barrali con il coro Armonie dei colli diretto dal Maestro Paolo Mora, voce recitante Marco Zanelli. Ingresso euro 10,00. Domenica 21 Mercatino dell'antiquariato Attorno alla Rocca Sanvitale - Fontanellato Durante la giornata circa 200 espositori con bancarelle di antiquariato e modernariato. Per informazioni tel. 0521829055. Al gir d' la Malia Sala Baganza Alle 8.15 partenza dalla Rocca Sanvitale per la tradizionale camminata, non competitiva,attraverso gli incantevoli luoghi di caccia di Sua Altezza Maria Amalia Giuseppa, passando dal Lago di Ponte Verde per il Casino dei Boschi, il fontanone o bagno di Maria Amalia, il Lago delle Navette, prati fioriti e Case Sgavetti, il fontanone del Castellaro ed infine la Rocca Sanvitale per ripercorrere attraverso questi luoghi l'affascinante vita di questo audacepersonaggio. Ingresso gratuito. Per informazioni tel. 3384813033 - 3470589841 - 3388721708 -0521331342. Fiera Nazionale del tartufo nero di Fragno Calestano Durante la giornata torna la Fiera del tartufo. Programma completo suwww. tartufonerofragno. it Per informazioni tel. 0521520114  -  3200548464. Castagnata in allegria Piazza Tarasconi - Fornovo di Taro Dalle 14.30 caldearroste, pattona, patatine, torta fritta, vino novello, piano bar offerto dal Divino Blu Via Veneto, baby market organizzato dai bambini, mercato dell'artigianato e hobbistica in Piazza della Pieve, negozi nel Centro Commerciale aperti. Mostra Pellegrini a passo di... Patchwork (in via XXIV Maggio, dalle 10.00 alle 12.00 e dalle 14.30 alle 18.00). In caso di pioggia o maltempo la castagnata si terrà al coperto presso Foro 2000. Per informazioni tel. 05252599. Festival Verdi a Busseto Cortile tra la Casa natale e il Vecchio mulino Pallavicino  -  Roncole Verdi Alle 18.00 C'era una volta un musicista che si chiamava Giuseppe (Fortunino) Verdi, l'attrice Antonia Stradivari, accompagnata da Vincenzo Torricella alla chitarra, racconterà ai ragazzi la vita di un grande musicista come Giuseppe Verdi, proponendo alcune tra le arie verdiane più famose. Ingresso gratuito. Per informazioni e prenotazioni tel. 052492487. La cultura si fa sport Pala Arisi - Palestra di via Gruppini, Sorbolo Alle 21.00 (ingresso dalle 20.30) una serata tra la cultura e il mondo dello sport, con i Solistidel Teatro Regio di Parma insieme al soprano Silvia Dalla 
Dopo tre ore di interrogatorio Samuele Caruso, il 23/enne che ha ferito la ex fidanzata, Lucia Petrucci, accoltellandola e ha ucciso la sorella Carmela Petrucci, 17 anni, ha confessato il delitto e l'aggressione. Al pm che l'ha sentito in Questura, subito dopo l'arresto avvenuto nella stazione ferroviaria di Bagheria, ha detto di aver agito in preda ad un raptus e di avere perso la testa. LEGGI / Uccisa 17enne a coltellate sotto casa Caruso non si sarebbe rassegnato alla fine della storia d'amore con la ex fidanzata e l'avrebbe perseguitata per settimane. Oggi l'ha aspettata sotto casa e l'ha accoltellata. La sorella, Carmela, 17 anni, ha cercato di mettersi in mezzo ed ha avuto la peggio. GUARDA / Chi era Carmela, morta a 17 anni L'assassino è stato rintracciato, mentre cercava di fuggire, grazie all'esame dei tabulati del suo cellulare che hanno rivelato le celle a cui il telefonino si andava agganciando durante gli spostamenti. Il Pm chiederà al Gip la convalida del fermo e la misura della custodia cautelare in carcere. Argomenti femminicidi 

Arrivano a Napoli i "Corner per giovani artisti". Il primo è stato appena inaugurato a piazza San Vitale a Fuorigrotta dall'assessore alle Attività produttive Marco Esposito. Si tratta di quaranta aree e piazzole sparse per la città, tra centro e periferia, messe a disposizione dal Comune per i creativi di tutte le età e di qualsiasi nazionalità, "per esporre o vendere i prodotti frutto del proprio ingegno e non seriali". Le foto Ogni "angolo" è grande un metro per due, e sarà occupato a turno, dai trecentotrenta artisti e artigiani, già selezionati da un apposito bando a luglio. Potranno farlo dal giovedì alla domenica, e per un massimo di sessanta giorni. Ogni Municipalità ha contribuito a fornire il proprio corner, alcuni nei posti più belli e simbolici della città, come piazzetta Nilo, piazza Miraglia, largo Gerolamini, via San Pasquale, Gradoni di Chiaia, piazza Nolana e piazza Cavour. "L'iniziativa  - piega l'assessore Esposito  -  è stata inserita dall'Anci (Associazione nazionale dei Comuni italiani), tra le pratiche virtuose di ogni città. E Napoli è stat una delle prime ad avviarla". 
Leggi l'evento territoriale Scarica il pdf 

ROMA  - Brucia capannone di Bricofer a Roma, in via Prenestina, zona Castelverde. Impegnate sei squadre di vigili del fuoco, fiamme molto alte, poi il fuoco è stato messo sotto controllo. Evacuato uno stabile, non risultano feriti. 
WE PLAY TECHNO MUSIC Parte la nuova stagione invernale di We Play The Music We Love e in attesa di esordire al nuovo Boiler - club che tra pochissimo aprirà in San Salvario - c’è ancora tempo per qualche data random qui e là per la città. Venerdì 19 ottobre, in collaborazione con Movement, è rendez-vous sulla “rive gauche”: al MoloDiciotto di corso Moncalieri 18 sono ospiti di We Play i talenti dell’etichetta canadese Wagon Repair. Al giorno d’oggi chiunque abbia professionalmente a che fare con la techno non può che espatriare in Germania. E infatti i nostri due canadesi sono ormai naturalizzati berlinesi: si tratta di Mike Shannon - pupillo del connazionale Ritchie Hawtin, ma cresciuto nel mito “detroitiano” di Juan Atkins e Kevin Saunderson - e The Mole, altro nuovo eroe elettronico forgiato dai freddi inverni di Montreal. Dalle 23, ingresso 8 euro (prima dell’1) oppure 13 euro, info e liste 347/5546135 e 366/1857571. In rete www.weplaythemusicwelove.com. SWEDISH HOUSE MAFIA Sabato 20 ottobre allo Chalet del Valentino Smyle Eventi presenta il dj An21, sigla che - non senza qualche confusione geografica - nasconde l’identità di Antoine Josefsson Fragogiannis, svedese di origine greca e fratello minore di Steve Josefsson Fragogiannis, a sua volta meglio noto come Steve Angello (anche se di italiano ha nulla) nonché celebre esponente della cosiddetta “swedish house mafia”: definizione senz’altro poco felice ma ormai di uso corrente nella scena internazionale dei club. In soldoni si tratta di house commerciale scandinava pensata per i grandi numeri e le grandi sale: certo non è roba underground per menti e fondoschiena fini. Con An21, durante le due ore del set - gli svedesi non si sprecano, pare - si muove in consolle il collega Max Vangeli, e a questo punto ha poco senso indagare la sua vera provenienza geografica. Dalle 22.30 in viale Virgilio 25, info 011/6689777. SAVANA POTENTE Ancora allo Chalet, domenica 20 ottobre con orario diurno a partire dalle 15, è prevista l’apertura stagionale di Savana Potente, altra operosa realtà techno torinese: ospite del residente Yaya è il tedesco di origini tunisine Loco Dice, assurto a fama globale per le gesta techno/house nei locali (soprattutto) di Ibiza. Allo Chalet di viale Virgilio 25 il programma di questo fine settimana si completa venerdì 19 ottobre con la serata “Switch”: due sale e due diversi generi musicali, cioè rap, r&b e reggaeton con Dj Fede oppure house con Peter Pan Sound System. Info 011/6689777. LAVANDERIE RAMONE Venerdì 19 ottobre in San Salvario, alle Lavanderie Ramone di via Berthollet 25, fa tappa Dj Nikki, il celebre conduttore rock’n’roll del programma “Tropical Pizza” su Radio Deejay. Ventiquattro ore dopo, sabato 20 ottobre, alle 22 in concerto le improvvisazioni del gruppo The Dub Pigeon, a seguire (fino alle 3) il party “Suck My Finger!” a base di elettronica deep & tech in ogni sua sfaccettatura. Ingresso riservato ai soci Arci. SOULFUL GRAN VARIETÀ Al Lapsus di via Principe Amedeo 8/a – l’infernotto settecentesco un tempo noto come Zona Castalia – si apre la nuova stagione di Soulful Gran Varietà: le selezioni su vinile sono sempre quelle (preziose) di Luis & Jimmy, ma per la parte che riguarda il ballo su musiche dal vivo debutta una nuova resident band, gli Espresso Atlantivo. Altre attrazioni di serata: da New York, o meglio da Brooklyn, Izzy & The Catastrophics presentati da Daddy McSwing per un live tra jazz, swing, mambo, rock’n’roll e garage. Ingresso 10 euro, riservato soci Arci e Csen. “FACCIO BRUTTO” DA HMA All’Hiroshima Mon Amour sabato 20 ottobre live del giovane rapper milanese Fedez – da non confondere con lo stacanovista dell’hip hop torinese Dj Fede – supportato dai produttori “electro-hop” Two Fingerz. Classe 1989, Federico Lucia alias Fedez propone un rap sarcastico e provocatorio – il suo album di debutto titola “Il mio primo disco da venduto” - che in pochi mesi è già diventato fenomeno mediatico sul web con il tormentone “Faccio brutto”. Dalle 22, ingresso 15 euro, info 011/3176636. 
Un successo importante, che mancava da quaranta giorni. E' quello che conquista il Crotone, capace di superare per 2-1 in rimonta il Novara nell'anticipo del 10° turno del campionato di Serie B. Grazie a questa affermazione la formazione calabrese si allontana dalla zona calda della classifica, salendo a 9 punti, agganciando proprio quella piemontese, retrocessa dalla massima serie. PESCE ILLUDE IL NOVARA A INIZIO RIPRESA - Dopo un primo tempo non molto ricco di emozioni allo stadio "Enzo Scida", il match si accende nella ripresa. Meno di due giri di lancette e gli uomini di Attilio Tesser (confermati gli undici che hanno battuto il Brescia la scorsa settimana, con unica variante Ludi al posto di Bastrini che si accomoda in panchina) passano in vantaggio: è Pesce a battere a rete di sinistro dopo uno scambio con Gonzalez. GABIONETTA, UNO-DUE MICIDIALE - Il Crotone (nell'undici iniziale c'è la novità Matute) cerca di reagire ma gli avversari si chiudono e ripartono in velocità rischiando il raddoppio. Per fortuna della formazione guidata da Massimo Drago si sveglia il brasiliano Denilson Gabbionetta, così nel momento peggiore dei padroni di casa ecco arrivare il pareggio. Quasi allo scoccare del quarto d'ora il brasiliano insacca con un tocco morbido di esterno mancino dall'interno dell'area dopo una triangolazione con Calil. Passano sei minuti e il Novara commette un errore fatale in difesa, Barusso stende in area Mazzotta entrato dalla sinistra, si becca il giallo e concede il rigore agli avversari: dal dischetto il solito Gabionetta non sbaglia dimostrando grande personalità oltre che doti tecniche. INUTILE ASSALTO FINALE PIEMONTESE - Nel finale il Novara cerca l'assalto (gettati nella mischia anche Piovaccari, Rubino e Lazzari) per arrivare al 2-2, ma i suoi tentativi sono molto confusi e i pitagorici riescono così a condurre in porto una vittoria di fondamentale valore, mentre il club piemontese deve rimandare i propositi di ascesa verso le zone nobili della classifica. DRAGO: "CUORE E ANIMA, VITTORIA MERITATA" - Dopo sei turni di digiuno il suo Crotone torna al successo in campionato, Massimo Drago ha di che essere soddisfatto. "I ragazzi hanno messo in campo cuore ed anima. Sono stati bravissimi nell'adattarsi all'avversario  -  il commento del tecnico rossoblù - limitando le loro ripartenze, l'arma in più di questo Novara. Alla fine è stata una vittoria meritata. Ad oggi la classifica non ci sorride, ma io sono fiducioso per il futuro". TESSER: "ABBIAMO BUTTATO VIA 3 PUNTI" - Tanta amarezza invece nelle parole di Attilio Tesser, allenatore del Novara, nel dopo partita di Crotone. "Abbiamo commesso una quantità di errori mai vista in precedenza. Sono davvero arrabbiatissimo e rammaricato  -  afferma il tecnico degli azzurri -. Questa sera siamo stati capaci di buttare via tre punti, nel calcio purtroppo si sa se non chiudi le partite poi questi errori li paghi due volte, così è capitato allo Scida". CROTONE-NOVARA 2-1 CROTONE: Caglioni; Vinetot, Abruzzese, Mazzotta, Eramo; Calil (63' Pettinari), Matute, Maiello, Galardo; De Giorgio (76' Addae); Gabionetta (92' Checcucci). A disp. Concetti, Correia, Krcic, Torromino. All. Drago. NOVARA: Kosicky; Ludi, Ghiringhelli, Del Prete, Lisuzzo; Barusso, Pesce, Marianini (77' Lazzari); Lepiller (66' Piovaccari), Gonzalez, Mehmeti (75' Rubino). A disp. Bardi, Perticone, Bastrini, Buzzegoli. All. Tesser. ARBITRO: Borriello di Mantova. RETI: nel st 2' Pesce (N), 14' e 20' rig. Gabionetta. AMMONITI: Lepiller, Marianini, Matute, Barusso, Lisuzzo. Leggi i commenti I commenti dei lettori 
