"Gli sbandamenti umani, gli errori, ma anche la crisi economica aggravata dalla precarietà del lavoro mettono oggi a dura prova la famiglia, la sua unità, la sua integrità". Con queste parole Benedetto XVI ha chiuso la tradizionale Via Crucis al Colosseo, quest'anno tutta incentrata sul tema della famiglia. Ma prima della Via Crucis, si è celebrata, alla presenza del papa, la messa per il Venerdì Santo e nell'omelia il predicatore della casa pontificia, padre Raniero Cantalamessa, ha toccato un altro tema, quello dei crimini e del pentimento che deve passare per la verità: "Quanti delitti atroci rimasti, negli ultimi tempi, senza colpevole, quanti casi irrisolti!". Poi un appello: "Non portate con voi nella tomba il vostro segreto". Parole forti, che fanno correre il pensiero ai tanti fatti efferati di oggi e di ieri. Parole che pronunciate nella basilica vaticana richiamano alla mente anche il mistero di Emanuela Orlandi, la ragazza, cittadina vaticana, scomparsa e mai ritrovata, il cui caso è tornato in primo piano proprio in questi giorni. I suoi familiari, molto uniti, non si sono mai arresi. A portare la croce lungo le 14 stazioni sono state famiglie italiane, irlandesi, del Burkina Faso e del Perù. A scrivere le meditazioni una coppia di anziani coniugi, sposati da 60 anni, Danilo e Anna Maria Zanzucchi, 91 anni lui e 82 lei. Un nucleo familiare quasi d'altri tempi il loro, con 5 figli e 12 nipoti. Anna e Danilo fanno parte dei Focolari, al cui interno hanno fondato il movimento "Famiglie nuove". Nei testi che hanno composto, si sono soffermati sui tanti nodi e le tante prove che si incontrano nella vita coniugale: il tradimento, che rompe il patto di fedeltà nel matrimonio, le incomprensioni, l'aborto, le malattie, i problemi della educazione dei figli. Anche queste sono "croci" da portare. "Ho contribuito anch'io al tuo dolore. Anche noi sposi e le nostre famiglie. Ogni volta che non ci siamo amati, quando ci siamo attribuiti la colpa l'uno all'altro, quando non ci siamo perdonati, quando non abbiamo ricominciato a volerci bene", dice una delle riflessioni proposte. Negli interventi scritti dai due coniugi c'è anche un monito a non restare indifferenti di fronte alle necessità del prossimo" e "l'invito a non lasciarsi anestetizzare dal benessere, a non cercare soltanto ciò che si desidera o appaga". Ma è proprio la famiglia il centro del ragionamento, così come, nelle parole di Benedetto XVI. "In questo nostro tempo la situazione di molte famiglie è aggravata dalla precarietà del lavoro e dalle altre conseguenze negative provocate dalla crisi economica", ha detto il pontefice. "L'esperienza della sofferenza segna l'umanità, segna anche la famiglia", ha sottolineato il papa. "Quanto volte il cammino si fa faticoso e difficile. Incomprensioni, divisioni, preoccupazione per il futuro dei figli, malattie, disagi di vario genere". Ma "nella afflizioni e nelle difficoltà non siamo soli; la famiglia non è sola: Gesù è presente son il suo amore, la sostiene e le dona l'energia per andare avanti". Ed è a Cristo che "dobbiamo rivolgerci - ha detto Benedetto XVI - quando gli sbandamenti umani e le difficoltà rischiano di ferire l'unità della nostra vita e della famiglia". 
LOSAIL - Valentino è l'unico sostenuto dal commovente bastone dello scarsissimo tifo sugli spalti: di quei cento presenti nel tepore, fra i granelli di sabbia che svolazzano nel vento e una desolazione difficile da raccontare, almeno trenta portano visibili sul proprio corpo e in qualche sua estensione i segni dell'amore. Vestono di giallo, hanno una bandiera gialla. Oppure evidenziano un sospetto ma comprensibile interesse per il numero 46 che esprimono vocalmente. Appoggio storico che si ritrova in ogni angolo del mondo, sufficiente a spiegare perché tutti dovrebbero augurarsi che Valentino torni a vincere, che torni a stupire (in realtà basterebbe un podio). FINORA FLOP ULTRA-PREVISTO - Ma tutto ciò non basta a risollevare la "sua" Ducati sopra le sue simili (le Honda e le Yamaha, stasera meglio Lorenzo e Crutchlow di Stoner, sono di un altro pianeta ma è già storia vecchia, quasi ammuffita). Meglio di Valentino, con una Desmosedici forse più "basica", meno trattata, fa Hector Barbera, sia nella prima che nella seconda sessione. Di un decimo va più veloce anche Hayden. Segnali poco rassicuranti. Siamo di nuovo alle porte di un "tira e molla"? I COSIDDETTI PASSI AVANTI DUCATI - Valentino, che candidamente ammette "se potessi me la comprerei io la Ducati" (invece finirà alla Audi), chiude la giornata con l'ottavo tempo, a un secondo e due da Lorenzo. Incuriosice che le telecamere interne rintraccino il suo team manager, addetto alla tecnica, Vittoriano Guareschi, inntrufolarsi nel box del Team Pramac per cui corre Barbera: forse per rubare informazioni a coloro cui la Ducati dovrebbe darne? Comunque Vale ha il merito se non altro di scendere sotto l'1'57" (1'56"535). Quindi in prospettiva, forte della sua saggezza, e del timore che comunque incute agli avversari, può immaginare di posizionarsi in seconda fila domani nelle qualifiche (per la gara si vedrà). Chiamiamoli passi avanti. CHI LO STONER DI POVERI? - Prime cadute per Pedrosa, Spies, che lamenta fastidi al collo (lo scorso anno fu devastato dai problemi alla cervicale), e De Puniet. I poveri "crt" restano come sempre sullo sfondo, nello spazio della classifica a loro riservata (gli ultimi nove posti). Pasini e Silva non scendono sotto i 2' a giro (quindi con prestazioni di poco inferiori alla Moto 2. Ma si sapeva. Bisogna farsene una ragione prima che diventi una barzelletta: "Facciamo a gara a chi diventerà lo Stoner dei poveri". FUTURO DI DOHA-MOTO AD ALTO RISCHIO - C'è anche un mistero intorno al futuro di questo Gp. A Doha la scarsa passione del pubblico (qui nessuno va a vedere niente) e i costi crescenti per mantenere in piedi il weekend, per quanto i soldi non siano quasi mai un problema in Qatar, pongono un interrogativo: ok che siamo ricchi, ma siamo sicuri che così non buttiamo i soldi? Le luci di 3600 "spot" disseminati a bordo pista per illuminare un'area di mezzo milione di metri quadrati, che garantiranno 450 milioni di lumen (l'unità che misura il flusso luminoso), sono comunque una spesa importante, anche se come sempre il gruppo Musco, grazie alla tecnologia Mitran,  ridurrà del 50% il consumo di energia. Dunque non è detto che si continui a correre anche nei prossimi anni. Qui preferiscono investirli, saggiamente, nella ricerca (come fa a 360° la Qatar Foundation, lo sponsor del Barcellona, Ong guidata in persona dalla regina, la Sheika Moza). Oppure nella costruzione di città modello (fra Doha e il circuito) prenderà forma Lusail City: a giudicare dal disegno dei progetti sembra una specie di paradiso in terra. I PRECEDENTI DI DOHA - Domenica si correrà in Qatar per la nona volta. In queste cinque volte ha vinto Stoner. Valentino può consolarsi con un'indiscrezione circolata in giornata: lo vorrebbero vicino a un accordo con la Coca-Cola per tornare l'anno prossimo alla Yamaha. Ma la notizia ricorda molto una bollicina... Leggi i commenti I commenti dei lettori 
Ancora una sconfitta per la Novipiù che cede il passo al Pianella alla Bennet Cantù che si impone con il risultato di 70-55. Un ko che, in virtù del distacco in classifica, ci può anche stare, ma che rende ancora più difficile il percorso verso la salvezza. I piemontesi restano in partita per tre quarti, poi la maggior esperienza dei ragazzi di coach Trinchieri permette alla Bennet di far propria la posta in gioco. Aspettando la gara di Teramo di domenica, Casale si lecca le ferite sperando che non tutto sia ancora perduto. Pronti-via e i rossoblù partono con il piede sull'acceleratore. Un lay-up morbido di Martinoni e i primi punti di David Chiotti portano Casale davanti a controllare le operazioni dell'incontro.  La costanza di Mazzarino riporta Cantù a contatto, ma è la tripla di "bentornato" Nnamaka che chiude il primo quarto sul 11-12. I tre punti di di Markoishvili regalano il primo sorpasso per Cantù che comincia a giocare una buona pallacanestro con il solito Brunner a seminare il panico in area pitturata. Ancora Nnamaka e Gentile dalla linea dei tre punti regalano un mini vantaggio a Casale per un finale di secondo quarto che si fa concitato, ma le bocche da fuoco Basile e Leunen permettono ai padroni di casa di andare al riposo sul +5. 30-25. Tornati sul parquet è il rientrante Janning l'uomo in più per la Junior: infilando 5 punti di fila riporta il risultato in parità. Leunen e la retina questa sera sembrano andare proprio d'accordo (saranno 20 i punti finali) ma la furbata di Stevic a due minuti dall'ultima pausa riporta Casale su uno speranzoso +1. Marconato e Markoishvili hanno ancora il tempo di mettere a segno 4 punti, ma la schiacciata in contropiede di un contratto Temple porta il punteggio sul 44-43. Il lampo da tre punti di Pierich è solamente un illusione perché Cantù ci mette ben poco a far sua la partita nell'ultimo quarto. La schiacciata di Leunen e la tripla glaciale di Basile sul +7 Cantù che a questo punto si ritrova con la gara in mano.  Casale non riesce più praticamente a segnare e per Brunner e soci il finale di gara diventa una formalità. Per la Novipiù  il miglior realizzatore della sfida resta Chiotti con 12 punti, ma la prestazione della squadra è troppo poco luccicante per poter contrastare una Cantù che, nonostante le assenze pesanti di Micov e Shermadini, ha dimostrato di avere ugualmente le  carte in regola per vivere un finale di stagione da protagonista. Con sei partite ancora da giocare, Casale si giocherà il tutto per tutto per rimanere aggrappata a quel sogno chiamato Serie A. Si ritornerà sul parquet domenica 15 aprile al PalaFerraris per la complicata sfida con la Montepaschi Siena. BENNET CANTU'-NOVIPIU' CASALE MONFERRATO 70-55 (11-12, 30-27, 44-43, 70-55) BENNET CANTU':  Cinciarini 8, Marconato 5, Mazzarino 9, Perkins 6,  leunen 20, Brunner 6, Abass ne, Diviach ne, Markoishvili 7, Bolzonella  ne, Meroni ne, Basile 9. All. Trinchieri. NOVIPIU' CASALE: Pierich 3, Stevic 4, Janning 9, Malaventura, Minard 11,  Gentile 6, Temple 2, Nnamaka 6, Chiotti 12, Giovara ne, Martinoni 2.  All. Valentini. 
21,15 : il papa è arrivato in elicottero dal Vaticano. Benedetto XVI è stato condotto in auto sulla postazione allestita al colle Palatino del Colosseo accolto dall'applauso di migliaia di fedeli 21,20 : prima stazione, "Gesù è flagellato, deriso e condannato a morte": inizia la lettura delle meditazioni scritte dai coniugi Danilo e Anna Zanzucchi e del Vangelo da parte di Barbara De Rossi 21,24 : l'arrivo alla seconda stazione. "Gesù è caricato della Croce". La grande croce illuminata dalle fiaccole brilla su via dei Fori Imperiali 21,29 : terza stazione, "Gesù cade per la prima volta". La croce viene portata, oltre che dal cardinale Agostino Vallini, da due frati francescani della custodia di Terra Santa e da alcune famiglie provenienti dall'Italia, dall'America latina, dall'Africa, dall'Irlanda 21,32 : "È un'atmosfera di un'intensità sconvolgente: ogni Via Crucis qui al Colosseo è uno dei momenti più intensi della nostra religiosità". Lo ha dichiarato, tramite Twitter, il sindaco di Roma Gianni Alemanno 21,33 : quarta stazione, "Gesù incontra la Madre". Alla cerimonia partecipano circa 20mila fedeli 21,37 : quinta stazione, "Gesù è aiutato da Simone di Cirene a portare la Croce". La processione ha lasciato l'interno del Colosseo per avviarsi verso le altre stazioni 21,42 : sesta stazione, "Veronica asciuga il volto di Gesù". Ogni tappa è intervallata dalla lettura del Vangelo o delle meditazioni 21,45 : "Gesù cade per la seconda volta". La processione arriva alla settima stazione. "E' molto importante - ha dichiarato Alemanno - che il testo di quest'anno sia dedicato alla famiglia: questo dimostra l'attenzione centrale della Chiesa nei confronti di questo valore e di questa istituzione" 21,48 : Benedetto XVI, 85 anni il prossimo 16 aprile, questa sera ha già presieduto a San Pietro il rito dell'adorazione della Croce, durato oltre due ore e questa sera parlerà al termine della cerimonia 21,50 : ottava stazione, "Gesù incontra le donne di Gerusalemme che piangono su di lui". La Croce passa ancora una volta di mano. A sorreggerla è ora un frate francescano della custodia di Terra Santa 21,54 : la processione arriva alla nona stazione, "Gesù cade per la terza volta". "In molti paesi soffrono persecuzioni perché seguono Gesù", questa meditazione è dedicata ai cristiani vittime di crimini a sfondo religioso 21,57 : "Cerchiamo di abituare - si legge nelle meditazioni - i nostri figli alla sobrietà, alla rinuncia". Il tema della famiglia è il fulcro della cerimonia 21,59 : decima stazione: "Gesù è spogliato delle vesti". La processione si avvicina progressivamente alla postazione del papa 22,01 : "Il Cireneo ci fa pensare ai tanti volontari che in molte parti del mondo si dedicano generosamente a confortare e aiutare chi è nella sofferenza e nel disagio". Lo ha sottolineato il testo della meditazione letto dall'attrice Barbara De Rossi 22,03 : undicesima stazione: "Gesù è inchiodato sulla Croce". Tra i fedeli spiccano i volti di migliaia di giovani e scout 22,08 : la processione si sposta sulla sommità del Palatino e arriva alla dodicesima stazione. "Gesù muore sulla Croce" 22,10 : la tredicesima stazione, "Gesù è deposto dalla Croce e consegnato alla Madre". 22,16 : la Croce torna nelle mani del cardinale Agostino Vallini che la consegna al papa arrivando alla quattordicesima stazione, "Gesù è deposto nel sepolcro" 22,21 : il papa Benedetto XVI prende la parola 22,25 : "Il cammino della Via Crucis, che abbiamo spiritualmente ripercorso questa sera - ha affermato il papa al termine del rito - è un invito per tutti noi, e specialmente per le famiglie, a contemplare Cristo crocifisso per avere la forza di andare oltre le difficoltà" 22,26 : ai circa 20mila presenti e ai molti milioni di telespettatori che hanno seguito il rito in mondovisione nei 5 continenti, il papa ha ricordato che "la Croce di Gesù è il segno supremo dell'amore di Dio per ogni uomo e la risposta sovrabbondante al bisogno che ha ogni persona di essere amata" 22,27 : "Quando gli sbandamenti umani e le difficoltà rischiano di ferire l'unità della nostra vita e della famiglia dobbiamo rivolgerci a Cristo". Lo ha detto il Papa nell'intervento che ha chiuso la Via Crucis 22,27 : con l'urlo "Viva il papa!" i fedeli hanno salutato il pontefice al termine della cerimonia 
Il caso di Emanuela Orlandi si insinua nelle celebrazioni pasquali, entra nella messa per il Venerdì Santo, in San Pietro, celebrata alla presenza del Papa. A richiamarlo, indirettamente, le parole del predicatore pontificio, padre Raniero Cantalamessa, che nell'omelia ha toccato il tema dei crimini e del pentimento che deve passare per la verità. Senza mai citare Emanuela, ovviamente, ma con termini che inevitabilmente ne hanno richiamato la storia. "Quanti delitti atroci rimasti, negli ultimi tempi, senza colpevole, quanti casi irrisolti!". Poi un appello: "Non portate con voi nella tomba il vostro segreto". E un invito a fare come il buon ladrone, che ai responsabili dice: fate come me, venite allo scoperto, confessate la vostra colpa. Parole forti, che fanno correre il pensiero ai tanti fatti efferati di oggi, quelli di cui sono piene le cronache. Ma anche quelli di ieri che ancora hanno pensati riflessi nell'oggi. Come il mistero di Emanuela Orlandi, la ragazza, cittadina vaticana, scomparsa e mai ritrovata, il cui caso è tornato in primo piano proprio in questi giorni. La famiglia non si è mai arresa a questa scomparsa. Nei giorni scorsi il ministro dell'Interno Anna Maria Cancellieri è intervenuta rispondendo a un'interrogazione di Walter Veltroni, che ha chiesto di fare chiarezza sulla sepoltura nella chiesa di Sant'Apollinare di Enrico De Pedis, il boss della banda della Magliana, l'organizzazione criminale che secondo alcune piste investigative avrebbe avuto un ruolo nella vicenda. Poi dalla procura sono filtrate indiscrezioni che puntavano dritte sul Vaticano e dicevano, in sostanza: lì, qualcuno sa. Infine c'è stato l'intervento del nuovo procuratore generale, Giuseppe Pignatone, che ha assunto il coordinamento dell'inchiesta. Una serie di avvenimenti che finiscono con il dare una luce particolare alle parole di Cantalamessa: "Non portate con voi nella tomba il vostro segreto - ha detto il predicatore pontificio - vi procurerebbe una condanna ben più temibile di quella umana. Il nostro popolo non è spietato con chi ha sbagliato ma riconosce il male fatto, sinceramente, non solo per qualche calcolo. Al contrario! E' pronto a impietosirsi e ad accompagnare il pentito nel suo cammino di redenzione, che in ogni caso diventa più breve. Dio perdona molte cose per un atto di pentimento". 
