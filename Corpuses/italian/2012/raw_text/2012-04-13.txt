ROMA - L'operazione "pulizia" per la Lega non è solo una questione interna. C'è da rimuovere il fango dall'immagine di un partito che si vantava della sua diversità, della sua onestà, della rettitudine di una dirigenza tutt'uno con la base. E che invece si è ritrovato con la stessa leadership travolta da uno scandalo inimmaginabile fino a qualche settimana fa, riguardante l'utilizzo privato del denaro versato alla Lega dallo Stato e titolo di rimborso elettorale. A parte di quel denaro la Lega ha deciso di rinunciare. Lo ha annunciato il presidente dei deputati del Carroccio, Gianpaolo Dozzo: "La Lega Nord rinuncia all'ultima tranche dei rimborsi elettorali e chiede a tutti i partiti di fare lo stesso devolvendo tali somme in beneficenza o alle Ong" le parole del capogruppo. Che poi ha spiegato: "Una decisione che è stata presa ieri e che rendiamo nota al fine di evitare eventuali strumentalizzazioni nei nostri confronti, nel momento in cui in Parlamento si discute della proposta di legge sulla trasparenza dei partiti". Il testo di riforma sul finanziamento pubblico, concordato da Pdl, Pd e Udc , arriverà sotto forma di disegno di legge, dopo che il presidente della Camera, Gianfranco Fini, ha dichiarato inammissibile la proposta di un emendamento al decreto fiscale (all'esame della commissione Finanze). Alfano, Bersani, Casini chiederanno che il testo sia assegnato alla commissione Affari costituzionali della Camera in sede legislativa, cioè con l'approvazione diretta, senza il passaggio in aula. Parlando da Catania, il segretario del Pdl Angelino Alfano oggi ha descritto il "prossimo passo: il deposito di un disegno di legge che migliori e rafforzi il sistema dei controlli e tutti i canoni di trasparenza, per far sì che i bilanci dei partiti possano essere controllati in prima battuta dall'opinione pubblica, che ne potrà conoscere meglio il contenuto". Per Alfano, i bilanci dei partiti devono essere "altresì controllati da un'autorità terza e indipendente che possa certificarne la veridicità e la correttezza". Questo, ha concluso il segretario del Pdl, in aggiunta "al taglio di un terzo del finanziamento pubblico che è avvenuto negli anni in cui il presidente del Consiglio era Berlusconi". Sul tema degli ultimi rimborsi elettorali, tra quelli che infiammano il dibattito politico di questi giorni, è intervenuto anche il leader dell'Idv Antonio Di Pietro: "Abbiamo presentato un'alternativa che prevede la revoca della quarta rata ma anche la consegna dei 100 milioni recuperati alla Fornero affinché ne faccia buon uso. Qualora questa proposta non venga accettata siamo pronti a destinare almeno la nostra quota, pari a quattro milioni di euro, al ministro". L'ex pm ha poi nuovamente criticato la proposta dai partiti della maggioranza sul finanziamento alla politica: "Quello depositato questa mattina è un accordicchio, un disegno di legge dove non è prevista la revoca della quarta rata. Argomenti lega-scandalo finanziamento pubblico ai partiti Leggi i commenti I commenti dei lettori 
CASTELLAMMARE DI STABIA (NA) - Una doppietta del solito Sau, al 21esimo sigillo personale, consente alla Juve Stabia di aggiudicarsi l'anticipo della 32esima giornata di Serie B, battendo per 2-0 il Padova, rimasto anche in dieci per l'espulsione di Legati in occasione del penalty a dieci minuti dal termine che ha sbloccato il risultato, poi fissato dalla rete in contropiede sempre di Sau. SUCCESSO PESANTE - Un successo importante per le "vespe" che si portano al nono posto a quota 49 punti, scavalcando la Reggina. Battuta d'arresto pesante per il Padova che resta a sei lunghezze dal quarto posto occupato dal Pescara con 52 punti. JUVE STABIA-PADOVA 2-0 (0-0) JUVE STABIA (4-4-2): Seculin; Baldanzeddu, Maury, Molinari, Di Cuonzo; Erpen (21' st Caserta), Mezavilla, Scozzarella (32' st Raimondi), Zito; Mbakogu (19' st Danilevicius) Sau. In panchina: Colombi, Cappelletti, Di Tacchio, Beretta. Allenatore: Braglia PADOVA (4-3-3): Perin; Donati, Legati, Trevisan, Renzetti; Bovo (44' st Marcolini), Bentivoglio, Franco; Cutolo (37' st Cacia), Ruotolo, Lazarevic. In panchina: Pelizzoli, Portin, Succi, Italiano, Juday. Allenatore: Dal Canto 6. ARBITRO: Palazzino di Ciampino 6. RETI: 35' st (rig) e 49' st Sau. NOTE: Spettatori 2652 incasso di euro 38.475,00 (compreso quota abbonati). Espulso al 33' st Legati per fallo su chiara occasione da gol. Ammoniti Donati, Legati, Caserta. Angoli 10-3 per il Padova. Recupero 0', 4'. Leggi i commenti I commenti dei lettori 
Tinariwen: sabbia e rivoluzione Arriva dal deserto al confine tra Mali e Nigeria, impregnato di vento  rivoluzionario e tradizione touareg, il sound dei Tinariwen. Alle 22 una  delle realtà più affascinanti della nuova musica africana sbarca  all’Hiroshima di via Bossoli con i brani del cd “Tassili”, vincitore del  prestigioso Grammy Award 2012 per la categoria “Best World Music  Album”. I membri della band sono gli uomini azzurri del deserto, ex  combattenti che si sono incontrati esuli nei campi profughi dell’Algeria  dopo aver dovuto abbandonare le proprie terre, e che prima di dedicarsi  alla musica a tempo pieno erano la voce ufficiale del movimento  rivoluzionario del Mali, che ne finanziava le attività pagando loro  l’acquisto di strumenti. Dopo aver abbandonato il fucile, hanno deciso  di dimostrare al mondo che la rivoluzione si può ancora fare  imbracciando una chitarra elettrica e cantano nella propria lingua  originaria (il tamasheq) che i regimi mussulmani vorrebbero abolire,  traendo ispirazione dal deserto, che da sempre altri popoli hanno  tentato di sottrarre loro. I Tinariwen hanno conquistato la stima di  molti artisti internazionali del calibro di Robert Plant, Brian Eno,  Thom Yorke e Damon Albarn, che sul loro conto ha detto: "Sono stati dei  veri e propri ribelli e quale maniera migliore per comunicare un  problema al mondo se non attraverso la musica? Non devi essere in grado  di capire le parole per sentire qualcosa che sta più in profondità. È il  modo in cui lo si esprime che dice tutto". In apertura di concerto il  bel progetto musicale torinese Cletus. Ingresso 20 euro; infowww.hiroshimamonamour.org BAMBINI TIMBUCTU LAB Dalle 14 alle 19 al museo A come Ambiente in corso Umbria 84/90, si  tiene la presentazione al pubblico dei nuovi laboratori creativi del  museo “Timbuctu lab” realizzati con imballaggi e altri rifiuti di certa  provenienza. Info 011/0702535 . VITA DI CORTE Alle 10.30 e alle 15.30 al Borgo Medievale del Valentino, si svolge  l’incontro con laboratorio “Vita di corte: un castello in miniatura” che  racconterà l’evoluzione dei castelli e dei sistemi fortificati come i  ricetti, poi bambini e adulti costruiranno insieme un castello in  miniatura. Info 011/4431701 . MERLI & LOMBRICHI Dalle 14.30 alle 16.30 alla fattoria Propolis in strada del Nobile si  svolge la giornata “Il sabato del Naturalista. Il mondo sottosopra:  merli e lombrichi!”; con gli strumenti del mestiere andiamo alla  scoperta del parco e della fattoria, curiosando tra i rami e nel  terreno. Info 011/6606530 . PIOVONO LETTERE! Alle 15.30 al Circolo dei Lettori in via Bogino 9 nel corso dell’incontro “Piovono lettere!”, con forbici, colla e colori i bambini raccontano la  loro storia speciale, giocando con le lettere e interpretandole in modo  nuovo, con i libri della nuova collana ElectaKids per bambini dai 5 agli  11. Info 011/4326820 . FORMA O COLORE? Da Green Box in via Sant'Anselmo 25, dalle 17 alle 19 si svolge un  incontro del corso “Disegno Forma Colore” per bambini dai 6 agli 11 anni  guidato dal grafico Stefano Sassi. Ingresso 12 euro; info 348/7643916 . ANIMALI O DEI? Appuntamento alle 10.30 al Museo Egizio con il percorso di visita per  famiglie “Animali o dei?” che permetterà di esplorare il tema della  divinità nell'antico Egitto in compagnia di esperti egittologi, alla  scoperta di aneddoti e curiosità e dei condizionamenti che gli umori  degli dei potevano esercitare sulla vita di tutti i giorni. Info e  prenotazione 011/4406903 . INCONTRI & EVENTI LA MORTE NON DIVERTE Alle 9.30 a Palazzo Lascaris in via Alfieri 15 si svolge il dibattito  pubblico “Come può divertire la morte di un animale?”, organizzato dal  Gruppo consiliare “Insieme per Bresso” in vista del referendum sulla  caccia del 3 giugno. Info www.insiemeperbresso.it RELIGIONE & RAGIONI Si aprono alle 10 al Circolo dei Lettori in via Bogino 9 i lavori del  convegno “Religione, ragioni e laicità nel pensiero dei classici”,  organizzato dal Centro Studi Piero Calamandrei. Info www.circololettori.it HOLDEN: PARENTI SALVATI Alle 17 alla Feltrinelli in piazza Cln 251, nel corso dell’incontro  “Scuola Holden: save the parents”, presentazione non convenzionale dei  primi due libri della collana edita da Feltrinelli in collaborazione con  Scuola Holden: “100 storie per quando è troppo tardi” e “66 mostri fate  eroi miti mode e altre complicazioni”. Info 011/5620830 . ARTE DEL SALTO CON L’ASTA Alle 17 al Tram Diogene, nella rotonda di corso Verona angolo corso  Regio Parco, “Collecting people/Apnea” di Progetto Diogene propone un  incontro con la saltatrice con l'asta e artista visiva Giorgia Vian dal  titolo “Il salto con l’asta e l’allenamento dell’opera d’arte”. Info www.progettodiogene.eu ARTE IN MOVIMENTO Si inaugura alle 12 a Palazzo Grosso (Salone delle Grottesche), a Riva  presso Chieri, la mostra “Franco Martinengo. Arte in movimento: paesaggi  disegni e progetti” per ricordare il versatile artista torinese  scomparso. MUSICA UNA BELLISSIMA RAGAZZA Alle 21 al Circolo dei Lettori in via Bogino 9, Ornella Vanoni si  racconta nel corso della presentazione della sua biografia “Una  bellissima ragazza” (Mondadori) di Giancarlo Dotto, alternando le parole  a pezzi dal vivo, con il regista Gabriele Vacis. Info www.circololettori.it TESTA SPIEGA IL POP Alle 18.30 il teatro della Fondazione di Mirafiore ospita una lezione di  Gianmaria Testa sul popolare e le strategie per riportare questo  aggettivo alla sua essenza primigenia. Ad affiancare Testa, Roberto  Coggiola che per molti anni è stato responsabile organizzativo del  Premio Tenco e che racconterà aneddoti sugli artisti che hanno  partecipato al Festival Tenco. Info www.fondazionemirafiore.it PIPISTRELLO ALL’ALFA L'operetta “Il pipistrello” di Strauss su libretto di Haffner e Genée va  in scena con la Compagnia Stabile di Operette Alfafolies alle 20.45  all’Alfa Teatro di via Casalborgone 16/i, per la regia di Augusto  Grilli. Biglietti 25/22 euro; info www.alfateatro.it LA RAI E BRUNELLO Alle 20.30, all’Auditorium Rai Arturo Toscanini di piazzetta Rossaro,  pagine di Charles Ives, il primo grande compositore americano della  storia, Dvo?ák e Kabalevskij, compositore tra i massimi esponenti del  realismo socialista. Protagonisti della serata il direttore d’orchestra  americano John Axelrod a capo dell'Orchestra Sinfonica della Rai e il  violoncellista Mario Brunello. Info 011/8104653 . FUORI I SECONDI! Per l’”Atelier Giovani - Fuori i secondi!” dell’Unione Musicale, alle 20  al Teatro Vittoria in via Gramsci 4, è di scena il giovanissimo  violoncellista Antonin Musset che ad appena sedici anni è già una  personalità artistica molto interessante; interpreta pagine di Brahms e  Grieg accompagnato da Astrid Marc al pianoforte. Info www.unionemusicale.it FLAMENCO AL FOLKCLUB L’associazione Arte y Flamenco e FolkClub propongono dalle 21.30 in via  Perrone 3bis una grandissima serata dedicata al flamenco, nelle sue  variegate e intense espressioni, tra cante, toque e baile saranno  protagonisti il danzatore Marco, la chitarrista Antona Jimenez e la  cantaòra andalusa Mercedes Cortes. Ingresso 25 euro; info www.folkclub.it e 011/537636 . TEATRO BATTISTA AL COLOSSEO Alle 21, Maurizio Battista replica al Teatro Colosseo di via Madama  Cristina 71 il suo show “Sempre più convinto” in cui suo tagliente  sarcasmo mette a fuoco i tanti paradossi dei nostri tempi. Biglietti da  20.40 euro; info www.teatrocolosseo.it o 011/6698034 . 
MILANO - La Mc Carnaghi Villa Cortese gioca la partita del cuore e rimanda di qualche giorno il verdetto finale dello scudetto di volley femminile. Le padrone di casa stendono la Yamamay Busto Arsizio con un secco 3-0 (25-22, 25-23, 25-18) e pareggiano la serie finale sul due a due. Ultimo e decisivo atto domenica alle 20.30 (diretta RaiSport 2) al PalaYamamay di Busto Arsizio. COSA E' CAMBIATO - In pochi giorni si rovescia il punteggio e a fare la parte del leone sono le ragazze guidate in panchina da Marcello Abbondanza. Grinta e determinazione dalla prima all'ultima palla fanno la differenza e spingono Lindsay Berg e socie a disputare una grande partita. Sotto rete Villa Cortese spreca poco e fa sempre la cosa giusta, solo qualche titubanza nella fase iniziale del secondo set subito recuperata. Per rendersi conto della bontà del gioco espresso dalla Mc Carnaghi, che addirittura sfrutta meglio il muro rispetto alla Yamamay, basta dare un'occhiata alla divisione dei punti tra le attaccanti. VITTORIA DI SQUADRA - Tutte partecipano al successo con Pavan top scorer con 15 punti, seguita da Aurea Cruz con 12 punti e Lucia Bosetti e Wilson a quota 11 punti. Una distribuzione di palloni che mette in difficoltà e toglie riferimenti alla difesa di Busto Arsizio. Dall'altra parte la Yamamay sbaglia tanto in attacco e al servizio e raccoglie poco dal muro, suo storico punto di forza. Unica nota positiva la reazione nelle cosiddette azioni più lunghe e nelle palle rigiocate dove Busto riesce a ottenere risultati migliori rispetto alle avversarie. A provare ad arginare la serata storta la solita Havlickova con 15 punti e la Marcon con 10 punti. Davvero poca cosa se si pensa a come è maturato il successo in gara tre. PRIMO SET - Villa Cortese entra in campo con un piglio diverso rispetto alla partita persa nettamente pochi giorni fa. La Yamamay subisce la furia della Mc Carnaghi soprattutto nella prima parte, poi le ragazze di Carlo Parisi si avvicinano alle avversarie rosicchiando punto su punto. Ma le vincitrici della Cev cup non riescono ad agguantare Busto Arsizio perché, in questa fase, sono troppe fallose al servizio. Nonostante tutto si arriva a un finale emozionante. Prevale Villa Cortese 25-22. SECONDO SET - Un secondo set particolare con la Yamamay che prova a scappare e nel complesso gioca bene ma sul campo lascia il punto alle avversarie. La Yamamay cresce a muro e chiude la strada all'opposto delle padrone di casa Sarah Pavan. Durante la fase centrale del parziale Busto Arsizio mantiene un break di vantaggio e prova ad allungare. Villa Cortese è poco continua e non trova una serie positiva per rientrare nel match. Al momento cruciale il gruppo diretto da Marcello Abbondanza pareggia il conto per merito della vena al servizio di Sarah Pavan. Una volta tornati in parità la Mc Carnaghi ingrana la marcia e si gioca le proprie chance. E chiude con un primo tempo della Wilson 25-23. TERZO SET - Invece Busto Arsizio cala vistosamente quando si decidono le sorti del parziale. A questo punto la partita è praticamente conclusa. Villa Cortese è un treno che non conosce fermate, al primo time out tecnico ci arriva addirittura con sei punti di vantaggio (8-2) e una varietà di colpi da mettere di buon umore i propri tifosi. In evidenza Aurea Cruz che si fa sentire da ogni zona del campo. Per scappare via Lucia Bosetti e compagne sfruttano al meglio il muro, punto di forza della capolista della regular season. In campo rimane solo la Mc Carnaghi 25-18. MC-CARNAGHI VILLA CORTESE - YAMAMAY BUSTO ARSIZIO 3-0 (25-22, 25-23, 25-18) MC-CARNAGHI VILLA CORTESE: Stufi 5, Perinelli, Berg, Pavan 15, Cruz 12, Bosetti 11, Pincerato, Bosetti 2, Wilson 11, Puerari (L). Non entrate Carocci, Guiggi, Barborkova. All. Abbondanza. YAMAMAY BUSTO ARSIZIO: Lloyd 2, Havlickova 15, Dall'ora, Leonardi (L), Marcon 10, Bauer 8, Meijners 1, Lotti, Caracuta, Havelkova 4, Pisani 4, Bisconti. All. Parisi ARBITRI: Satanassi, Boris NOTE - durata set: 26', 33', 25'; tot: 84'. Leggi i commenti I commenti dei lettori 
La Juve Stabia non finisce di stupire in questo suo primo intenso campionato di serie B. Al Menti ha saputo imporsi anche contro il forte Padova dopo una gara intensa e combattuta finita due a zero con doppietta di Sau. Sia nella prima che nella seconda parte del match i gialloblu hanno avuto occasioni per andare in gol ma, al contempo, anche gli ospiti si sono procurati chiare opportunità per segnare. L'hanno fatta da padroni i portieri. In particolare si è distinto Seculin che ha salvato più volte i padroni di casa con interventi decisivi e spettacolari. LE IMMAGINI/IL SUCCESSO STABIESE Al trentatreesimo della ripresa, la svolta: Sau viene chiaramente steso in area di rigore. Il difensore viene anche espulso. Il penalty è battuto dallo stesso bomber sardo che sancisce una vittoria importante e prestigiosa. Il raddoppio nel recupero ancora con l'incontenibile Sau, ormai maturo per il palcoscenico della serie A. E adesso a Castellammare di Stabia è lecito sognare i play off. 
