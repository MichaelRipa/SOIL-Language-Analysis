Il Monday Night ghiacciato di metà dicembre porta un punto e una rinnovata fiducia ai rossoblù. Reti bianche, gara non entusiasmante, certo, ma una prestazione convincente del Bologna, che non va quasi mai in difficoltà dietro e nel secondo tempo costringe la Lazio sulla difensiva. La diga non cede, ma è comunque un pareggio importante per dare continuità ai risultati e tenersi a distanza di sicurezza dalla zona calda (con questo punto, un Bologna in crescita aggancia anche un Torino in fase calante). La buona notizia è, intanto, che il Bologna sembra essere uscito dalla fase più difficile della stagione. Lo dicono tanti piccoli indizi, come la ritrovata sicurezza di Agliardi nelle uscite, o la personalità di Sorensen nel cercare di uscire palla al piede. Le gambe, insomma, non tremano più come un mese fa, e per una squadra che dovrà comunque lottare per salvarsi non è poco. Anche le novità tattiche danno buone risposte: Krhin gioca una gara positiva, così come Cherubin da terzino sinistro. Il 4-2-3-1, disegnato da Pioli per avere Taider finto trequartista a mordere le caviglie a Ledesma, funziona, pur con qualche difficoltà iniziale, quando in fase di non possesso il centrocampo viene spesso tagliato fuori. Poi i rossoblù prendono confidenza col modulo, soprattutto in un secondo tempo in cui fanno la partita e costruiscono pure qualche buona palla gol. Nella Lazio, l’assenza di Klose (che entra a dieci dalla fine) si fa sentire e Kozak, che lo sostituisce, non fa rimpiangere il mancato approdo in rossoblù. FOTO Le immagini del posticipo Tra i protagonisti c’è pure Agliardi, grazie a un intervento provvidenziale nel finale di primo tempo. Il portiere, già bravo al 13’ a chiudere su Candreva, deve fare gli straordinari per salvare sulla deviazione sottoporta di Biava al 44’. E, dopo le tante critiche subite, esulta come avesse segnato, in un gesto liberatorio. È una partita che scorre gradevole nel primo quarto d’ora (al 4’ Diamanti mette paura a Marchetti, con una girata al volo fuori di poco, mentre la Lazio ci prova da lontano) per poi addormentarsi con lo scorrere dei minuti. Nella ripresa, se sul Dall’Ara si spegne la luce, con uno dei riflettori che resta per metà al buio, non vale lo stesso per il Bologna, che colleziona subito tre palle gol: al 6’ Taider viene chiuso all’ultimo da Radu, al 15’ Guarente manda a lato di un soffio col portiere laziale immobile, e tre minuti dopo ancora Taider va al tiro-cross, ma a porta vuota bucano il tap-in sia Kone che Gilardino. Nel finale Gila ci prova con un sinistro deviato da Marchetti (37’), poi, espulso Kozak, negli ultimi minuti Pioli cerca di forzare, inserendo Pasquato per Krhin, e proprio mentre scocca il minuto 45 l’ex Lecce costringe Marchetti alla prima vera, ma difficile, parata della notte. Peccato, avrebbe potuto essere un Monday night di gala, per il Bologna, ma anche così può andare bene. Bologna-Lazio 0-0 Bologna (4-2-3-1): Agliardi, Motta, Antonsson, Sorensen, Cherubin, Perez (3’ st Guarente), Krhin (43’ st Pasquato), Taider, Kone (34’ st Morleo), Diamanti, Gilardino. A disp: Stojanovic, Garics, Carvalho, Abero, Pulzetti, Paponi. All: Pioli Lazio (4-1-4-1): Marchetti, Cavanda, Biava, Ciani, Radu, Ledesma, Candreva (33’ st Klose), Heranes, Gonzalez (23’ st Lulic), Mauri (48’ st Onazi), Kozak. A disp: Bizzarri, Carrizo, Diakitè, Scaloni, Cana, Rozzi. All: Petkovic Arbitro: Damato di Barletta Note: ammoniti Cavanda e Guarente. Espulso Kozak al 41’ st. Spettatori 15.543 
BOLOGNA - Vladimir Petkovic accetta il pari senza reti a Bologna, anche se un senso di rimpianto resta nel tecnico balcanico: "Il risultato è giusto per quanto visto nei 90 minuti: nessuno meritava di perdere, ma sicuramente noi non abbiamo fatto abbastanza per vincere". "Nel primo tempo siamo entrati in campo con la giusta mentalità, abbiamo giocato abbastanza bene e avuto qualche occasione, dovevamo essere più concreti. Poi nella ripresa abbiamo perso coraggio, non abbiamo supportato l'attacco in modo giusto, eravamo troppo lontani dalla porta avversaria e troppo prudenti. Questo non mi è piaciuto: potevamo alzare il baricentro di 10-15 metri, dare più pressione al Bologna e sfruttare meglio gli uno contro uno creati sulle fasce. Dovevamo essere più cattivi e sicuramente avremmo ottenuto un altro risultato". Secondo Petkovic l'assenza di Klose non ha influenzato il rendimento offensivo della Lazio: "Abbiamo sbagliato altre cose - ha osservato il tecnico biancoceleste - Nell'ultima mezz'ora l'ho messo in campo per portare piu' qualità e giocatori in fase offensiva, ma dall'inizio non avrei comunque proposto il modulo a tre punte visto contro il Maribor, neppure se avessi avuto a disposizione Floccari. Se sono preoccupato in vista dell'Inter per l'emergenza in attacco? No, Kozak sara' squalificato ma Klose sta meglio. Comunque abbiamo valide alternative, giocatori che possono fare il loro dovere molto bene". Leggi i commenti I commenti dei lettori 
LIBRI PRIGIONE SABAUDA Alle 18 alla Torre di Abele in via Pietro Micca 22, Gigi Di Fiore  dialoga con Alessandro Barbero, autore del volume “I prigionieri dei  Savoia. La vera storia della congiura di Fenestrelle” (Laterza);  coordina Massimo Novelli. Info 011/537777 . CABARET CABARET Alle 18 al Circolo dei Lettori in via Bogino 9, gli autori Giangilberto  Monti e Flavio Oreglio presentano il volume “La vera storia del cabaret”  (Garzanti) che traccia la storia della forma di spettacolo che ha  riempito le tabernae vinariae romane e le hostarie medievali, le  botteghe del caffè veneziane e i pleasure gardens londinesi. Info www.circololettori.it DECISIONI DI PAESAGGIO Alle 17 nel Palazzo del Rettorato dell'università in via Po 17 si  organizza la presentazione del volume “Prendere decisioni sul paesaggio.  Sperimentazione interdisciplinare per la gestione del paesaggio  vinicolo”, a cura di Federica Larcher. Info www.unito.it ALLEVAR FARFALLE Per il ciclo “Un libro al mese”, alle 17.30 alla biblioteca Levi in via  Leoncavallo 17, Gabriele Ubrik presenta il libro di Stefano Bruccoleri  “L'allevatore di farfalle” (Eris) in collaborazione con la  Circoscrizione 6, l'Associazione Gruppo Arte e Cultura e la Libreria  Casa delle note. Info 011/4431262 . DITO SUL SOLE Alle 17.45 al Seminario Metropolitano in via Venti Settembre 83 si tiene  la presentazione del volume “Il dito sul sole. Religioni e Costituzione  in Messico” (Editrice Vaticana) di Fabrizio Casazza. Info www.libreriaeditricevaticana. com INONTRI & EVENTI WELFARE & LAVORO Alle 9.30 nella sala Pia Lai della Cgil di via Pedrotti 5 si svolge  l’incontro “Welfare & Lavoro”, organizzato da Spi Cgil. E' prevista  la partecipazione segretario nazionale Spi, Terzi e del sociologo  Luciano Gallino. Info www.cgiltorino.it MUSICA VENTIQUATTRO CAPRICCI Alle 18.30 alla Feltrinelli Express della Stazione di Porta Nuova  Francesca Dego - una delle più apprezzate interpreti della sua  generazione - presenta il suo disco “24 capricci di Paganini” su  etichetta Deutsche Grammophon. Info 011/5620830 . DELLA SHUBERTIADE Per l’Unione Musicale, alle 20 al Teatro Vittoria in via Gramsci 4,  musiche di Schubert nel concerto “Schubertiade - Mayrhofer, il poeta  maledetto” con il soprano Olivia Anthony, il mezzosoprano Juliana Chang,  il baritono Mario Tento e con Sandro Zanchi al pianoforte, introdotti  dal musicologo Erik Battaglia. Info 011/5669811 . THEY’RE ALMOST THREE Alle 21 al Jazz Club Torino in piazzale Fusi, appuntamento con  l'originale sound degli Almost 3: Flavia Barbacetto alla voce e Stefano  Sobrero al violoncello spaziano dai Depeche Mode a Sergio Endrigo,  Gershwin i Soundgarden. Ingresso libero; info www.jazzclub.torino.it TEATRO DANZANDO AL CECCHI Alle 21.30 al Cecchi Point di via Cecchi 17 ritorna la danza  contemporanea con uno spettacolo a cura della compagnia Mcf  Belfioredanza che avrà come protagonisti due danzatori italiani che  hanno raggiunto la consacrazione professionale all’estero: Andrea  Costanzo Martini in “D'etichetta” e Riccardo Meneghini in “Spun”. Info www.cecchipoint.it CINEMA PASSI SULL’ACQUA Nell'ambito della rassegna “Portofranco - Il cinema invisibile al  Baretti”, alle 21 al Cineteatro Baretti al numero 4 della via omonima,  si proietta il film “Camminando sull'acqua” girato nel 2004 dal regista  Eytan Fox. Info 011/655187 . SOTTODICIOTTO FILM FEST Proseguono al cinema Massimo in via Verdi 18 le proiezioni in occasione  del “Sottodiciotto Film festival”. Info e programma completo su http://www. sottodiciottofilmfestival.it 
BOLOGNA - Pareggio da brividi al Dall'Ara di Bologna: ma solo brividi di freddo. In campo, Lazio e Bologna annullano le rispettive fasi offensive. Il Bologna ci mette ardore, ma si fida poco (vedi classifica); la Lazio si spegne dopo la prima parte. Un puntino a testa, alla fine, che incide poco sugli obiettivi. Chi recrimina di più, per atteggiamento, è il Bologna. Il pari tra loro arriva con un ritardo pluridecennale. Petkovic e Pioli per 45' si sfidano a scacchi. La Lazio muove i suoi alfieri di centrocampo, ma il Bologna munisce bene gli spazi con l'attenzione e il cuore dei suoi pedoni. Da una parte si fa di necessità virtù, dall'altra è impossibile alzare il ritmo nei cunicoli a disposizione. I duelli più dinamici sono sui lati, Cavanda domina un confusissimo Kone, e sull'altro lato Motta non consente inserimenti. In mezzo, Taider limita la regia a Ledesma, Perez fa il libero davanti alla difesa: difficile per tutt'e due le squadre azionare le torri. Gilardino soffre la troppa frenesia in ripartenza dei suoi centrocampisti. E con Kozak è costretto a fare un lavoro "sporco" per l'attenzione dei centrali. Agliardi ha modo di scaldarsi su alcune conclusioni dalla distanza, ma è ordinaria amministrazione. Fortuna che Marchetti ha optato per una calzamaglia se no... sai che freddo! In una situazione così fanno bella figura i "cavalli", Taider e Gonzalez, grandi recuperatori. Preziosi ma non troppo spettacolari. Il Bologna crea una situazione favorevole sugli sviluppi di un angolo con Cherubin mentre Diamanti ci prova in girata su un pallone rimpallato al limite, la palla finisce fuori. Pioli e Petkovic, gli scacchisti si rispettano. Ci vuole un trick play, una sorpresa. Arriva a fine primo tempo, per la Lazio, quando Ciani fa l'ala e mette un cross basso ul primo palo. E Biava fa il centravanti, tirando da posizione ravvicinata: Agliardi si fa trovare pronto e col corpo mette in angolo. Conclusione: 45 minuti iniziali in cui il freddo prevale sulle idee. La ripresa è a senso unico, il Bologna si lancia all'assalto, per un quarto d'ora la Lazio non esce dalla sua metacampo. Ma la difesa è ben registrata e quando i due centrali hanno un'amnesia, Radu fa la diagonale con grande capacità e limita un paio di fiammate. Lazio congelata, insomma, Petkovic non può essere certamente contento di questo atteggiamento. L'ospite si accontenta del punticino, il Bologna osa il giusto. Ci sono un paio di situazioni intricate dalle parti di Marchetti, ma l'unica vera conclusione è dell'ultimo arrivato. In trenta secondi, all'87', Pasquato controlla al limite e scarica un diagonale angolato sul quale Marchetti si distende e sventa, dopo aver deviato un tiro cross di Gilardino e visto passare davanti alla sua porta un tiro cross di Taider su cui Gilardino, in spaccata, arriva tardi. Finisce 0 a 0. Come la temperatura (o quasi). Insufficiente prova di Damato. BOLOGNA: Agliardi 6,5 - Motta 5, Antonsson 6, Sorensen 6, Cherubin 7 - Taider 6,5, Perez 6,5 (48' Guarente 6), Khrin 6,5 (87' Pasquato 6,5) - Diamanti 5,5, Kone 5 (80' Morleo 6) - Gilardino 5,5. All. Pioli. LAZIO: Marchetti 6 - Cavanda 7, Biava 6,5, Ciani 6,5, Radu 6 - Ledesma 6 - Candreva 6,5 (75' Klose 6,5), Hernanes 5,5, Gonzalez 6 (68' Lulic 6), Mauri 5,5 (92' Onazi sv.)- Kozak 5. All. Petkovic. ARBITRO : Damato 5 di Barletta. NOTE : serata gelida, terreno buono. Ammoniti: Sorensen, Guarente, Cavanda. Espulsi:  Kozak (doppia ammonizione) Recupero: 0' e 4'. Leggi i commenti I commenti dei lettori 

BOLOGNA - Stefano Pioli è soddisfatto della prestazione del Bologna dopo lo 0-0 con la Lazio: "Oggi c'è stata grande intensità in campo soffrendo nel primo tempo, ma migliorando nella ripresa. Con un po' di fortuna avremmo potuto vincere questa gara. Il nostro è stato un percorso lungo e complicato, ma adesso siamo una squadra per spirito e atteggiamento", spiega. "Nell'ultimo mese abbiamo fatto prestazioni importanti - sottolinea Pioli - ma la nostra classifica resta quella che è. Ora dobbiamo continuare così perchè siamo ancora indietro e abbiamo davanti due gare difficili, specialmente contro il Napoli domenica, prima della pausa. Io so che caratteristiche hanno i miei giocatori, e dall'estate sto lavorando su due moduli a tre e a quattro, ma al di là dei numeri quello che conta per me sono l'agonismo, l'attenzione e la grinta: in sostanza l'essere squadra". Leggi i commenti I commenti dei lettori 
L'amarezza della sconfitta di San Siro resta alta. La scena è tutta per le richieste del procuratore federale Palazzi, ma Aurelio De Laurentiis trova il tempo - durante la presentazione del suo ultimo film 'Colpi di fulminè - anche per commentare il ko contro l'Inter. Poche parole ma abbastanza eloquenti. Il patron non ha gradito il risultato. Tanti complimenti ma zero punti in classifica, la miscela non piace per niente al presidente: "Preferirei giocare male e vincere le partite. Noi divertiamo, però perdiamo e non va mica bene". Servono risultati prestigiosi, del resto, per essere protagonisti: "Confermo che vogliamo arrivare in alto". Il proposito resta valido e il Napoli è pronto ad intervenire a gennaio per rinforzare l'organico. "Il mercato? Decideremo di concerto con l'allenatore per individuare le migliorie necessarie". Capitolo chiuso, dunque, e testa rivolta al Bologna. LA RIPRESA DELLA PREPARAZIONE. Il Napoli ha usufruito di una giornata di riposo, domani è prevista la ripresa al centro tecnico di Castel Volturno. Da verificare soprattutto le condizioni di Hamsik che ha chiesto il cambio contro l'Inter. Lo slovacco rassicura tutti: "Ho avuto i crampi - spiega - purtroppo ero reduce dall'influenza e non mi sono potuto allenare bene. Adesso pensiamo al Bologna. La sconfitta con l'Inter brucia, abbiamo dominato, ma non siamo riusciti a concretizzare. Gargano ha vinto la sfida in famiglia. Voglio la rivincita". 
