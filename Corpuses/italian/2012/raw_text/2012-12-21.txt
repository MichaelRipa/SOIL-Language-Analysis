Musica TRIANON Dalle 21 al Trianon, piazza Vincenzo Calenda 9, il concerto di Peppe Servillo & Solis String Quartet, "Spassiunatamente". Un "concerto classico in napoletano", con Servillo impegnato nel canto e in brevi interventi di lettura. Sul palco Vincenzo Di Donna e Luigi De Maio al violino, Gerardo Morrone alla viola e Antonio Di Francia al violoncello e alla chitarra. Info 081 225 8285. S'MOVE Dalle 20 allo S'Move Light Bar, vico dei Sospiri 10/a, parti del ventennale con bollicine di champagne e tanti vinili funky, nu-jazz, electro, swing e disco. Registi della serata gli storici organizzatori e dj Mario Cirillo e Dario Tofano, alias Funk Machine. Info 081 764 5813. ARENILE RELOAD Dalle 22.30 all'Arenile Reload, via Coroglio 14/b, gli Spaghetti Style swing band in "Christmas Concert", con la reinterpretazione da parte della band di alcuni dei più celebri successi swing & roll. Dj resident Cerchietto. Ingresso libero entro mezzanotte. Inoltre presentazione calendario Facenight 2013. Info 081 019 9156. LIVE TONES Dalle 22.15 al Live Tones, via Rocco Galdieri 6, live music con Claudio Cardito ai sassofoni, Ivano Leva al piano e rhodes, Maria Paola Sinforosa voce ospite. Cena dalle 21.30. Info 380 387 5317. PLATINUM Dalle 23 al Platinum Luxury Club, via San Pasquale a Chiaia 46, ospite Dany Gattelli, per tanti anni voce del Papeete e da questa stagione del Pineta a Milano Marittima. Info www. platinumluxuryclub. com. DUEL BEAT Dalle 12 alle 22 nella sala 2 e 3 del Duel Beat di Agnano, via Antiniana 2/a, il mercatino Hipster, giovani alle prese con thè corretti, esposizioni artistiche, dj set  sperimentali e video proiezioni. Sarà possibile acquistare capi vintage, accessori per la casa, oggettistica, bijoutteria, libri e vinili usati. Info 081 762 2533. LANIFICIO 25 Dalle 21.30 al Lanificio 25, piazza Enrico De Nicola 46, Mujura in un concertola di musica folk contemporanea. Ingresso 5 euro con fetta di pandoro. Info 081 658 2915. STAZIONE CENTRALE Dalle 11 alle 13 nella galleria commerciale della stazione di Napoli Centrale, per la rassegna "Christmas Time", il concerto itinerante The Gospel Choir. UP STROKE Dalle 22.30 all'Up Stroke di Bagnoli, via Coroglio 128, Gennaro Porcelli, chitarrista di Edoardo Bennato, in concerto con la sua band "The Highway 61" (con Roberto Perrone alla batteria e Diego Imparato al basso). Ingresso libero, free buffet di primi piatti campani e dj resident Daniele Tozzi. Info 329 421 1510. BOLIVAR Dalle 21 al teatro Bolivar, via Bartolomeo Caracciolo 30, "Canto per te" spettacolo musicale in due tempi con Alessandra Iorio e orchestra di 7 elementi. Regia Sasà Palumbo. Info 081 544 2616. GALLERIA 19 Dalle 22.30 alla Galleria 19, via San Sebastiano 18/19, gli Inner City Affair presentano il loro primo cd, "Montesanto Roots", quando reggae, funk e jazz incontrano lo ska. Dieci tracce, otto brani inediti e due cover, Ennio Morricone e Nino Ferrer. Info 081 198 101 00. MORCONE Dalle 21 nell'auditorio di Morcone (Benevento), Carlo Faiello in "Stella d' argiento", spettacolo concerto che prende spunto da un famoso brano della Nuova Compagnia di Canto Popolare scritto da Faiello. Tra inni religiosi e novene popolari. Info 338 861 5640. AMALFI Dalle 19 all'Arsenale della Repubblica di Amalfi, spazio all'ensemble Via Toledo con il concerto "Quanno nascette Ninno", canti popolari e musiche tradizionali tipiche del Natale. Classica SAN CARLO Dalle 19 al  San Carlo  concerto di Natale con il coro e il coro di voci bianche diretti rispettivamente da Salvatore Caputo e Stefania Rinaldi. Dalle 21 solo coro di voci bianche. Il concerto si apre con "Misa Criolla per tenore solo, Coro, pianoforte e percussioni" di Ariel Ramirez. Ingresso 15 euro. Info 081 797 2331. DOMUS ARS Dalle 18 al Domus Ars, via Santa Chiara 10/c, per "I giorni delle calende", rassegna diretta da Carlo Faiello, di scena il Piano Trio Martucci. Musiche di Haydn e Schubert. Info 081 342 5603. SORRENTO Dalle 18 nella chiesa dei Servi di Maria, Sorrento, sarà presentato il disco "Il tesoro di San Gennaro", realizzato dai Turchini di Antonio Florio. Interverranno alla presentazione Dinko Fabris, Elsa Evangelista, Vincenzo De Gregorio, Alberto Bianco, Giulia Veneziano, Antonio Florio. Danza CASTELLAMMARE DI STABIA Dalle 20.30 al Supercinema di Castellammare di Stabia, corso Vittorio Emanuele 97, saliranno sul palco gli allievi del C. I. D. Giuliana Penzi e i giovani professionisti dello Stabia Ballet diretti da Tony Martin. In scena "Il principe d'Egitto" e "Ino, il gatto bambino". Teatro THEATRE DE POCHE Dalle 12 al Théâtre de Poche, via Salvatore Tommasi 15, presentazione nuova stagione teatrale. Intervengono i direttori artistici Peppe Miale e Sergio Di Paola, insieme agli attori e registi delle compagnie in cartellone. Dalle 21 "Il gioco della coppia", liberamente ispirato a "Delirio a due" di Eugene Ionesco, con la regia di Sergio Di Paola. Info 081 549 0928. NUOVO ASSOLI Dalle 20.30 nella sala Assoli del teatro Nuovo, via Montecalvario 16, lo spettacolo "Cravattari", di Fortunato Calvino. In scena il testo dell'autore e regista partenopeo, in cui descrive il dramma dell'usura che soffoca l'economia e riduce alla disperazione le esistenze. Info 081 406 062. ELICANTROPO Dalle 21 al teatro Elicantropo, vico Gerolomini 3, lo spettacolo "C'era una volta il '68", con la vivace forma teatrale del divertissement, regia di Carlo Cerciello. Info 081 296 640. SALERNO ARBOSTELLA Dalle 21.15 al teatro Arbostella di Salerno, viale Verdi 2, la commedia "Ogni anno punto e da capo" di E. De Filippo, spettacolo di varietà sui favolosi anni '30. Ingresso 12 euro, ridotto 10. Info 089 386 7440. SALERNO GHIRELLI Dalle 21 al teatro Ghirelli di Salerno, ex Salid, via Lungoirno, Laura Curino in "Scintille", di Laura Sicignano. Il testo rievoca il tragico incendio nella fabbrica di camicette Triangle Waistshirt Company, dove persero la vita 146 persone, quasi tutte ragazze. Info 800 188 958. Agenda VISITE GUIDATE Dalle 10 arte, friarielli e susamiell', walking tour nel centro storico, guida Valentina 329 101 0328. Dalle 12.30 Art and Finger Food in inglese, guida Santiago 334 194 7036. , Appuntamento a piazza del Gesù fuori Ufficio Turistico. Ingresso 12 euro, gratuito unger 10 anni. SPARANISE Dalle 17.30 al Gran Caffè del Corso, Sparanise (Caserta), corso Matteotti, il fantasiologo Massimo Gerardo Carrese parla di fantasia, giochi enigmistici e letterari nel libro umoristico di Gero Mannella, "Il killer dei Qwerty" (Ad est dell'equatore). Interventi di Giovanni Fasulo e Guido Lauro Parisi. 


PESCARA -  Per Rolando Maran, tecnico del Catania, l'ultima gara del 2012 è carica di amarezza. I rossoazzurri escono sconfitti dallo Stadio Adriatico di Pescara, battuti al 95' dalla rete di Togni, ma l'allenatore etneo recrimina per un altro episodio, ovvero il gol annullato a Marchese: ''Per noi la rete era regolare  -  dice Maran - Fossimo passati in vantaggio, ora saremmo a commentare un risultato forse diverso". "SERVIVA MAGGIORE CONCRETEZZA" - "Purtroppo poi nel finale c'è stata questa punizione e il Pescara ha vinto  -  prosegue la disamina del tecnico rossoazzurro - noi non abbiamo rischiato quasi nulla, ma quando non si concretizzano le occasioni create, capita di essere puniti. Non posso rimproverare nulla ai ragazzi, né sul piano della prestazione né su quello dell'impegno". Leggi i commenti I commenti dei lettori 
ROMA - Ci pensa Ibrahimovic a risolvere il rebus Brest, poi il Paris Saint Germain va sul velluto e praticamente conquista il titolo d'inverno. La squadra di Ancelotti vince 3-0 in trasferta e si porta a + 3 su Lione e Marsiglia: va detto che però, anche oin caso di vittoria di queste ultime, la differenza reti è talmente a favore dei parigini da non potere essere colmata. La partita. Brest in dieci al 34' per l'espulsione di Sissoko, ma il PSG passa solo al 10' della ripresa con lo svedese. Al 28' giunge il raddoppio con Gameiro; quindi al 47' la terza rete con l'autogol di Mendy. RISULTATI 19a GIORNATA VENERDI' Brest            - Paris SG               0-3 SABATO Lille            - Montpellier           ore 17 Ajaccio          - Rennes                ore 20 Bastia           - Nancy                    " Bordeaux         - Troyes                   " Lorient          - Reims                    " Lione            - Nizza                    " DOMENICA Valenciennes     - Evian TG              ore 14 Tolosa           - Sochaux               ore 17 Marsiglia        - St.Etienne            ore 21 Leggi i commenti I commenti dei lettori 
PARMA - "Sono disgustato, il campionato è falsato. Non voglio più far parte di questo calcio". La rabbia per la sconfitta contro la Juve fa scatenare il presidente del Cagliari, Massimo Cellino, già avvelenato prima della vigilia per aver dovuto spostare da Quartu Sant' Elena a Parma la sfida interna con i bianconeri. "L'atteggiamento della Juventus non mi è piaciuto", sottolinea. " Lo scorso anno ci ha chiesto di spostare la partita dal pomeriggio alla sera perché si giocavano lo scudetto, stavolta si sono rifiutati di venire a Cagliari. I fatti parlano da soli: avevamo venduto tutti i biglietti come nelle altre partite casalinghe. Alle 15 la Lega ha ufficializzato la sede di Parma perché il sindaco di Quartu Sant'Elena non aveva ancora dato la disponibilità dell'impianto, arrivata solo 3 ore più tardi, alle 18. A quel punto, però, la Juve si è rifiutata di venire a Cagliari, mentre noi in 48 ore siamo riusciti a spostare la gara a Parma.... Siamo venuti qui di corsa e con l'affanno, abbiamo viaggiato a 0 gradi, la squadra si è impegnata al massimo e poi abbiamo trovato anche questo arbitraggio insufficiente, terminando la partita in 9 (per i crampi di Ekdal, ndr) e con 2 espulsi (uno è il tecnico Pulga, ndr). Tutto questo fa male". QUESTI PROBLEMI CAPITANO SOLO CON LE GRANDI - Cellino, non contento, rincara la dose: "Ho una sola responsabilità: provo a fare le cose ma sono osteggiato. Abbiamo costruito uno stadio nuovo e sicuramente più a norma degli altri stadi italiani. Eppure eccoci qui senza stadio. E poi, guarda caso, queste diatribe esistono solo per queste partite, perché contro le altre squadre abbiamo potuto giocare nel nostro impianto. Perché per questa gara sono stati presi in considerazione dettagli altre volte trascurati? I fatti parlano da soli, sono disgustato dal calcio italiano: passano gli anni e non cambia mai nulla". Leggi i commenti I commenti dei lettori 
PARMA - Con l'ennesima dimostrazione di forza, la Juve piega a Parma il Cagliari e continua la sua fuga solitaria in vetta alla classifica. Il modo migliore per festeggiare il Natale, importante anche dal punto di vista statistico: 94 punti nell'anno solare, è record, uno in più della Juve di Capello . E' un successo che vale doppio per i bianconeri. Non solo perché arrivato al 92' ed in rimonta. Soprattutto perché arrivato in una serata che, dopo 45', sembrava storta e che dopo il rigore fallito al 73' da Vidal, pareva addirittura stregata. DAMATO, ARBITRAGGIO INSUFFICIENTE - La Juve è stata più forte di tutti e tutto. Anche dell'arbitro Damato che a lungo, di certo, l'ha ostacolata. Ha graziato per due volte i giocatori rossoblu (Ariaudo al 27' e Murru al 51') che avrebbero meritato di finire anzitempo negli spogliatoi per doppia ammonizione), in altrettante circostanze le ha negato due rigori netti (uno su Quagliarella ed un secondo per una spinta ad Asamoah). Alla fine ha vinto ancora Conte indovinando i cambi: Matri, Padoin e Vucinic hanno fatto innescare alla squadra la quinta. E hanno contribuito addirittura a far chiudere la serata in trionfo. CAGLIARI, UNA PROVA CORAGGIOSA - Il Cagliari ha fatto davvero il massimo. Non può rimproverarsi nulla. E' partito con coraggio, sfidando la Juve con due punte più Ribeiro trequartista, si è difeso con i denti, sorretto da un sontuoso lavoro in mezzo al campo di Naingollan e, alla fine, è crollato solo dopo essere rimasto in 9 e mezzo, per l'espulsione di Astori e con Ekdal colpito da crampi a sostituzioni terminate. La squadra è sempre più vicina alla zona retrocessione. Ma con questo carattere ci sono i margini per vedere il futuro rosa. PINILLA SBLOCCA IL RISULTATO - Costretto a rinunciare all'infortunato Chiellini e con Vucinic non al meglio, Conte ha dato una chance a Caceres e Quagliarella. Ma più che il peso di due uomini cardine, alla Juve è mancato il giusto approccio alla gara. Il Cagliari ne ha subito approfittato e, al 15', si è procurato con Sau, bravo a indurre al fallo in area Vidal, il rigore per l'1-0, trasformato da Pinilla. RIGORE NEGATO ALLA JUVE - La Juve ha reagito con rabbia ma anche con poca lucidità. In tutto il primo tempo l'unica occasione se l'è procurata Quagliarella, affondato in area da Ariaudo con una trattenuta che avrebbe decisamente meritato di essere punita con un altro rigore. Ma l'arbitro Damato stavolta, non supportato a dovere dal giudice di porta come nella prima circostanza, ha lasciato correre. TRAVERSA DI BONUCCI - La strigliata di Conte nell'intervallo ha prodotto gli effetti sperati. Ma per vedere una squadra più concreta c'è voluto l'ingresso di Matri al 61' al posto dell'evanescente Quagliarella. I bianconeri hanno avuto un punto di riferimento migliore in attacco e hanno cambiato passo: Bonucci ha colpito una traversa, Matri si è visto negare l'1-1 da Agazzi quindi Asamoah, nella stessa azione, si è visto negare un rigore per una spinta netta di Naingollan. PISANO ESPULSO, VIDAL SBAGLIA UN RIGORE - La svolta è arrivata al 65': Astori si è fatto espellere per somma di ammonizioni e ha caricato ulteriormente gli avversari che, al terzo tentativo, al 71', si sono visti accordare un rigore, stavolta per il fallo meno netto, una lieve spinta del subentrato Dal Fabro a Giovinco. Sul dischetto è andato Vidal che ha completato la sua serata storta spedendo il pallone oltre la traversa. ENTRA VUCINIC, MATRI PAREGGIA - Qui è venuto fuori tutto il carattere della Juve: la squadra non si è arresa e, con l'ingresso di Vucinic, ha fatto la differenza. Dal suo piede è nato il pareggio, realizzato dall'ex Matri, lesto a riprendere la corta respinta di Agazzi sul tiro dal limite del montenegrino. MATRI PIU' VUCINIC, RISULTATO RIBALTATO - Il Cagliari ha provato ad arroccarsi chiedendo anche a Ribeiro e al subentrato Nenè il sacrificio di dare una mano al centrocampo ma non è bastato. E, dopo un palo di Asamoah ed un tiro a porta vuota fallito da Vucinic, è arrivato, inevitabile, l'1-2, siglato da Matri, bravo a sfruttare un fortunoso rimpallo dopo una respinta di Nenè carambolata addosso a Vidal. Il Cagliari è crollato e, al 95', ha incassato anche l'1-3 da Vucinic che ha insaccato a porta vuota su un tiro-cross di Giovinco. CAGLIARI-JUVENTUS 1-3 (1-0) Cagliari (4-3-1-2): Agazzi 6.5, Pisano 6, Ariaudo 5.5, Astori 5, Murru 5.5 (8'st Perico 5.5), Dessena 6, Nainggolan 7, Ekdal 6.5, Ribeiro 6.5, Sau 6.5 (22'st Del Fabro 5), Pinilla 6.5 (30'st Nenè 6) (25 Avramov, 8 Avelar, 32 Cesarini, 7 Cossu) All.Pulga. Juventus (3-5-2): Buffon 6, Caceres 6 (17'st Padoin 6.5), Bonucci 7, Barzagli 6.5, Lichtsteiner 6.5 (27'st Vucinic 7), Vidal 5, Pirlo 6, Marchisio 6.5, Asamoah 6.5, Quagliarella 6 (15'st Matri 8), Giovinco 7 (30 Storari, 34 Rubinho, 39 Marrone, 33 Isla, 11 De Ceglie, 6 Pogba, 24 Giaccherini) All.Conte Arbitro : Damato di Barletta 4. Reti : Nel pt: 16' Pinilla (rig), nel st: 30' e 47' Matri, 50' Vucinic. Angoli : 6 a 1 per la Juventus. Recupero : 0' e 6'. Espulsi : Al 20' st Astori per doppia ammonizione e Pulga per proteste. Ammoniti : Ariaudo, Vidal, Murru, Lichtsteiner, Dessena e Pisano per gioco scorretto. Spettatori : 10.000 circa. Leggi i commenti I commenti dei lettori 
PARMA - Antonio Conte si gode la vittoria contro il Cagliari sul neutro di Parma che significa vetta della classifica consolidata ed anche un importante primato statistico. Con i tre punti del Tardini fanno novantaquattro punti nell'anno solare, uno in più dellaJuve di Capello: "Significa che siamo stati più forti anche dalla Juventus di Capello e andatevi a vedere la rosa e i giocatori che aveva quella squadra". "Oggi non era una partita facile, ma la squadra ha risposto benissimo sul campo. Forse per la prima volta eravamo in emergenza avendo perso Pepe e Bendtner per tre mesi, Chiellini per un problema muscolare, e poi Vucinic non stava bene e Caceres ha giocato pur avendo un problema al dente. Eppure abbbiamo fornito una grande prova di maturità e una dimostrazione di forza, giocando bene anche nel primo tempo. Buffon non ha fatto una parata, il Cagliari è tutto solo nel rigore assegnato da Orsato, il resto sono chiacchiere: del resto quando il lupo non arriva all'uva dice che è amara". Sugli attacchi del presidente  Cellino alla Juventus: "Ciò che dice non mi interessa, per me è un non argomento, a lui risponderanno i dirigenti, io replico agli altri tecnici se parlano". Sui singoli, Vidal e Vucinic: "E' inevitabile che durante l'anno ci siano momenti buoni e altri meno buoni. Vidal non ha fatto un primo tempo positivo, poi gli ho ricordato che la partita era già iniziata e nel secondo tempo ha fatto bene nonostante il rigore sbagliato. Comunque se devo andare in guerra Vidal è un giocatore che porto sempre. Vucinic? E' un giocatore importante, ha una grande qualità tecnica e non lo scopro certo io. Però sta soffrendo per un dolore al tendine, gli avevo promesso che l'avrei rischiato solo in caso di necessità e così ho fatto, benchè non si fosse proprio allenato con noi. Nell'esultanza finale c'era tanta rabbia, cattiveria agonistica e voglia di vincere, la stessa che ci ha permesso di vincere uno scudetto e la supercoppa. Devo solo ringraziare i ragazzi, speriamo di continuare così". MATRI: "UN SEGNALE IMPORTANTE" - Uomo decisivo della serata, con una doppietta che ha ribaltato la situazione, Alessandro Matri: "Qui al Tardini c'era un atmosfera strana, giocare era difficile per entrambe le squadre, ma noi siamo stati bravi a reagire alle difficoltà: questo è un segnale importante per il campionato, perchè domani le altre squadre giocheranno con un peso in più". Per lui i classici gol dell'ex: "Il Cagliari rimarrà sempre nel mio cuore - ha spiegato Matri - perchè è la squadra che mi ha lanciato, ma io da tanto tempo cercavo questi gol e ora il momento è arrivato. Ho sempre creduto nei miei mezzi, ma certo il morale scende, è normale: per fortuna quando si fa parte di un grande gruppo come questo, le difficoltà passano in fretta". MAROTTA REPLICA A CELLINO - "Noi siamo gli ospitati. La decisione è della Lega Calcio è anacronistico il fatto che per due anni abbiamo giocato contro il Cagliari non a casa loro. Questo non è dovuto a noi ma alle società, in questo caso il Cagliari, che non è in grado di garantire uno stadio con i requisiti necessari". E' la secca replica dell'amministratore delegato della Juventus, Beppe Marotta, al presidente del Cagliari, Massimo Cellino, che aveva accusato i bianconeri di non voler giocare la gara ad Is Arenas. "Questo è vergognoso, per noi era uguale giocare a Cagliari o Parma, anzi forse in Sardegna avremmo avuto più tifosi". Leggi i commenti I commenti dei lettori 

