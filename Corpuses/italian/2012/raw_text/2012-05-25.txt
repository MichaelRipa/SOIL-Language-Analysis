Musica CASTEL SANT'ELMO Dalle 21 nell'auditorio di Castel Sant'Elmo, jazz il quartetto di Danilo Rea: il pianista sarà accompagnato da Paolo Damiani al violoncello, Antonio Iasevoli alle chitarre, Enrico del Gaudio alla batteria. Ospite della prima sera, Martux_M, nome d'arte di Maurizio Martusciello, musicista, compositore, performer, sound artist, produttore, che aggiungerà un inedito sound elettronico. Apre il giovane pianista napoletano Danise. Ingresso 20 euro. Info 081 761 1221. SAN GIOVANNI MAGGIORE Dalle 21 nella basilica del complesso di San Giovanni Maggiore a Pignatelli  (Rampe San Giovanni Maggiore, su via Mezzocannone), il concerto di Carlo Lomanto, tra i più apprezzati vocalist di jazz. Domani tocca ad Antonio Onorato. Ad aprire i due appuntamenti musicali, l'attrice Loredana Simioli, reduce dal successo del film di Matteo Garrone "Reality", presentato nei giorni scorsi al Festival di Cannes. Ingresso gratuito fino ad esaurimento posti. Ingresso gratuito. Info 081 552 0906. LIVE TONES Dalle 21 al Live Tones, via Rocco Galdieri 6, Walter Ricci Quartet. Un cantante jazz campano, che sta facendo molto parlare di sé anche a livello internazionale (duetti con Michael Bublè). Sul palco sarà accompagnato da Michele Di Martino al pianoforte, Tommaso Scannapieco al contrabbasso e Elio Coppola alla batteria. Info 380 387 5317. TRIANON Dalle 21 al Trianon, piazza Vincenzo Calenda 9, per la rassegna "Maggio al Trianon", Mirna Doris in "Maggio sì tu!", un recital dei suoi maggiori successi, tra cui "Core spezzato" e "Preghiera a na mamma", il ricordo della vittoria al Festival di Napoli. Ingresso 15 euro, ridotto a 10 per il loggione. Info 081 225 8285. GALLERIA PRINCIPE Dalle 12 nella Galleria Principe di Napoli, via Enrico Pessina 1, "canzoni in oMaggio": L'arte della posteggia di Aurora Giglio. Dalle 20 performance di danze contemporanee a cura della compagnia Akerusia Danza. SAN SEBASTIANO Dalle 22 al Village Caffè Kasinò di San Sebastiano al Vesuvio, via Falconi 1, la bella Claudia Letizia (Lady Burlesque su Sky e Grande Fratello 12 su Canale 5) mantiene la parola, si "sveste" d'azzurro e regala agli ospiti il suo show burlesque dedicato alla vittoria del Napoli in Coppa Italia. Info 392 081 8335. BACOLI Dalle 22.30 al Cycas Caffè di Bacoli, via Miliscola 13, di scena Bobby Soul, cantante, dj e produttore genovese con alle spalle diversi dischi ed esibizioni anche al primo maggio a Roma e in apertura del concerto U2 a Reggio Emilia. Info 081 523 1660. Classica CASINA POMPEIANA Dalle 19 alla Casina pompeiana in Villa Comunale, il concerto dell'AdM Ensemble di Modena. Con Gabriele Betti, flauti, Maura Gandolfo, clarinetti, Yoko Morimyo, violino, Francesco Bergamasco, pianoforte. In programma "Abstract", un viaggio musicale tra le creazioni di Webern, Schönberg, Berg, Stravinskij, Bartók, Milhaud, Khachaturian, Schuloff. MUSEO DIOCESANO Dalle 18.30 al Museo diocesano, via Donnaregina, per la primavera musicale della Nuova Orchestra Scarlatti, "Mozart e una piccola messa jazz". Pagine strumentali e corali di Mozart, Strauss, Šostakovi?, Farkas, Thompson, Chilcott. Con il Coro Vocalia (soprano Valentina Varriale, contralto Candida Guida, tenore Roberto Franco, basso Stefano Di Fraia), le tastiere di Pietro Liguori, la direzione di Luigi Grima. Ingresso 14 euro. Info 081 410 175. ISCHIA Dalle 17 ai Giardini La Mortella di Forio d'Ischia, nell'ambito della stagione di musica da camera, il concerto del duo internazionale Yuki Ito - D. King - Smith, violoncello e pianoforte. Musiche di Lill, Rachmaninov, Britten, Brahms, Hartzell. Ingresso inclusa la visita del Giardino 20 euro, ridotto 15. Info www. lamortella. org. RAVELLO Dalle 21.15 all'auditorium Oscar Niemeyer di Ravello, "Tête á Tête: passioni stonate", con Veronica Pivetti che, nell'inedita veste di cantante, tra parole cantate, sentimenti bisbigliati, arringhe appassionate mette in scena uno spettacolo scritto da Giovanna Gra. Al pianoforte Alessandro Nidi, che spazierà da Biancaneve e Kurt Weill, a Jannacci e Doris Day. Info 089 858 360. LAURO Dalle 21 al Castello Lancellotti di Lauro, per la rassegna "Un viaggio oltre le note", il compositore e concertista greco Nikos Xanthoulis, prima tromba del teatro dell'Opera di Atene, eseguirà sue opere con il Quintetto della Camerata strumentale dell'Università di Salerno. L'artista suonerà anche la salpinx e la lira. Info 081 516 1595. Teatro CASTEL CAPUANO Dalle 11.30 nella sala della Regina di Castel Capuano, spettacolo con Tina Femiano e Rosario Sparno, "Federì ovvero le storie delle femmine con la bocca aperta. Precede visita guidata. SAN DOMENICO MAGGIORE Dalle 19.30 nel complesso di San Domenico Maggiore, "Perla Barroca", teatro reading per la regia di Michele Monetta. Con lo stesso Monetta insieme a Lina Salvatore e Massimiliano Rossi. Ingresso gratuito fino ad esaurimento posti. Info direzioneartistica@icraproject. it. LANIFICIO 25 Dalle 21 al Lanificio 25, piazza Enrico De Nicola 46 a Porta Capuana, per la rassegna di teatro indipendente, il Teatro nel Baule in "Uno, ddoie, ddoie e miezo, tre... Pulicinè".  Info 081 658 2915. COTTON MOVIE Dalle 21 nella sala 2 del Cotton Movie di Piedimonte Matese, via Canneto, di scena il comico partenopeo Lino Barbieri. L'imitatore, trasformista e cantante, cresciuto artisticamente accanto a Oreste Lionello e Pier Francesco Pingitore nel "Bagaglino" romano, si esibirà nello spettacolo "In Recital". Info 0823 196 0217. Cinema METROPOLITAN Dalle 20.30 al cinema Metropolitan, via Chiaia 149, proiezione del film "Operazione vacanze", con la regia di Claudio Fragasso. Saranno presenti in sala i protagonisti, tra cui Jerry Calà, Valeria Marini, Enzo Salvi. Libri SPARTACO Dalle 18 alla libreria Spartaco di Santa Maria Capua Vetere, via Martucci 18, per il ciclo "Scrittori in carta e ossa. Una sera con..." Gianni Solla, autore di "Il fiuto dello squalo" (Marsilio). Presenta Francesco Rauccio, con reading a cura del Club 33 Giri. Info 0823 797 063. Agenda ISTITUTO VITTORIO VENETO Dalle 10 nella sede dell'Istituto Vittorio Veneto, via Labriola 11/K, il convegno/workshop Pon L1 "Il ponte della conoscenza", che ha visto impegnata una rete di scuole tra Scampia e Secondigliano. Interverranno il Direttore dell'Ufficio Scolastico Regionale Diego Bouché, la dirigente Luisa Franzese, Rocco Gervasio, referente regionale Pon, Annamaria Graziano, Vanna Monducci, l'assessore all'Istruzione Annamaria Palmieri e i presidenti delle Municipalità VII e VIII, Vincenzo Solombrino e Angelo Pisani. PIAZZA DANTE Dalle 15 a piazza Dante, Festa nazionale di Slow Food dedicata all'impatto dei nostri comportamenti alimentari d'acquisto, consumo e conservazione su clima e ambiente. Si prevede lo "Spaccio pubblico" di pasta madre: distribuzione gratuita di porzioni di pasta madre (lievito naturale). Incontro con i produttori dei Presìdi e delle Comunità del Cibo campane. Si continua dalle 19.30 ad Arteteca, nel cortile di piazza Bellini, con un aperitivo a base di cibo locale e stagionale. PALAZZO REALE Dalle 10 nel Teatrino di Corte di Palazzo Reale, si celebrerà l'edizione 2012 del Premio Elsa Morante Ragazzi. Dacia Maraini presiede la giuria. Presenti i tre vincitori, tra cui uscirà un super-vincitore votato dalla giuria degli studenti: Teresa Buongiorno ("Giovanna D'Arco, la ragazza dal vestito rosso"), Peter Cameron ("Questo dolore un giorno ti sarà utile"), Cecilia D'Elia ("Nina e i diritti delle donne"). Sul palco anche gli operatori del carcere minorile di Nisida. In apertura il  cantautore Giovanni Blok. Dalle 16.30 il film tratto dal libro di Cameron e girato a New York dal regista Roberto Faenza. Ingresso libero fino ad esaurimento posti. STUDI FILOSOFICI Dalle 10.30 all'Istituto italiano per gli studi filosofici, via Monte di Dio 14, l'associazione Pulitzer organizza l'incontro "Donne e Media". Interverranno Francesca Dovetto, docente della Federico II, Loredana Lipperini, giornalista,  Enza Panebianco, blogger, Giuseppina Tommasielli, assessore alle Pari Opportunità del Comune. Modererà Monica Capo. Info 081 764 2652. 
ROMA - "Ormai sono quello che ha dato un premio a Berlusconi. Io quella frase  non l'ho mai detta. O sono diventato pazzo o rinnego tutta la mia vita. È come se Provenzano collaborasse". Così il procuratore nazionale  antimafia, Pietro Grasso, torna sulle polemiche seguite a un'intervista radiofonica rilasciata  al programma 'La Zanzara'. Il magistrato ribadisce di non aver mai detto di voler dare, idealmente, un premio antimafia all'ex premier Silvio Berlusconi: "Invito tutti a risentire la registrazione del programma", ha detto Grasso nel corso di un convegno organizzato a Firenze. "Alla domanda se il governo Berlusconi avesse fatto qualcosa contro la mafia io ho risposto di sì, perché è stato attuato un intervento che Falcone voleva nel '91. Tuttavia - continua Grasso -  la frase è stata artatamente utilizzata e ha causato un putiferio. Non l'ho mai detta, eppure si è creato un caso che ha visto lo scontro tra opposte fazioni. E tra i miei fans ora c'è pure la Santanché", ha concluso ironicamente il magistrato. 
OSTRAVA - Non può essere soddisfatto Usain Bolt del risultato ottenuto al meeting di Ostrava, nella Repubblica Ceca. Il primatista mondiale e campione olimpico si è imposto sui 100 metri, ma con un tempo (10.04) non in linea con le sue aspettative, lontano dalla sua migliore performance stagionale (9.82). Il giamaicano è partito molto lentamente, ed ha faticato nella seconda parte di gara, complice forte un vento contrario (-0,8 m/s) per primeggiare sugli avversari. Bolt era arrivato nella Repubblica ceca con l'intento di realizzare un tempo intorno a 9.70, ed appena tagliato il traguardo ha subito evidenziato una smorfia di disapprovazione. "STRANO, NON CAPISCO..." - "Francamente non so cosa sia accaduto - ha ammesso l'olimpionico dello sprint, che correrà il 31 maggio a Roma  - E' stata una pessima giornata per la partenza, credo che non venisse così male dal Canada nel 2009. Ne parlerò con il mio allenatore per capire meglio. Sono sorpreso anch'io". Leggi i commenti I commenti dei lettori 
ROMA - "C'è ancora un tunnel, fuori dal quale c'è una prospettiva di crescita maggiore, ma dipenderà moltissimo da cosà farà l'Europa. Riuscirà a evitare una nuova crisi greca, a innescare un nuovo meccanismo di crescita?". Se lo è chiesto il premier Mario Monti nel corso di un'intervista al Tg1. "Sì, siamo in un tunnel - ha detto il capo del governo - ma è anche una strada che ha avuto una curva quando ci si è accorti che andando dritti si sarebbe finiti nel precipizio. Non siamo finiti nel precipizio, ma il terreno è montagnoso e c'è ancora un tunnel fuori. Cosa dipende moltissimo dal fatto che il resto d'Europa sia in crescita e ci aiuti a spingerci in avanti". "Per far questo - ha aggiunto il premier - chi lavora per l'italia deve passare molto tempo qui a Roma, ma anche molto con gli altri Paesi". Monti ha ribadito che la strada del rigore non ha alternative: "Bisogna mettere a posto i conti di un Paese come di una famiglia o di un'impresa. Questa è una premessa perché un'economia possa crescere. La crescita è essenziale, ma senza il rigore poggerebbe sulle sabbie mobili". Monti ha poi descritto le relazioni con gli altri Paesi europei. L'Italia, ha detto, ha "un solidissimo rapporto con la Germania della cancelliera Merkel. Ora - ha continuato Monti - sulla scena c'è il nuovo presidente francese Francois Hollande. Possiamo facilitare una sintesi tra le posizioni francesi e le posizioni tedesche proprio per arrivare a una sintesi tra rigore e crescita di cui tutti abbiamo bisogno". Ma i tempi non saranno veloci. L'introduzione degli eurobond e lo scorporo degli investimenti dal patto di stabilità, "non è ancora una cosa per domani, rimangono riserve da parte tedesca e nessuno vuole fare misure che siano un pugno nell'occhio di un altro importante paese, abbiamo bisogno di coesione", ha spiegato il premier. "Il fatto che un gran numero di Paesi, sia dell'euro che non, come la Gran Bretagna, si siano espressi a favore degli eurobond - ha aggiunto - farà sì che la questione sarà adesso attentamente considerata anziché rimossa perché non piaceva alla Germania". Quanto ai tempi, Monti ha ribadito che "presto è una parola che mal si concilia con la complessa e pesante realtà europea. Però l'Europa sa anche reagire alle crisi mettendo in campo cose nuove. Il successo del vertice dell'altro ieri a Bruxelles - ha aggiunto - è che questi temi hanno assunto una importanza maggiore del passato". Pochi gli spiragli prima della primavera del prossimo anno. Per il premier "il cantiere delle riforme, legge elettorale, finanziamento dei partiti e riforme costituzionali sono tutte cose cruciali per consentire agli italiani e al mondo di capire come sarà il sistema Italia del dopo primavera 2013. Prima il mondo politico riuscirà in questo travaglio e più tranquilli saranno gli investitori e più attiva sarà l'economia italiana. Allora il governo tecnico sarà stata una utile parentesi", ha concluso Monti. Leggi i commenti I commenti dei lettori 
IN PRIMO PIANO ANDY WARHOL Il Castello Aragonese di Otranto, dopo aver accolto all'interno delle sue possenti mura oltre centocinquanta mila visitatori con le mostre di Joan Mirò, Pablo Picasso e Salvador Dalì, ospita da oggi le opere di Andy Warhol, il principe della pop art americana. L'inaugurazione è fissata alle 18 per "Andy Warhol - I want to be a machine", a cura di Gianni Mercurio. Ingresso libero. CHITARRA FLAMENCA Bari diventa Siviglia per una notte. E lo fa con la "Chitarra flamenca", il concerto in programma all'Hotel Sheraton di Bari, che alle 21 ospita Juan Lorenzo, protagonista del nuovo appuntamento della rassegna promossa dall'Orchestra de Falla. Info 347.605.27.69. LECCE JAZZ FESTIVAL Al via il Jazz festival di Lecce. Si comincia stasera con una lunga notte jazz attraverso gli otto locali che hanno aderito all'iniziativa. Il Coffee and Cigarettes ospita Carolina Bubbico e Dario Congego; l'Off Side, il flautista Gianluca Milanese in duo con Mirko Signorile; il Black Betty, il trio di Dionisia Cassiano e il Corte dei Pandolfi, il pianista americano Greg Burk. All'osteria Le Volte, palco per Serena Spedicato e Piero Vincenti e al Life Cafè per Alberto Parmegiani, Giancarlo Del Vitto e Marco Girardo. Il Corto Maltese propone il progetto "Mise en abyme" di Coppola e Nigro e il Tennent's grill, il trio di Veronica Moscara, guest Raffaele Vaccaro. Domani e lunedì, il festival si sposta al teatro Paisiello (info 338.832.11.61). CARLOS SOLITO Nasce come una mostra fotografica e diventerà poi un racconto scritto e un film. È "Sud  -  Sguardi Uomini Donne", a cura di Carlos Solito che si inaugura alle 18 al Mudi (museo diocesano) di Taranto. Ingresso libero. EVY ARNESANO Un'anteprima del suo prossimo album, arricchita da alcuni brani del disco d'esordio e cover degli anni Sessanta. È il programma del concerto di Evy Arnesano, la cantautrice salentina che si esibisce alle 21 nel ristorante caffè All'ombra del barocco di Lecce, accompagnata da Marcello Zappatore (chitarra) e Giorgio Vendola (cajon drumset). Info 0832.24.55.24. SOLITUDINI Dopo la tournée nazionale dello spettacolo "Libellule senza ali" incentrato sul tema della violenza sessuale, Daniela Baldassarra si misura con un altro tipo di sofferenza, quella dettata dalla solitudine, nelle sue molteplici forme e conseguenze. E lo fa con "Solitudini", lo spettacolo che, promosso da Giraffa onlus, va in scena alle 21 al Cinema Grande di Altamura.  Info 320.145.81.87. Teatro START UP Alle 9,30 al teatro TaTà di Taranto, parte la seconda giornata di StartUp, con una serie di spettacoli per tutta la giornata in varie location della città. Info 099.472.57.80. TEATRO BARIUM Al Teatro Barium, in via Pietro Colletta 6 a Bari, alle 21 va in scena lo spettacolo di Gianni Colajemma, "Un avvocato in famiglia  -  ciò la laurea". Info 080.561.72.64. RESPIRO Alle 21 in piazza Mercantile a Bari è in programma "Respiro", la performance della compagnia teatrale "Fibre Parallele", in sostituzione delle iniziative previste per la rassegna In direzione ostinata e legale, rinviate per favorire la partecipazione alla manifestazione di Brindisi. Ingresso libero. THALASSIA Doppio evento per la coop Thalassia: spettacolo sull'acqua in masseria nel Parco delle dune costiere alle 10 e nel pomeriggio dalle 19, appuntamenti legati allo Slow Food day a Torre Guaceto. Info o831.98.98.85. IL MARINAIO Alle 21 al teatro comunale di Massafra, la compagnia Le forche porta in scena "Il marinaio" di Pessoa. Info 099.880.19.32. REGNO DEI BIMBI Alle 18 nel Regno dei bimbi di viale Einaudi a Bari, è in programma lo spettacolo d'animazione "i tre fratelli". Info 080.501.09.65. Musica BOTTEGA DELL'ARMONIA Alla Vallisa di Bari, alle 20,30 è in programma il concerto della Bottega dell'armonia, diretta da Bepi Speranza. Info 347.456.77.34. SUONI ANNI '80/'90 Al Demodè di Modugno, dalle 23,30 si chiude la stagione con i dj che hanno animato l'anno, con la serata Suoni anni '80/'90. Info 393.198.53.02. FONDAZIONE PICCINNI Alle 20 si chiude la stagione della Fondazione Piccinni: al castello di Sannicandro, si esibisce la MinAfric Orchestra, con Livio e Pino Minafra. Info 335.570.72.72. VALENTINO CORVINO Alla Libreria Ubik di Foggia, in piazza Giordano, alle 18,30 il musicista foggiano Valentino Corvino presenta "Anestesia totale",  disco tratto dall'omonimo spettacolo di Marco Travaglio. Ingresso libero. PLANET GROOVE Alle 21,30 a Bari ad Assudiest, sul lungomare Di Cagno Abbrescia è in programma il concerto dei Planet groove, tribute band degli Earth wind & fire. Info 331.621.16.48. B. ROCKERS Al Tavli di Bari, in strada Angiola, alle 22 concerto dei B. RockerS rock blues. Ingresso libero. BROTHER CULTURE All'Altromondo di Bari, in via tenente MAssaro, dalle 22,30  è in programma il concerto Brother culture. Info 392.869.36.75. HEAL THE WORLD Al Britannia di Grottaglie, alle 22,30  è in programma il concerto di Heal the world - Michael jackson tribute. Info 099.563.54.53. Libri VITO COVELLI Alla libreria Laterza di Bari, alle 18 incontro con Dionisio Ciccarese e Vito Covelli, autori di "Più forti della paura". Ingresso libero. LUCIANO VIOLANTE Al liceo scientifico Ilaria Alpi di Rutigliano, alle 11,30 Luciano Violante presenta il libro "Viaggio verso la fine del tempo". Ingresso libero. PARTIGIANI Alle 19 a Palazzo Pezzolla a Fasano, si presenta il libro "Partigiani e antifascisti di terra d'Otranto". Ingresso libero. Incontri PUGLIARTE Per le visite guidate con intermezzi teatrali di Pugliarte, alle 16 raduno in piazza Federico II a Bari per l'itinerario Di arco in arco. Info 340.339.47.08. GAME OVERTURE Alla libreria Il Ghigno di Molfetta, alle 20,30 è in programma Game overture, incontro poetico-musicale a cura di Maria Filograsso ed E7 Bluesedelic. Ingresso libero. MIRAGICA A Molfetta, dalle 12 al Miragica si tiene il Cartoon day con testimonial Rossella Brescia ed Emilio Solfrizzi. Info 080.337.17.11. IL CUORE NEL PALLONE Nello Stadio comunale di Bitonto, dalle 15 è in programma "Il cuore nel pallone", quadrangolare benefico di calcio con le squadre di docenti, medici, avvocati e ragionieri commercialisti bitontini. Info 080.374.82.37. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 

"Piccolo non significa non importante", come ricorda la scrittrice Luciana Marinangeli nel suo bel libro "Contro la sofferenza": oggi accade che anche gli uomini in uniforme lo comprendano, dando prova di gentilezza e modernità. E anche di nervi saldi, nel caso dei due agenti del commissariato Castro Pretorio I, sopraggiunti lunedì con una volante a seguito della segnalazione che un gattino è intrappolato nel motore di un'auto in sosta. Sporche, arruffate, le due signore che da un paio d'ore, sdraiate lungo via Romagna, cercano invano di convincerlo a uscire, hanno chiamato il 113 in extrema ratio. Subito i poliziotti rintracciano il proprietario del veicolo. E' un ragazzo che abita in zona, il quale apre il cofano mentre il prigioniero piange disperato. Occorre una delicata manovra, ma alla fine il micetto balza a terra. La virtù degli agenti non è premiata: malgrado il dispiegamento di forze, spaventato il cucciolo corre a infilarsi dentro gli ingranaggi della pantera, parcheggiata a seguire! Qui gli agenti dimostrano la calma dei forti. Con meraviglia delle donne, rimangono imperturbabili. Spiegano pacati che una volante non si tocca, neanche arrivasse il meccanico della Ferrari. Le loro decisioni dipenderanno dal comando, ma non intendono mettere in moto. A lungo, sotto la pioggia, si prodigano con virile pazienza per stanare l'intruso. Infine il gattino viene liberato e l'angelica pattuglia riparte. Senza nulla immaginare a discapito delle emergenze prioritarie, episodi così rispecchiano una nuova attenzione verso gli animali e la sensibilità generale. Risale a dieci giorni fa l'intervento dei carabinieri della stazione di Prima Porta in merito al caso, segnalato dai vicini, di una persona che aveva abbandonato senza cibo né acqua gatti e cane rinchiusi nella propria abitazione. Le indagini sono in corso, purtroppo non si tratta di episodi rari e la vicinanza delle forze dell'ordine è per i cittadini insostituibile. al-lupo@repubblica. it 
ROMA - La storia a lieto fine di Giacomo Sintini, conosciuto come "Jack" nel mondo del volley, merita un posto tra le pagine più belle ed emozionanti della storia della pallavolo italiana. Ad aprile 2011 la terribile scoperta: il palleggiatore è afflitto da un tumore al sistema linfatico. Paura e sconforto in una lettera: "Le analisi hanno evidenziato la presenza di un tumore al sistema linfatico, la sospensione dalle attività è resa necessaria per sottopormi alle cure". Per il giocatore comincia un calvario fatto di controlli, cure e tanto coraggio: "Undici mesi fa  -  racconta  -  per me e la mia famiglia cominciava un periodo molto travagliato. Iniziavamo a vivere un incubo". L'INGRESSO NEL TUNNEL - Un tunnel con poca luce e tante ombre, ma costellato per fortuna da amici sinceri. Dopo tante maglie azzurre e immancabili successi, ecco l'attesa più lunga e la sfida più terribile: "In tutto questo tempo la passione per la pallavolo mi ha aiutato ad andare avanti". Anche se le energie positive sono arrivate in particolare dai suoi familiari "ma devo dire  grazie a tutti coloro che mi hanno sempre sostenuto e in particolare ai medici e infermieri dell'ospedale di Perugia". Come una perfetta sceneggiatura da film si intravede la luce. L'USCITA DAL TUNNEL - L'uscita definitiva dal tunnel ai primi di maggio dopo aver superato la visita di idoneità agonistica alla pratica sportiva superata nell'ambulatorio medico Area Salute Flex Village di Foligno (Perugia). "Oggi per me inizia la carriera 2.0 come scherzando mi aveva scritto via sms il commissario tecnico dell'Italia Mauro Berruto e proprio per questo motivo che l'anno prossimo indosserò la maglia numero 2 e sono sicuro che mi darà un ulteriore spinta per fare bene". Quello stesso commissario tecnico che a fine aprile convoca il giocatore nato a Lugo di Romagna nel 1979 al raduno della nazionale e ne fa il "capitano" degli allenamenti per una settimana.  Un'occasione per ricominciare e guardare il mondo da un altro punto di vista: "Sono felice di potermi allenare di nuovo al cento per cento. E' bello vedere che è già tempo di mettersi tutto alle spalle". "SCOPERTO CHE LE OPPORTUNITA' ESISTONO SEMPRE" - La vita è davvero strana e imprevedibile: "Da una situazione così amara e così difficile ho scoperto sulla mia pelle che può nascere una splendida opportunità". La preparazione e il campionato sono lontani, troppo lontani, ma Jack sente il bisogno di sentirsi coinvolto nella mischia e non nasconde di aspettare con ansia la prima palla da alzare: al centro o sulle bande, chissà. "Tornare a fare il pallavolista e per giunta nel club che considero il migliore in assoluto al mondo è il top. Mi sarei accontentato di riprendere l'attività in serie B1 oppure B2, figuratevi come mi sento ora". - ORA STAGIONE DURA, MA SOLO SPORTIVA - Dopo aver sconfitto la malattia e firmato un contratto, Sintini torna a giocare e lottare sotto rete in A1 e dovrà sopportare una stagione davvero impegnativa e completa con tanto di competizioni internazionali. Ed ha ragione il presidente dell'Itas Diatec Trentino Diego Mosna quando ammette che "Sintini è un giocatore speciale per tanti motivi, ha saputo vincere la partita più difficile e a livello umano può portare qualcosa in più". Da questo momento in poi Jack dovrà fare i conti con il campo da gioco, quello abbandonato in fretta per potersi curare e "proibito" per undici mesi: "Abbraccio figuratamente tutto il mondo della pallavolo che in questi mesi mi è stato sempre accanto". Bentornato Jack. Leggi i commenti I commenti dei lettori 
