Due militanti napoletani di CasaPound Napoli sono stati sentiti in questura dalla Digos in relazione all'attentato alla sede di Equitalia di Corso Meridionale di lunedì sera. I due militanti della formazione di estrema destra non sono indagati e risultano estranei ai fatti. L'audizione non è stata verbalizzata. Ma CasaPound protesta: "L'azione dimostra come sia in atto ai danni della nostra associazione - afferma la responsabile regionale di CasaPound Emmanuela Florino - una campagna denigratoria e repressiva volta ad aizzare il clima di tensione nei nostri riguardi, poichè alla luce di ciò che è stato pubblicato su importanti testate locali, gli inquirenti sono in possesso del video del sistema di sorveglianza che hanno ripreso l'azione degli attentatori. Respingiamo quindi - prosegue Florino - ogni tentativo di inasprire la già tesa situazione nel nostro Paese, ricordando che CasaPound opera alla luce del sole e rifiuta ogni forma di violenza per la risoluzione delle problematiche che colpiscono la nostra Nazione". 

NAPOLI - Aurelio De Laurentiis sogna la rimonta in campionato: "Sarebbe bello riconquistare nuovamente la Champions League centrando il terzo posto". Questo il messaggio consegnato dal presidente del Napoli, a margine della consegna del Career Recognition Award, premio istituito dall'agenzia governativa britannica (Uk Trade&Investment), come riconoscimento dell'eccellenza italiana nell'industria e nella cultura. "Mi piacerebbe passare il turno con il Chelsea, ci godremo questa doppia  sfida. Ma se dovessi scegliere, preferirei qualificarmi nuovamente per la competizione europea più importante. Ovviamente non sarà facile, l'Inter ha fatto una bella rimonta. Sono convinto che il girone di ritorno sarà entusiasmante". Il Napoli cercherà di essere protagonista e dovrà ripartire dopo l'1-1 con il Bologna: "Vorrei vincere sempre  -  continua il presidente  -  ma non sempre è possibile. Guardiamo avanti". All'orizzonte anche gli ottavi di finale contro i Blues: "Sarà un grande spettacolo, noi ci proveremo". Poi si potrà parlare anche del futuro di Mazzarri. "Ha un contratto fino al 2013, ma ci sono tutti i presupposti per continuare ancora. Sicuramente ne parleremo, ma adesso siamo concentrati sulla seconda parte della stagione. C'è tutto il tempo per affrontare la questione". Idee chiare sul mercato: "Vargas è il miglior talento sudamericano di questa stagione. L'abbiamo strappato ad una concorrenza nutrita. Ora  -  però  -  aspettiamolo con calma, deve inserirsi, imparare la nostra lingua e i meccanismi di squadra. E' stata un'operazione in prospettiva. Potrebbero essercene altre, il nostro mercato è improntato sul medio e lungo termine. Insigne? Sta facendo benissimo con Zeman. Auguro al Pescara la promozione in A, così potrei lasciare il nostro gioiello per un'altra stagione in riva all'Adriatico. Poi sarebbe pronto per il Napoli". Leggi i commenti I commenti dei lettori 
A differenza dei colleghi di Milano, Torino o Genova, che hanno paralizzato le città, i tassisti bolognesi scelgono ancora una volta la via del dialogo. E dell'attesa. Giovedì potrebbe essere il giorno decisivo per l’approvazione di un documento condiviso tra le sigle sindacali - convocate per le 12 a Palazzo Chigi - e il Governo. Nel frattempo, a Bologna il servizio è regolare, “almeno fino a domani”. Nel pomeriggio non è mancato qualche disagio, visto che la maggior parte degli autisti era in assemblea per seguire le novità da Roma. Domani, al Circo Massimo, è prevista un’altra assemblea delle auto bianche, che mercoledì ha visto la partecipazione di 100 autisti provenienti dalle Due torri. Nel capoluogo emiliano, i tassisti si sono riuniti per diverse ore all’Estragon, per valutare e commentare “in diretta” gli sviluppi e le notizie che arrivavano dalla Capitale. «Come abbiamo dimostrato nei giorni scorsi- racconta uno di loro - preferiamo continuare sulla strada del dialogo, anche a costo di avere qualche “frizione” con i colleghi delle altre città». Dialogo che comunque resta appeso ad un filo: «Tutto dipende dalle decisioni che verranno prese domani. Se le nostre richieste non verranno accolte, agiremo di conseguenza». Se oggi, infatti, sembrava che un accordo fosse vicino, in serata i sindacati hanno confermato che “nessuna trattativa è stata ancora intavolata. Stando così le cose, è confermato lo sciopero a oltranza della categoria” ha assicurato Raffaele Grassi, delegato dei rappresentati sindacali. 
La nuova biblioteca digitale metropolitana di bologna spalanca le sue porte (virtuali). Il nuovo servizio, offerto da oggi dall'istituzione biblioteche del comune e dal sistema bibliotecario della provincia di bologna, consentirà di fruire 24 ore su 24 e gratuitamente di collezioni digitali accessibili in remoto dagli utenti. All'interno della piattaforma digitale medialibraryonline, informa una nota del comune, sono già presenti contenuti audio (tra cui 500.000 Canzoni in download, tratte dal catalogo sony), 3.200 Video, mille audiolibri, 130 banche dati, oltre a mille contenuti per l'e-learning, 200 e-book e una raccolta di più di 1.300 Testate di quotidiani internazionali. I quotidiani possono essere consultati in streaming sul proprio pc, mentre fra le risorse disponibili in download rientra una collezione di ebook scaricabili in formato pdf o epube e in prestito digitale per 14 giorni. Ogni mese è possibile scaricare al massimo due e-book, anche contemporaneamente e prenotare quelli non disponibili. Il diritto d'autore viene garantito dal software drm adobe: per usufruirne è quindi necessario utilizzare un computer o un device con software adobe digital editions per pc e mac, bluefire per ipad e iphone o aldiko per android, tutti scaricabili gratuitamente in rete. Per gli ebook reader occorre verificare che il device che si utilizza sia compatibile con drm adobe perchè non tutti sono scaricabili. Per la collezione di musica in formato mp3, invece, il limite massimo è di tre download alla settimana per persona. Per accedere al servizio occorre essere iscritti ad una biblioteca di bologna o provincia e disporre di un computer o di un device mobile (come il tablet, l'ebook reader o lo smartphone) che si colleghi alla rete. Basta poi richiedere in biblioteca username e password personali e il gioco è fatto. (Dire) 
RABAT - Quattro giovani disoccupati si sono dati fuoco per protesta a Rabat, uno è in gravi condizioni. La notizia è rimbalzata su twitter da parte di blogger e giornalisti marocchini, accompagnata da un breve video. Secondo i testimoni, migliaia di persone si stanno radunando prima davanti al Parlamento di Rabat e nelle ultime ore anche di fronte all'Unione marocchina del lavoro. IL VIDEO DELLA PROTESTA La polizia nega che i giovani ricoverati oggi in seguito al tragico  gesto dimostrativo si trovino in gravi condizioni. Sono tutti stati  trasportati all'ospedale Ibn Sina della capitale marocchina. La protesta degli universitari era cominciata due settimane fa -  riferisce El Mundo (il premier spagnolo Rajoy è oggi in visita a Rabat) -  quando un gruppo ha occupato il ministero dell'Istruzione, barricandosi  dentro, per protestare contro le mancate promesse del governo e  chiedendo i posti di lavoro nella funzione pubblica che gli erano stati  garantiti con un decreto dello scorso anno. Una protesta simile diede il via un anno fa alla rivolta tunisina che portò alla fuga di Ben Ali e accese la cosiddetta Primavera araba in tutta la regione del Maghreb e in Medio Oriente: il 4 gennaio 2011 Mohamed Bouazizi, giovane venditore ambulante si diede fuoco per protesta a Sidi Bouzid dopo che la polizia gli aveva confiscato la merce e per le condizioni economiche del suo Paese. 
Trento prima nel suo girone, Macerata seconda nell'altro: questi i responsi dell'ultimo turno della main phase della Champions League di volley e a completare la serata italiana la sconfitta "tranquilla" di Cuneo in casa con i tedeschi dell'Unterhaching. I piemontesi, già sicuri del primo posto conquistato matematicamente la settimana scorsa, non trovano le giuste motivazioni per evitare un pesante 0-3 (24-26, 13-25, 26-28). La Lube, senza il capitano Omrcen fermato in Russia per problemi burocratici, cade in Siberia 3-1 (25-21, 32-30, 28-30, 25-17) contro il Lokomotiv Novosibirski. PASSEGGIA LA PLANETNWIN 365 - Passeggia, invece, la Planetwin365 in Spagna contro il Teruel e ottiene un tranquillo 0-3 (22-25, 16-25, 20-25). Domani alle ore 14.30 riflettori puntati sul Lussemburgo per il sorteggio e l'ufficializzazione della sede che ospiterà la final four. Verranno prima stabiliti gli accoppiamenti fra le dodici squadre qualificate e il tabellone del doppio confronto (andata e ritorno) che prevede gli ottavi (playoff 12) e quarti (playoff 6). Da queste sfide usciranno le tre compagini che raggiungeranno la squadra di casa, qualificata di dritto, per partecipare alla final four. OMCREN RISPEDITO A CASA - La partita di Macerata, quindi, comincia alla frontiera russa quando viene rispedito a casa Omrcen, bloccato all'aeroporto di Sheremetyevo per un errore del consolato russo di Roma sulla sua documentazione per l'ingresso in Russia. Nel sestetto di partenza il tecnico Giuliani manda in campo Van Walle. Alla fine il trascinatore per i marchigiani è Podrascanin autore di 21 punti, mentre tra i russi da sottolineare l'apporto di uno stratosferico Sanches (27 punti) e Biryukov (23 punti). La sconfitta della Lube e il conseguente secondo posto tiene in ansia tutto l'ambiente biancorosso, dall'urna di domani potrebbe venir fuori anche un derby tutto italiano. GIULIANI SORRIDE - Coach Alberto Giuliani è tranquillo: "Questa Lube è pronta per gli scontri importanti e poi sappiamo che per arrivare in fondo come vogliamo fare noi dobbiamo affrontare ogni tipo di avversario". Per quanto riguarda il difficile match in Siberia, nonostante il ko, l'allenatore elogia la squadra: "Voglio sottolineare che oggi la squadra non ha mai mollato, mi è piaciuta tantissimo. A fine gara sono andato negli spogliatoi per dire ai ragazzi che nei miei discorsi fino al termine della stagione non citerò più le parole carattere e aggressività. Contro il Novosibirski abbiamo dimostrato di averne da vendere". TRENTO 'SI ALLENA' - Si allena la Planetwin365 contro il Cai Teruel, troppa differenza tecnica tra i due club per esserci dubbio sull'esito della sfida. In un'ora e un quarto circa di gioco Juantorena (14 punti, quattro ace e il 67 per cento in attacco) e Stokr (19 punti e il 73 per cento a rete) scavano un solco difficile da colmare per i volenterosi giovani spagnoli. Un trionfo che come al solito comincia dal servizio: sette gli ace di Trento contro i due dei padroni di casa. Per il resto una buona correlazione muro-difesa fa prendere le giuste distanze. CUNEO CHIUDE MALE LE PRIMA FASE - Finisce con una sconfitta il cammino della prima fase di Cuneo. Una partita utile soprattutto ai tedeschi, con la Bre Banca che lascia a riposo quattro pezzi da novanta (Mastrangelo, Vissotto, Wijsmans e Grbic) e preferisce puntare sulla cosiddette seconde linee, spesso poco utilizzate. Il top scorer dei biancoblù e l'opposto Caceres con 13 punti. Ben altra musica in casa teutonica con Duennes capace di realizzare 20 punti e Kaliberda 14. MONZA GIOVEDI' IN COPPA CEV - A chiudere la settimana di coppe europee tocca giovedì all'Acqua Paradiso Monza impegnata nel ritorno dei quarti di finale della Coppa Cev. I brianzoli alle ore 19.30 se la vedranno in Germania contro il Berlin Recycling, già battuto nel match di andata. Per superare l'ostacolo serve una vittoria, in caso contrario, per decidere la sfida, si andrà al golden set, una sorta di set supplementare. Monza sta attraversando un buon periodo di forma in campionato e vuole trasferire questo entusiasmo anche nella Coppa e conta di chiudere subito il conto. Leggi i commenti I commenti dei lettori 
SIENA - Tutto come previsto: nella partita inaugurale del girone di Top16 la Montepaschi Siena batte i baschi del Gescrap Bilbao con il punteggio di 81-67. I campioni d'Italia in avvio sono contratti, permettendo a Bilbao di portarsi avanti di dieci lunghezze (20-30) perché non capitalizzano. La Montepaschi è brava a non disperarsi, Ress entra ed ha impatto super: un tap in ed un tiro da 3 riaccendono gli animi siglando il 32 pari, e così si va al riposo. Secondo  tempo: Siena torna a essere quella vera e in due minuti ristabilisce le gerarchie, 41-32 e negli ultimi otto minuti giocati il parziale è 21 a 2. La matricola Bilbao non ha più l'energia per insidiare i campioni d'Italia. Moss e McCalebb scavano un solco (45-34) e Vasiliadis non può bastare. I baschi possono solo arginare lo strappo in termini non troppo vistosi, il finale li punisce peesino oltre i loro demeriti. Siena: Andersen e McCalebb 18, Moss e Thornton 8. Bilbao: Vasiliadis 16, Banic 11, Griamau 10. GRUPPO F 1^ GIORNATA (18-19 GENNAIO) Unicaja           - Real Madrid            giovedì MONTEPASCHI SIENA - Gescrap Bilbao         81-67 Classifica: MONTEPASCHI SIENA 2; Unicaja, Real Madrid, Gescrap Bilbao - 2^ GIORNATA (25-26 GENNAIO) Gescrap Bilbao    - Unicaja Real Madrid       - MONTEPASCHI SIENA 3^ GIORNATA (1-2 FEBBRAIO) R eal Madrid       - Gescrap Bilbao Unicaja           - MONTEPASCHI SIENA 4^ GIORNATA (8-9 FEBBRAIO) Gescrap Bilbao    - Real Madrid MONTEPASCHI SIENA - Unicaja 5^ GIORNATA (22-23 FEBBRAIO) Real Madrid       - Unicaja Gescrap Bilbao    - MONTEPASCHI SIENA 6^ GIORNATA (29 FEBBRAIO-1 MARZO) Unicaja           - Gescrap Bilbao MONTEPASCHI SIENA - Real Madrid GRUPPO E 1^ GIORNATA (18-19 GENNAIO) Olympiakos    - Cska Mosca               mercoledì Efes Istanbul     - Galatasaray             76-71 Classifica: Efes Istanbul 2; Olympiakos, Cska Mosca,  Galatasaray 0. 2^ GIORNATA (25-26 GENNAIO) Galatasaray   - Olympiakos Cska Mosca    - Efes Istanbul 3^ GIORNATA (1-2 FEBBRAIO) Cska Mosca    - Galatasaray Olympiakos    - Efes Istanbul 4^ GIORNATA (8-9 FEBBRAIO) Galatasaray   - Cska Mosca Efes Istanbul     - Olympiakos 5^ GIORNATA (22-23 FEBBRAIO) Cska Mosca    - Olympiakos Galatasaray   - Efes Istanbul 6^ GIORNATA (29 FEBBRAIO-1 MARZO) Olympiakos    - Galatasaray Efes Istanbul     - Cska Mosca Leggi i commenti I commenti dei lettori 
