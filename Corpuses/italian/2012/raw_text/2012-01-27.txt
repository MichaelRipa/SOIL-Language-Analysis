
ROMA  - Sarà un mese molto intenso, quasi senza soluzione di continuità, per il massimo campionato e quindi gli appassionati di calcio del nostro Paese. Sono infatti spalmati in varie giorni della settimana, fra anticipi e posticipi, gli incontri dalla quarta alla ottava giornata di ritorno della serie A, così come resi noti dalla Lega Calcio. LAZIO-CESENA GIOVEDI' 9 FEBBRAIO PER IL RUGBY - Oltre agli impegni internazionali dei club di casa nostra (ovvero Champions ed Europa League), uno spostamento al giovedì sera per Lazio-Cesena (9 febbraio) è stato dettato dalla concomitanza con la gara di rugby Italia-Inghilterra del Sei Nazioni all'Olimpico di Roma. Tra le partite prese in considerazione, c'è anche Milan-Juventus (alla sesta di ritorno), testa a testa che potrebbe anche rivelarsi decisivo nella corsa allo scudetto, anticipato al sabato sera (25 febbraio) al 'Meazza', mentre 24 ore dopo il 'San Paolò ospiterà Napoli-Inter. Ecco dunque il quadro completo di anticipi e posticipi di serie A dalla quarta alla ottava giornata di ritorno: 4/a GIORNATA RITORNO: Giovedì 9 febbraio (ore 20.45) LAZIO-CESENA (#) Sabato 11 febbraio  (ore 18.00) UDINESE-MILAN (*) Sabato 11 febbraio  (ore 20.45) CAGLIARI-PALERMO Domenica 12 febbraio (ore 20.45) BOLOGNA-JUVENTUS Lunedì 13 febbraio (ore 20.45) SIENA-ROMA (ç) Lunedì 13 febbraio (ore 20.45) NAPOLI - CHIEVO (ç) PRIMA DI CHAMPIONS, INTER E NAPOLI AL VENERDI'  - 5/a GIORNATA RITORNO: Venerdì 17 febbraio (ore 20.45) FIORENTINA-NAPOLI (*) Venerdì 17 febbraio (ore 20.45) INTER-BOLOGNA (*) Sabato 18 febbraio  (ore 20.45) JUVENTUS-CATANIA Domenica 19 febbraio (ore 12.30) LECCE-SIENA Domenica 19 febbraio (ore 20.45) UDINESE-CAGLIARI () Domenica 19 febbraio (ore 20.45) PALERMO-LAZIO () LA SFIDA MILAN-JUVE SABATO 25 FEBBRAIO  - 6/a GIORNATA RITORNO: Sabato 25 febbraio  (ore 18.00) GENOA-PARMA Sabato 25 febbraio  (ore 20.45) MILAN-JUVENTUS Domenica 26 febbraio (ore 20.45) NAPOLI-INTER Domenica 26 febbraio (ore 20.45) BOLOGNA-UDINESE () Domenica 26 febbraio (ore 20.45) LAZIO-FIORENTINA () 7/a GIORNATA RITORNO: Sabato 3 marzo (ore 18.00) PALERMO-MILAN (*) Sabato 3 marzo (ore 20.45) JUVENTUS-CHIEVO Domenica 4 marzo (ore 12.30) PARMA-NAPOLI Domenica 4 marzo (ore 20.45) INTER-CATANIA 8/a GIORNATA RITORNO: Venerdì 9 marzo (ore 20.45) CHIEVO-INTER (*) Venerdì 9 marzo (ore 20.45) NAPOLI-CAGLIARI (*) Sabato 10 marzo (ore 20.45) PALERMO-ROMA Domenica 11 marzo (ore 12.30) NOVARA-UDINESE () Domenica 11 marzo (ore 20.45) LAZIO-BOLOGNA (#): anticipo disposto per concomitanza con gara di rugby Italia-Inghilterra; (*): anticipi disposti per impegni in Champions League; (): posticipi disposti per impegni in Europa League; (ç): posticipi disposti per impegni in TIM Cup; (): la gara si disputerà domenica 11 marzo alle ore 20.45 in caso di qualificazione dell'Udinese agli ottavi di finale di Europa League. Leggi i commenti I commenti dei lettori 
La rivoluzione del traffico è iniziata nelle strade del Tridente. Via Frattina e via Borgognona non hanno più i marciapiedi. Il risultato è che le auto sostano più comodamente nello spazio riservato ai pedoni. Il progetto della pedonalizzazione del Tridente, che secondo le intenzioni del sindaco Gianni Alemanno dovrebbe essere attuato entro la fine del 2013, è iniziato con il restyling di alcune vie dello shopping del centro storico. Da prima di Natale, infatti, via Frattina, via Borgognona e via del Gambero sono state riqualificate: i marciapiedi sono spariti e al loro posto è comparsa una pavimentazione composta da sampietrini di due diverse dimensioni. Non c'è più, dunque, la distinzione tra l'area per i pedoni e lo spazio per la circolazione delle auto. Quello che, in sostanza, dovrebbe avvenire anche a piazza Navona e a piazza di Spagna. Ancor prima, dovrebbe accadere a piazza San Silvestro, dove il cantiere per il restyling dell'area è ancora in attività e il capolinea degli autobus è già stato spostato. Ma il progetto della pedonalizzazione di alcune piazze nevralgiche del centro viene contestato dai residenti del I municipio, che temono l'invasione dei dehors di bar e ristoranti e l'assedio della sosta selvaggia. Timori che si rivelano fondati, come dimostra quanto avviene quotidianamente, sia di giorno che di notte, in via Frattina, via Borgognona e del Gambero. I nuovi spazi che nelle intenzioni del Campidoglio dovrebbero essere destinati solo ed esclusivamente ai pedoni sono, invece, ostaggio delle automobili. Ieri pomeriggio, poco dopo le ore 17, ad esempio, un Suv e quattro macchine di dimensioni più piccole sostavano comodamente in via Borgognona. Una lunga fila di vetture davanti alle vetrine dei negozi in un'area che, stando ai cartelli che svettano all'inizio e alla fine della via, dovrebbe essere isola pedonale. Uno spazio violato dalle quattro ruote. In giro neanche un vigile urbano. Evidente, dunque, che se nessuno sanziona gli automobilisti indisciplinati, la pedonalizzazione del Tridente rischia il fallimento. 
PESCARA - E' finita con lo stadio a inneggiare a Zeman, alla sua squadra e a urlare "torneremo in serie A": nel secondo anticipo della 24/a giornata, il Pescara del tecnico boeamo supera il Modena per 3-1 e con i tre punti conquistati si porta al comando della classifica in attesa dei match di domani, sabato. Il Pescara ha sconfitto all'Adriatico 3-1 il Modena, conquistando il quinto successo di fila, e salendo al primo posto in classifica (48 punti, due in più di Sassuolo e Torino), in attesa delle gare di domani. DOMINIO DEI ZEMANIANI - La squadra di Zeman ha dominato la gara, segnando tre reti, e mancandone altre, al cospetto di un Modena che non ha però sfigurato. In gol per la squadra di Zeman tutti e tre gli attaccanti (Immobile, Sansovini, Insigne). Per Immobile primo posto nella classifica marcatori, con 16 reti. Il Pescara con i tre gol segnati ieri, ha raggiunto 53 gol totali. Al primo affondo i biancazzurri trovano subito il gol. E' il 13' quando Balzano crossa in area per Immobile che di testa salta più in alto di tutti, mettendo di testa alle spalle dell'incolpevole Caglioni. Per l'attaccante campano è la sedicesima rete stagionale. IL GOL DI SANSOVINI - Il Modena (costretto a sostituire al 4' l'infortunato Rullo con Bassoli) appare timoroso, e così al 20' è Cascione a crossare sempre a centro area per Sansovini che in tuffo di testa, mette ancora alle spalle dell'estremo emiliano. Per l'attaccante romano è il gol numero dodici (gol tutti segnati allo Stadio Adriatico). Il doppio vantaggio mette le ali ai biancazzurri che continuano a premere in maniera forsennata. Il pressing dei ragazzi di Zeman crea problemi alla squadra di Cuttone che si rende pericolosa solo al 29', con una punizione dai venticinque metri di Di Gennaro, a cui si oppone da campione Anania. IL PRODIGIO DI INSIGNE - Decisivo al 41' anche Caglioni che salva in uscita ancora su Immobile lanciato a rete. Al 42' Di Gennaro con una azione personale riapre la gara, mettendo la palla all'angolino, dove Anania non può arrivare. Nella ripresa il Modena parte all'attacco, ma al 12' Insigne si inventa un eurogol dai venticinque metri (palla all'incrocio), portando la sua squadra sul 3-1. LE IMMAGINI1/ E che capriola... E PARTE LA FESTA - Sugli spalti inizia la ola con i tifosi scatenati. Il Modena con due gol da recuperare, cerca di stringere i tempi, e al 23' Petre sfiora il palo con una conclusione dalla distanza. Proteste pescaresi al 25' per un dubbio contatto in area modenese fra Carini e Immobile, con Palazzino che lascia proseguire, prima di una conclusione velenosa di Di Gennaro, fuori di un soffio. Il finale non regala altre emozioni, con gli abruzzesi che festeggiano il primato solitario in classifica. JUVE STABIA-CROTONE 2-2 - Non erano invece bastati due gol di vantaggio al Crotone per uscire con i tre punti dal campo della Juve Stabia. Il primo anticipo della 24esima giornata al 'Menti' termina 2-2 in un finale incandescente e ricco di colpi di scena. Ospiti in vantaggio al 25' con un rasoterra di Calil. Il brasiliano raddoppia al 75' grazie ad un assist dell'ispirato Gabionetta ma la Juve Stabia non molla. LE IMMAGINI2/Emozioni al Menti All'82' i campani accorciano le distanze con Danilevicius imbeccato da Sau poi, all'ultimo assalto, le 'Vespe' trovano il pareggio con un tocco sottoporta dello stesso Sau. La Juve Stabia sale a quota 32 mentre il Crotone si porta a 25. PESCARA-MODENA 3-1(2-0) PESCARA (4-3-3): Anania; Zanon, Capuano, Romagnoli, Balzano; Nielsen (17'st Soddimo, Verratti (30'st Togni, Cascione; Sansovini (17'st Kone), Immobile, Insigne. In panchina: Cattenari, Petterini, Brosco, Maniero. Allenatore: Zeman. MODENA (4-3-1-2): Caglioni; Milani, Carini, Perna, Rullo (4'pt Bassoli); Ciaramitaro (32'st De Vitis), Petre, Signori; Di Gennaro; Greco (15'st Nardini), Ardemagni. In panchina. Guardalben, Dalla Bona, Carraro, Perticone. Allenatore: Cuttone. ARBITRO: Palazzino di Ciampino. RETI: 13'pt Immobile, 20'pt Sansovini, 42'pt Di Gennaro, 12'st Insigne NOTE: Serata fredda, terreno in buone condizioni. Presenti 13.000 spettatori circa. Ammoniti: Nielsen e Ardemagni, Recupero: 1', 2'. JUVE STABIA-CROTONE 2-2 (0-1) JUVE STABIA (4-4-2): Seculin; Maury, Mezavilla, De Bode, (14' st Biraghi 5), Di Cuonzo 5.5; Erpen 5.5 (21' st Tarantino 5.5), Cazzola 6, Danucci 5 (1' st Raimondi 6) Scozzarella 6; Danilevicius 6, Sau 6.B In panchina: Cascella, Cappelletti, Di Tacchio, Falcinelli. Allenatore: Braglia 5.5. CROTONE (4-3-1-2): Belec 6.5; Correia 6, Vinetot 6.5, Tedeschi 6, Migliore 6; Maiello 6 (25' st Galardo 6), Eramo 6, Florenzi 6.5; Caetano 7,; Gabionetta 6.5 (42' st Mazzotta sv), Sansone 6 (27' st De Giorgio sv). In panchina: Bindi Ligi, Mazzotta, Loviso, Ciano. Allenatore: Drago 7. ARBITRO: Gianicola di Vasto 6. RETI: 25' pt e 32' st Caetano, 38' st Danilevicius, 50 st Sau. NOTE: serata fredda, terreno in buone condizioni, spettatori 3042 incasso di euro 43873,00 (compreso quota abbonati). Espulso al 7' st il presidente della Juve Stabia Manniello per proteste, al 51' st Eremo per proteste. Ammoniti Sansone, Migliore, Eramo, Maury, Sau, Tarantino, Belec, Biraghi, Raimondi, De Giorgio, Di Cuonzo. Angoli 7-3 per la Juve Stabia. Recupero: 2', 5+2'. Leggi i commenti I commenti dei lettori 
Le sfilate al tempo della crisi hanno le tonalità del bianco, del nero, del verde e del glicine. I colori dell'euro: quelli del "Monti dress" l'abito ricoperto da centinai di banconote che la maison Gattinoni domani proporrà al Santo Spirito in Sassia per una collezione dal titolo ben augurante: "Cosmo Rinascimento". Il capo, creato da Guillermo Mariotto, è dedicato al premier. "Protagonista della Rinascita dell'economia italiana non ancora realizzata ma in gestazione", spiegano dalla antica casa di moda fondata dalla signora Fernanda. E a indossarlo, per ribadire il concetto che qualcosa di buono deve pur arrivare, sarà la top model Adela Novotna, all'ottavo mese di gravidanza. Ma l'evento di ieri è stata un'altra nascita: il più grande negozio targato Louis Vuitton d'Europa in piazza San Lorenzo in Lucina. È stata così inaugurata la Maison Etoile: 1200 metri quadrati di scenografica bellezza, creati dall'architetto Peter Marino, dove c'è persino un mini cinema con 20 poltrone color oro. E per festeggiare la griffe francese, in serata, cocktail esclusivissimo e grande festa all'ex istituto geologico appena restaurato, madrina  Catherine Deneuve, invitati d'eccezione Stefano Accorsi e Laura Morante. Oggi invece di scena sarà la collezione Sarli che proporrà mise ispirate all'India, mentre Raffaella Curiel a Palazzo Sacchetti presenterà, questa sera, i suoi abiti inno ai pittori del Cinquecento. Sotto i riflettori anche le creazioni del libanese Jack Guisso, e i promettenti Marta Ferri e Silvina Maestro. Ma questa edizione di AltaRoma, sarà anche altro. "Un mix di moda e creatività, business e cultura", dice Rosella Sensi, assessore comunale ai Grandi eventi. E continuando a parlare di business ieri è stato inaugurato anche "Room service", 13 suite dell'hotel Flora a via Veneto aperte al pubblico: piccoli atelier dove farsi fare capi su misura. "In albergo, alla vecchia maniera, come si faceva un tempo  -  spiega Silvia Venturini Fendi, presidente di AltaRoma". Ed è proprio l'apertura a un tipo di commercializzazione più easy e moderna, la novità di questa edizione. Al tempio di Adriano da domani "A. I Fair, la Fiera delle vanità" proporrà oggetti d'alto artigianato, e nuovi brand. E se i ricchi clienti cinesi, esigono ormai capi unici ed esclusivi, su Yoox. com, senza essere nababbi, si potranno acquistare abiti nella Lancetti/reedition. Iniziativa che vedrà gli capi del sartopittore rivisitati da Caterina Gatta. E sul futuro di AltaRoma, Giancarlo Cremonesi, presidente della Camera di commercio che è socio di maggioranza, dice di voler aprire ai privati. Sempre nell'attesa di sapere se la Regione resterà o meno della partita. 

