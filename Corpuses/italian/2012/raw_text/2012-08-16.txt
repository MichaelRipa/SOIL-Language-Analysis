ROMA  - Atmosfera quasi surreale per l'ultima amichevole estiva della nuova Lazio di Petkovic con appena 1500 tifosi ad assistere alla partita contro il Malmoe. L'amichevole post ferragostana è stata voluta fortemente dall'allenatore di Sarajevo per testare il gruppo a una settimana esatta dal primo impegno ufficiale contro il Mura 05 e finalmente sono arrivati riscontri positivi. Il tecnico croato ha confermato il 4-2-3-1 con Bizzarri in porta, davanti a lui Konko, Biava, Dias e Cavanda, a centrocampo Ledesma e Onazi, con Mauri, Hernanes e Candreva dietro all'unica punta Floccari. LA PARTITA  - La Lazio questa volta non parte con il freno a mano tirato e sin dal primo minuto di gioco riesce ad avere costantemente il possesso del pallone creando tante occasioni da rete e arrivando anche al primo gol in partite 'vere' con un calcio di rigore di Anderson Hernanes. È Stefano Mauri a procurarsi il tiro dagli undici metri con un bell'inserimento dei suoi interrotto dall'azione fallosa del centrale svedese Filip Helander. A parte il penalty, la Lazio dà segnali di ripresa: si muove tanto con Floccari, punto di riferimento offensivo, sempre pronto a spostarsi lateralmente per facilitare le incursioni dei centrocampisti. Bella partita di Onazi che si è suddiviso benissimo tra i compiti di copertura e quelli di costruzione del gioco. Prova positiva anche per Hernanes, molto più propositivo e al centro della manovra rispetto alle partite precedenti. Nonostante la grande mole di gioco costruita e la presenza costante nell'area di rigore avversaria, la Lazio è ancora poco cattiva sotto porta e i tiri nello specchio sono pochi. Il primo tempo si conclude con la Lazio in vantaggio di una sola rete. Nessun cambio nella seconda frazione e i biancocelesti continuano a macinare gioco. Passano appena sette minuti e Candreva, ancora una volta tra i più pericolosi, colpisce una traversa con un tiro in diagonale deviato dall'estremo difensore Dahlin. Dopo pochi minuti altro grande inserimento di Mauri che da buona posizione prova un complicato pallonetto che viene agevolmente intercettato da un difensore svedese. Al 65' è il momento di Mauro Zarate che subentra al posto di un buon Sergio Floccari. L'argentino entra subito in partita proponendosi come vertice alto dell'undici di Petkovic e cercando delle buone iniziative ma perdendosi talvolta in alcuni dribbling fine a se stessi. È Mauri a sfiorare ancora la rete e al 33' viene sostituito, insieme a Candreva, da Radu e Kozak. Prima apparizione stagionale quindi per Radu che un minuto dopo, però, regala la rete del pareggio a Rexhepi perdendo un pallone in apparenza innocuo. Per la Lazio è una vera e propria beffa. Dopo aver gestito senza problemi, i biancocelesti vedono sfumare incredibilmente questa vittoria. Petkovic inserisce un altro attaccante, Antonio Rozzi (acclamatissimo dai tifosi anche prima del fischio d'inizio), e al 92' arriva la rete del nuovo vantaggio con Libor Kozak che incorna alla grande un calcio d'angolo di Zarate, chiudendo di fatto l'incontro. LA CONFERENZA DI PETKOVIC  - Timidi segnali di ripresa per una Lazio che a pochi giorni dall'inizio della stagione è ancora in evidente ritardo. La squadra si muove tanto, crea anche molto ma fatica decisamente troppo a trovare la via del gol, un dato evidenziato anche da Petkovic nella consueta conferenza stampa di fine partita: "Abbiamo fatto una buona partita al contrario dell'ultima. Non c'è paragone, stasera abbiamo dominato per 90' senza subire niente. L'unica cosa che manca è saper sfruttare le occasioni che creiamo. Siamo a buon punto, oggi abbiamo messo disciplina tattica". È proprio sulla cattiveria sotto porta che dovrà lavorare la Lazio: "Dobbiamo imparare a sfruttare meglio le occasioni. Si parlerebbe in un'altra maniera se noi non avessimo segnato il secondo gol o se ne avessimo fatte altre cinque come avremmo potuto fare. Questi progressi vanno migliorati, manca ancora più velocità nella palla. Stasera abbiamo fatto meglio ma possiamo ancora migliorare, oggi è stato buono l'approccio e come abbiamo  affrontare il pressing. Gli automatismi arrivano dopo un processo. Stasera ho visto una squadra che ha avuto grinta, dimostrandolo per 90 minuti". Infine la domanda su Zarate, partita un po' a sorpresa dalla panchina anche in questa occasione nonostante l'assenza di Klose: "Alla Lazio devono essere tutti campioni. Ognuno deve dare tutto per il gruppo, Zarate lo ha fatto stasera come lo hanno fatto gli altri". Leggi i commenti I commenti dei lettori 
CAPRIATA D'ORBA (ALESSANDRA) - "La prossima settimana aprirò il mio ufficio da presidente e metterò le cose a posto: valuterò se ci sono state espulsioni ingiuste".  Così Umberto Bossi questa sera alla festa della Lega Nord a Capriata D'Orba. "Valuterò - ha aggiunto l'ex leader leghista - se ci sono state espulsioni ingiuste, e ce ne sono, e vedrò se qualcuno è stato ingiustamente declassato da sostenitore a militante. Ma non possiamo litigare, non possiamo spararci addosso. E nella Lega a volte ci vuole più rispetto. Non è perchè qualcuno sbaglia dopo aver a lungo combattuto con noi che lo si può cacciare via". Sull'inchiesta che ha scoperchiato la poco limpida gestione dei fondi pubblici torna a minimizzare. "Hanno  tentato di farci litigare - dice il Senatur -, ci hanno anche mandato dei magistrati  napoletani e poi che cosa è uscito di irregolare dal controllo del  nostro bilancio? Zero". "Roma è finita" . "Per Roma ladrona è finita, adesso c'è l'Euroregione alpina. Lo Stato centralista ha finito di schiacciarci". "Monti - ha detto Bossi - incarna la solita Roma che gratta, gratta, gratta. Ma questa volta è finita e tra non molto ci troveremo in tutte le piazze a festeggiare la libertà della Padania". "L'Euro è fallito - ha continuato - non per un complotto della Banca Centrale Americana o di quella inglese, ma semplicemente perchè sono stati messi assieme Paesi pieni di debiti". Ed "è fallita - ha aggiunto - anche l'Europa degli Stati. L'unica a potere esistere è l'Europa delle Regioni, soprattutto di quelle che rispettano le regole, fatte da gente che lavora e che paga le tasse. "Maroni? ha voluto la bici..." . Ce n'è anche per il suo successore Roberto Maroni. "Ha voluto la bici, adesso pedali. Io ho pedalato una vita, adesso faccio pedalare gli altri". Leggi i commenti I commenti dei lettori 
Arancini di mare e spaghetti con le vongole Alla "Paranza" si mangia in pescheria Mangiare in pescheria: si può in questa sfiziosa bottega a Ladispoli di Angelo Chiocca, dove oltre a comprare ottimo pescato ci si siede a pranzo e cena o per l'aperitivo in un'atmosfera alla buona con tovaglie di carta. Il pesce si sceglie e si fa cuocere e poi si mangia nei tavoli all'aperto. Ottimi gli arancini di mare, il fritto di calamari e gamberi, gli spaghetti con le vongole, il pescato del giorno alla piastra. Per i consigli chiedete a Luca Chiocca o a Luisa Pierotti, ma attenzione perché per la cena la cucina chiude alle 21.30. 30 euro. Viale Mediterraneo 13. 06 9913802 / 328 3151737. No lunedì, domenica pomeriggio, giovedì pomeriggio. Pizza "Naumachia" A due passi dal Colosseo l'offerta dei sapori tipici della romanità misti alle pizze classiche come la Roma (breasola, rucola e scaglie di parmigiano), bianca con fiori di zucca, ortolana e rossa con mozzarella di bufala e basilico. Il locale, che mette a disposizione tavoli in un piano inferiore più fresco, resterà aperto durante tutto il mese con orario continuato. Prezzo medio. 25 euro. Via Celimontana, 7. 06 7002764 "Le segrete" Un delizioso locale, arredato con gusto, dove poter assaporare le specialità della cucina romana. Tra le pizze, da non perdere è la "Mare e monti". Ma degna di nota è anche quella condita con gamberetti, salmone e rucola. Se volete orientarvi su un primo piatto, spicca tra tutti un delicato tagliolino allo scoglio. Ma se aveste voglia di sapori più decisi, c'è una buona lasagna, nonché una memorabile cacio e pepe. Tra i dessert panna cotta e creme caramel fatti in casa. Servizio veloce e cortese. Ottimo il rapporto qualità  prezzo. 15 euro. Via della Scrofa, 31. 06 64760557. Sempre aperto Carne "Spaghetteria l'archetto" Spaghetti per tutti i gusti. In questa trattoria tipica a due passi dalla fontana di Trevi si può scegliere tra 130 tipi differenti di pasta. Non mancano mai i classici piatti romani come rigatoni all'amatriciana, spaghetti alla carbonara e tonnarelli cacio e pepe. Tra i secondi, invece, filetto al pepe verde e coniglio alla cacciatora. 25 euro. Via dell'Archetto, 26. 06 6789064. Sempre aperto "Osteria della frezza" Quella di Tommaso Coco è una cucina tradizionale con spunti creativi. Così per iniziare potrete scegliere tra quasi 300 formaggi differenti tra cui spiccano il testun al barolo, il mimolette e il tête de moine. Dopo i primi tipici come amatriciana, cacio e pepe e carbonara potrete ordinare polpette al sugo di vitella, tagliata di manzo accompagnata da tortino di scarole, uvetta e pinoli o pollo agli agrumi. 25 euro. Via della Frezza, 16.  06 32111482. Sempre aperto Pesce "Villa Marsili" Sulla tavola del locale lo chef Salvatore Piro propone, come primo piatto, maltagliati ai polipetti, linguine al salmone e tonnarelli al pesce spada. Come seconda portata, spiedini di alici, coda di rospo, astice, sotè di cozze e di vongole e fritture di mare. Il locale è aperto tutti i giorni per pranzo e cena Prezzo medio 40 euro. Via Casilina, 1604. 06 2050200 "I gobbi" A due passi dall'Eur, questo ristorante non va mai in ferie, aperto tutto agosto sia a pranzo che a cena. Da non perdere i tonnarelli con l'astice o con i frutti di mare. Si può anche optare per un menù fisso a 23 euro che va dall'antipasto di mare al dolce. Ampio spazio all'aperto con giardino. Via Eraclito di Efeso 2172. 06 5053707 Etnica "New Asia" Un intero continente culinario dalla a alla z. C'è la c di cucina cinese, la t di Thailandia ma soprattutto la s di specialità cantonesi. La lista delle prelibatezze della nuova Asia è lunga: ravioli di carne alla piastra con erba cipollina, zuppa di pollo al latte di cocco o con polpa di granchio e asparagi. Buonissime le spuntature con fagioli neri al vapore, il pollo al curry gli spiedini di gamberoni alla griglia, il granchio al curry, gli wanton fritti in salsa agrodolce, l'anatra croccante thai e lo speciale cannellone gamberi al vapore. 20 euro. Via Nemorense 160/162. No martedì. Aperto tutto agosto Mare "Salvatore alla scialuppa" Il vero pesce sulla brace lo potrete degustare in questo locale dall'atmosfera marina. Tra i primi, affidati all'abilità della chef Marina Simeone, spiccano gli stuzzicanti spaghetti cozze, pinoli, pecorino, o i deliziosi strozzapreti alla pescatora. Al dessert, invece, ci pensa la sorella Maria. La suggestiva barca di dolci mette in mostra dalle crostate alla frutta secca al rotolo con la Nutella. 40 euro. Via Marina, 69. Fregene. 06 66560002. Sempre aperti Campagna "Osteria al casaletto" Tutto alla brace. È il grande camino a vista, dove viene cucinata l'ottima carne, a caratterizzare il ristorante della signora Anna Galli, che, con i figli Andrea e Cristina, vi servirà ravioli burro e salvia o pasta alla gricia. A seguire, naturalmente, la griglia: dalla fiorentina al filetto, dalla tagliata all'aceto balsamico al galletto. E per concludere, uno dei dolci fatti in casa. Nel locale accanto si possono sorseggiare freschi cocktail ascoltando buona musica. 30 euro. Via dei Laghi km 4.200, Marino. 06 9388696. No lunedì e domenica sera. Gli altri ristoranti "aperti per ferie" - 2 - 3 - 4 - 5 
Musica PAESTUM Dalle 21.30 nel Teatro dei Templi, Area Archeologica di Paestum, concerto di Massimo Ranieri "Canto perché non so nuotare... da 500 repliche", show dei record per la spontaneità dello scugnizzo che ha iniziato a cantare nei vicoli della Napoli del Dopoguerra, con la sua capacità affabulatoria che coinvolge giovani e meno giovani. Ingresso 55 e 35 euro. Info 089 468 8156. CAPRI Dalle 23  al Panta Rei di Capri, il Dee Jay Award 2012 a Maurizio Molella, il famoso dj radiofonico italiano e produttore internazionale di musica dance. Tra i successi dell'artista, "Let me Give you More", che viene utilizzata nella pubblicità della Tim. Info  333 737 3558. ARIANO IRPINO Ad Ariano Irpino, per l'Ariano Folk Festival: dalle 8.30 trekking urbanoa Bisaccia. Dalle 10.30 il workshop di 3D Architectural Videomapping al palazzo degli Uffici. Dalle 12.30 aperitivo musicale Nomad Set. Dalle 17 il film "Terramossa", di Franco Arminio, e "Ianua", di Diego D'ambrosio e Michela Forgione. Dalle 19.30 live dei Capoeira Vulcao. Dalle 22 al Piano della Croce il global pop della band greca Imam Baildi e la miscela di funky, jazz, swing, breakbeat e dubstep dei Deluxe. Segue Dj Grissino. Info www. arianofolkfestival. it CAPRIATI AL VOLTURNO Dalle 21 nella piazza di Capriati a Volturno (Caserta), i New Trolls in concerto nella formazione "Il Mito" (Belloni-Usai-Cervetto-Polifrone) e con un repertorio quarantennale che include anche "Davanti agli occhi miei" e "Una miniera". SANTA MARIA LA FOSSA Dalle 21 i Matia Bazar in concerto a Santa Maria la Fossa (Caserta). In scaletta anche il brano "Sei tu", presentato al Festival di Sanremo e inserito nella riedizione dell'album "Conseguenza logica", contenente anche l'inedito "Noi siamo il mondo". TEANO Dalle 15 a Teano, area fiera Collina di Sant'Antonio, per la Festa della Birra, Dj Competition. Dalle 19 writers, skaters e bikers. Dalle 22 Murdhouse Summer Fest: Pmk - Mistermeni Hermano loco, Pdo, Mistah Ps, Zero mc, Capatosta e special guest a sorpresa. Da mezzanotte Muzik Beer Advanced: Dj Uncino e Stefano Esse. RAVELLO Dalle 21.45 al Belvedere di Villa Rufolo, Ravello, "Due come noi che...", il nuovo progetto di Gino Paoli e Danilo Rea, una serie di concerti a base di voce e pianoforte che vede duettare insieme uno dei più grandi interpreti della canzone d'autore italiana e uno dei più lirici e creativi pianisti di oggi. Ingresso 40 euro. Teatro PAUSILYPON Dalle 21.30 a Villa Imperiale Pausilypon (ingresso dalle 20.30 grotta di Seiano, discesa Coroglio 36), per la rassegna "Teatri di Pietra", lo spettacolo "Le fatiche di Ercole": attraverso le parole dei tragici greci e latini, i mitografi, i poeti e Plauto, Virginio Gazzolo e Barbara Bovoli faranno rivivere, in scena, il mito di Ercole. Ingresso 12 euro, ridotto 10. Info 800 024 060. MASCHIO ANGIOINO Dalle 21.30 nel cortile del Maschio Angioino, per la rassegna "Ridere",  Peppe Iodice nello spettacolo "Peppe Iodice Show". Ingresso 12 euro. ACCIAROLI Dalle 21 all'Arena del mare di Acciaroli (Pollica), lo spettacolo "Amleto" da William Shakespeare. Rilettura drammaturgica di Marco Dell'Acqua con Antonetta Capriglione e Antonino Masilotti, a cura della compagnia "I Signori di Volksbühne". PALINURO Dalle 21 a Palinuro, località Marinella, per il cineteatro "Sotto le stelle", Biagio Izzo nella commedia "Tutti con me". Info 338 309 6807. Cinema PARCO DEL POGGIO Dalle 21.10 al Parco del Poggio, viale del Poggio di Capodimonte (in prossimità di Oviesse - Standa), per la rassegna di cinema all'aperto "Accordi e disaccordi", il film "L'arte di vincere", di Bennett Miller, con Brad Pitt. Ingresso 4 euro. Info 081 549 1838. PORTICI Dalle 21 nel cortile del secondo circolo didattico di Portici, viale Leonardo da Vinci, per la rassegna "Fresko Film", sarà proiettato il film "La peggior settimana della mia vita" di Alessandro Genovesi. Ingresso 3.50 euro. Info 081 777 5103. TORRE DEL GRECO Dalle 21.15, negli ex Molini Meridionali Marzoli di Torre del Greco, per "Cinema intorno al Vesuvio", il film "Posti in piedi in Paradiso" di Carlo Verdone con lo stesso Verdone, Pierfrancesco Favino e Marco Giallini. Ingresso 3.50 euro. Info 081 596 7493. SAN SEBASTIANO AL VESUVIO Dalle 21.15 al parco urbano di San Sebastiano al Vesuvio, via Panoramica, per la rassegna "Cinema intorno al Vesuvio", il film "Posti in piedi in Paradiso". Biglietto 3.50 euro. Per gli over 65, ticket 2 euro. Info 081 596 7493. ASCEA MARINA Dalle 21.30 alla Fondazione Alario di Ascea Marina (Salerno), il film "Posti in piedi in Paradiso". Info 0974 972 230. Agenda PIAZZA BELLINI Dalle 20 in piazza Bellini, l'associazione "Leucosia" propone il "Tour delle streghe": passeggiata narrata di circa 2 ore tra aneddoti, descrizione di rituali sotterranei, antropologia delle anime purganti. Info e prenotazione 348 550 7974. Quota associativa 5 euro. SORRENTO Dalle 21 nel  sito storico delle Antiche mura vicereali - Bastione di Parsano a Sorrento, "I sensi della mela": durante la serata saranno poesie scritte da numerosi poeti di tutta Italia inseriti nell'omonima antologia diffusa tramite internet con la partecipazione di giovani penne emergenti locali coordinati da Luigi Leone. SAN NAZZARO A San Nazzaro (Benevento), per il "Ferragosto Sannazzareno": alle 9.30 e alle 15 Caccia al Tesoro. Domani alle 10 passeggiata eco-enologica. FONDAZIONE ALARIO Dalle 19 alla Fondazione Alario di Ascea Marina, per i "Salotti letterari", appuntamento con "Vedersi cilentana", di Else Mogensen, e "Inquietudini", di Giancarlo Vigorito. Info www. fondazionealario. it. 

