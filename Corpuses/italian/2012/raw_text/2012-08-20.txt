SECONDO TEMPO 91': E' FINITA!!! La Samp espugna il Camp Nou grazie al gol in apertura di Soriano! 90': Estigarribia prova il sinistro a giro, fuori 88': Renan da sinistra appoggia per Pozzi, deviazione deviata in corner 86': nonostante i tanti cambi, le squadre sembrano stanche 38': la Samp prova a controllare il risultato, nel Barca altri cambi 32': fuori anche Tissone, dentro Sampietro 28': con tutte le sostituzioni l gioco è spezzettato 26': nella Samp dentro Munari per Soriano 25': cambi nel Barca, Roman per Villa, Patric per Sergio Roberto 24': Villa giù in area, tutto regolare 20': palo di Pozzi! Imbeccato da Tissone, l'attaccante solo davanti a Pinto colpisce il legno alla destra del portiere! 16': ci prova Krsticic da fuori, palla di poco alta 16': altri tre cambi decisi da Ferrara, Pozzi per Lopez, Krsticic per Antonio, Mustafi per Gastaldello 15': ora la Samp riprende a spingere 11': cambio anche nel Barca, dentro Gomez, fuori Fontas 10': punizione di Renan, nulla di fatto 5' : Barca in pressing, Samp in difficoltà 1': Samp con Casrellini al posto di Costa e Renan al posto di Obiang 1': si riparte! PRIMO TEMPO 46': FINE PRIMO TEMPO , una buona Samp sta vincendo 1-0 su un Barcellona privo di titolari con Afellay e Villa 45': ancora Deulofeu, ancora Romero che respinge 45': splendida uscita di Romero che blocca in corsa Deulofeu! 43': destro di Afellay, di poco alto 42': torna a farsi sotto il Barca 36': destro a incrociare di Lopez imbeccato nello spazio da Tissone, Pinto respinge! 33': Estigarribia prova il sinistro a sorpresa, fuori 29': il Barca fa possesso palla, la Samp indietreggia 26': Estigarribia la butta dentro, ma è in fuorigioco 23': altra punizione, stavolta Villa tira alle stelle 20': punizione di Dos Santos fra le braccia di Romero 19': brutto rinvio di Romero, ne esce una punizione per il Barcellona dal lato corto dell'area blucerchiata 13': Barcellona pericolosissimo, Deulofeu mette in mezzo, Romero smanaccia, Gastaldello spazza 10': Dos Santos prova il bolide da fuori, tiro sbilenco 9': il Barca comincia a tenere palla come suo solito, la Samp controlla e prova a ripartire 8': Villa pericoloso, Berardi lo chiude in angolo 6': ottimo inizio dei blucerchiati, che pressano alto il Barca 2'. IL GOL. Cross al bacio di Obiang dalla sinistra, inserimento perfetto di Soriano che in tuffo batte Pinto sulla sua sinistra! 2': GOL SAMP!!! SORIANO!!! 1': partiti! Samp in maglia bianca, Barcellona in blaugrana. Inizio con un quarto d'ora di ritardo dopo la lunga presentazione della rosa del Barca al proprio pubblico Le formazioni Barcellona (4-2-3-1): Pinto; Montoya, Espinosa, Bartra, Fontas; Dos Santos, Planas; Afellay, Sergi Roberto, Deulofeu; Villa Sampdoria (4-3-3): Romero; Berardi, Gastaldello, Rossini, Costa; Soriano, Tissone, Obiang; Estigarribia, Lopez, Antonio 
LIVERPOOL  - Il primo 'Monday Night' della Premier League 2012-13 regala emozioni e sorpresa: a Goodison Park è l'Everton a prendersi i tre punti a scapito di un Manchester United apparso in ritardo di condizione e prevedibile nella manovra, l'esatto il contrario della squadra di Moyes. Già il primo tempo è tutto di marca Everton, con i Toffees più dinamici e meglio organizzati: Fellaini fa correre un brivido sulla schiena di De Gea dopo un'azione personale ma il palo gli dice di no, su Osman è il portiere dei Red Devils a strappare applausi. Lo United è vivo ma Rooney sembra avere le polveri bagnate quando, chiamato a girare a rete al volo dal dischetto, regala il pallone a Tim Howard. IMPALPABILE RVP - Con la difesa in piena emergenza, con Carrick adattato a fare il centrale al fianco di Vidic, la squadra di Ferguson capitola al 12' della ripresa: su corner dalla destra, Fellaini svetta proprio su Carrick e insacca di testa alle spalle di De Gea. La reazione dello United è evidente ed efficace, tanto che Jagielka è costretto a ribattere sulla linea su una conclusione a colpo sicuro di Cleverley. Al minuto 68 comincia ufficialmente l'avventura allo United per Robin Van Persie, che subentra a Welbeck. L'olandese svaria su tutto il fronte offensivo senza riuscire mai a trovare una posizione buona per far male all'Everton: solo un cross basso per Kagawa ha i crismi della pericolosità ma Tim Howard è fortunato nel rimpallo sotto misura col giapponese. I Red Devils sfiorano il pari solo in un'altra circostanza, su un tiro dalla distanza di Anderson che, in pieno recupero, non trova lo specchio della porta. Leggi i commenti I commenti dei lettori 

In Germania, Austria, Svizzera e Liechtenstein è disponibile da oggi il primo esame del sangue 'fai da te' in grado di diagnosticare la sindrome di Down del nascituro durante la gravidanza. Una chance fornita alle madri incinta che rischia, secondo associazioni religiose e pro life, di far aumentare il numero degli aborti. Il test - 'PrenaTest' - è prodotto dalla casa farmaceutica tedesca LifeCodexx. E' riservato "alle donne a partire dalla dodicesima settimana di gravidanza laddove sia presente un alto rischio di trisomia 21 per il nascituro". A giugno la Federazione Internazionale degli affetti da sindrome di Down (che rappresenta 30 associazioni in 16 Paesi) aveva protestato contro la commercializzazione del test davanti alla Corte europea dei Diritti Umani, ma a sbloccare la commercializzazione il via libero elvetico che ha indotto gli altre tre Paesi a rompere gli indugi. La società produttrice di PrenaTest ricorda però come le attuale tecniche diagnostiche siano invasive, si effettuano alla sedicesima settimana, e comportano un rischio, sepput minimo (l'1%) di perdita del feto. 
NEW YORK - DreamWorks Animation divorzia da Paramount Pictures e si affida agli studios 20th Century Fox per la distribuzione dei propri film. Lo comunica DreamWorks in una nota, sottolineando che l'accordo inizierà nel 2013 e avrà la durata di cinque anni, con Fox alla quale spetteranno alcuni diritti sul digitale mentre DreamWorks manterrà il controllo della televisione nazionale. DreamWorks verserà a Fox una commissione simile a quella che versa a Paramount, beneficiando allo stesso tempo di costi di distribuzione digitali più bassi. "Il nostro nuovo accordo con Fox presenta termini economici più favorevoli" afferma Jeffrey Katzenberg, amministratore delegato di DreamWorks. Fox era considerata una partner improbabile per DreamWorks Animation perchè Fox ha già degli studios, Blue Sky, che producono cartoni animati e che hanno realizzato film come l'Era Glaciale e Rio. Ma i cartoni sono i film che hanno registrato negli ultimi anni le migliori performance al botteghino e i manager di Fox ritengono che nella loro programmazione ci sia abbastanza spazio per i film di Blue Sky e DreamWorks. 
