
«Non mi sento una diva». Eppure, chi più di Monica Bellucci, ieri sull’isola verde per «Ischia Global Fest», con un un abito che inneggia all’estate e alla bellezza, può essere considerata una diva? «Oggi secondo me la parola diva non si può più usare», afferma l’attrice in conferenza stampa al Regina Isabella. «Prima il mondo del cinema creava un distacco tra vita reale e sogno, chi ci lavorava era considerata un’icona, oggi è diverso. Io comunque non voglio essere un’icona, voglio essere una brava attrice». Meglio il cinema, allora, e girare un film a Istanbul con il regista iraniano in esilio, Bahman Ghobadi. Una pellicola, “Le stagioni del rinoceronte”, che qualcuno vuole già gettonata anche per la Mostra di Venezia. «Per me è una grandissima ricchezza lavorare con registi che appartengono a culture diverse. Il film lo abbiamo girato a Istanbul perché Gobhadi dopo il suo ultimo film, «I gatti persiani», presentato a Cannes nel 2009, non può più rientrare in Iran». La Bellucci ha anche da poco girato la commedia al femminile di Dàniele Thompson, “Gente che si bacia”. «Una bella esperienza che mi ha arricchito molto, anche perché di solito quella dei registi è una realtà al maschile. Le donne hanno un modo diverso di raccontare le cose». Adesso, però, è il momento di godersi Ischia, ospite di una manifestazione che in quanto a ospiti contende il primato a Roma e alla stessa Venezia. «È la mia prima volta a Ischia e mi piace un sacco: mi dispiace restare qui solo due giorni, ma sono sicura che tornerò in vacanza», continua la Bellucci. «Ho detto subito di sì perché ero curiosa e poi perché ero tutto sommato vicina e mi sono chiesta perché no?». Un festival rappresenta anche un’occasione per stabilire rapporti, fare incontri, come sostiene Paul Haggis, tra gli ospiti fissi della kermesse. «Ai festival succede una cosa importantissima: anche i film più piccoli, quelli che non avrebbero mai avuto possibilità di essere visti da così tante persone, hanno invece una visibilità internazionale, come a Venezia, a Cannes». Inevitabile una domanda relativa alle sue dichiarazioni sulla chirurgia estetica. «Ma io non ho detto niente… odio fare la maestrina, ho semplicemente detto che ognuno è libero di fare quel che vuole, nel senso che io conosco gente che facendo piccoli ritocchi è stata meglio, quindi perché no? E comunque è un discorso molto complesso e soggettivo. Io convivo ancora bene con le mie rughe...». 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Ha suscitato un moltissime polemiche l'invito che il consigliere regionale del Movimento 5 Stelle, Giovanni Favia, ha rivolto oggi al Governatore Errani: "Vogliamo un commissario concentrato al 100% sul terremoto, e credo che i cittadini apprezzerebbero un suo passo indietro dalla Conferenza Stato-Regioni". Una frase che ha scatenato le reazioni del Pd e dei sindaci dei comuni terremotati: "Giù le mani da Vasco Errani" è stato il messaggio di risposta all'esponente grillino. Favia ha criticato il governatore per la sua assenza oggi in Commissione, dove avrebbe dovuto riferire sulla ricostruzione post-sisma. Errani, infatti, era a Roma per discutere con Monti della spending review, in qualità di presidente della Conferenza Stato-Regioni. Carica che, secondo il grillino, dovrebbe lasciare per dedicarsi meglio al terremoto. Si scatenano le polemiche. Il primo a intervenire è il capogruppo Pd in Regione, Marco Monari, che ha ricordato come Errani "rappresenti l'Emilia-Romagna, le sue esigenze, il lavoro per uscire dai danni del terremoto anche quando è a Roma come presidente della Conferenza Stato-Regioni". "Gli suggerisco - ha aggiunto rivolgendosi direttamente a Favia - di riflettere meglio sull'utilità di avere un Commissario per il terremoto che ha un'interlocuzione diretta col premier". Difendono Errani anche i sindaci dell'Emilia terremotata, da Carpi a Mirandola, da San Felice a Crevalcore: "Affermare che il ruolo di presidente della Conferenza delle Regioni stia distogliendo Errani dall'impegno sul sisma è falso", è la loro presa di posizione, accompagnata da ben 18 firme. 
FIRENZE - Salta anche Vincenzo Montella al coro "chi non salta bianconero è" urlato da centinaia e centinaia di tifosi viola che hanno riempito piazza Signoria per la presentazione delle nuove maglie della Fiorentina griffate dall'azienda spagnola Joma. Una manifestazione suggestiva, con giochi di luce su Palazzo Vecchio dove si sono viste anche le immagini della Fiorentina del primo scudetto e la statua del David vestita di viola. La gente comunque ha mostrato di gradire e di avere voglia di tornare ad entusiasmarsi per la Fiorentina dopo le recenti delusioni. "Noi speriamo di soddisfare e di essere all'altezza di tutto questo entusiasmo - ha detto Montella fra gli applausi -. Sono molto emozionato, mi auguro che tutto questo entusiasmo ci contagi e ci dia la spinta necessaria per fare bene, abbiamo bisogno dei nostri tifosi, che hanno bisogno di riappropriarsi della loro squadra. Questa serata ci darà una grande carica". "Il futuro comincia stasera, con i campioni che abbiamo e quelli che verranno, vogliamo iniziare a vincere da adesso, questo è il decimo anno della gestione dei Della Valle, è un punto di partenza, non di arrivo", ha detto il presidente esecutivo della Fiorentina Mario Cognigni alzando il sipario su quello che, negli intendimenti della proprietà e della società viola, dovrà essere la stagione del rilancio, di un nuovo ciclo. Un ciclo che, stando ai giocatori scelti per presentare le nuove maglie targate per il primo anno dall'azienda spagnola Joma (contratto triennale, all'interno delle divise - curiosità - è stampato l'incipit dell'inno viola) la Fiorentina spera di poter aprire con Jovetic e Behrami che hanno sfilato nel Salone dei Cinquecento in Palazzo Vecchio, davanti alla dirigenza e al vicensindaco di Firenze Dario Nardella, con appunto le nuove maglie. E' una scelta che la dice lunga sulla volontà della Fiorentina di continuare con entrambi. "Jovetic è la persona più adatta per dare da testimonial alla nostra prima maglia - ha ribadito il ds viola Pradè - vero che c'è un gentlemen's agreement ma il giocatore non è sul mercato". Lo stesso ha fatto capire il presidente esecutivo Mario Cognigni che si è fatto fotografare stringendo la mano a Jovetic. "Abbiamo ricevuto l'imput di costruire una grande squadra, abbiamo comprato ma non siamo ancora soddisfatti". Jovetic, che ancora non è uscito allo scoperto sulle proprie intenzioni, ha sorriso ai fotografi che gli dicevano di quanto gli stava bene la maglia viola, ha alzato il pollice ma, su ordine della società, non ha detto nulla. Il montenegrino è da tempo nel mirino di importanti club fra cui la Juventus, il Chelsea e l'Arsenal e al momento il giocatore, legato alla Fiorentina fino al 2016, non ha chiarito le sue intenzioni al contrario della società viola. Behrami è corteggiato dal Napoli e a breve dovrà pronunciarsi se accettare o no la proposta di prolungamento fino al 2015 con opzione per la stagione successiva. Intanto, in attesa dell'arrivo di Emiliano Viviano e Francesco Della Rocca (cresce l'ottimismo tanto che il via libera per il portiere, frenato in questi giorni dall'Inter, dovrebbe giungere nelle prossime ore come ribadito anche dalla Fiorentina), la società viola ha ufficializzato gli acquisti di El Hamdaoui e Facundo Roncaglia che hanno fatto capolino sulla passerella montata in piazza della Signoria, per la seconda parte dell'evento-presentazione delle maglie stavolta aperta al pubblico. Leggi i commenti I commenti dei lettori In caricamento.. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
