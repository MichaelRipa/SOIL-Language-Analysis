Un bambino di dieci anni è morto al Policlinico di Messina dove era arrivato in preda ad una crisi di vomito. Sarà un'inchiesta a chiarire tutti i particolari della vicenda, e l'autopsia disposta dal magistrato di turno a definire le cause del decesso. Il bambino era giunto domenica scorsa al pronto soccorso pediatrico del Policlinico dove è stato visitato dai medici che, viste le condizioni critiche, ne avevano subito disposto il ricovero. Nonostante il prodigarsi dei medici, con il passare della ore la situazione è peggiorata ulteriormente, e il piccolo è stato trasferito in rianimazione. Purtroppo il suo cuore ha cessato di battere e non c'è stato nulla da fare. E' morto nel corso della notte. Secondo una prima ricostruzione sembra che il bambino presentasse uno scompenso multiorgano e che soffrisse di crisi di vomito. Il piccolo è stato trasferito presso la camera mortuaria del Policlinico. 
Tre cani di grossa taglia, un corso e due pitbull, hanno aggredito un pensionato, Vincenzo Zelanti, 72 anni. L'aggressione è avvenuta in contrada Nicolizia a Licata (Agrigento). L'anziano era nel giardino della sua abitazione di campagna quando i tre cani, probabilmente scappati da un terreno vicino, lo hanno sorpreso e azzannato. I tre animali sono stati abbattuti dai Carabinieri. L'anziano è stato soccorso da alcuni familiari e trasportato all'ospedale San Giacomo d'Altopasso di Licata da dove è stato disposto il trasferimento in elisoccorso all'ospedale Cannizzaro di Catania. 
MILANO - Nonostante l'avvio della trattativa per la presentazione di una squadra e un programma comune, i due industriali che si sono sfidati  per la poltrona di Confindustria continuano a mandarsi messaggi come se ancora non si fidassero l'uno dell'altro. Trovare l'accordo sarà inevitabile, visto che una spaccatura netta - in questo momento di difficoltà dell'economia italiana - non converrebbe a nessuno. E visto che il primo incontro tra il presidente designato Giorgio Squinzi (risultato vincente per 95 voti di giunta contro 84) e il suo rivale Alberto Bombassei, che si è tenuto nella sede della Brembo alle porte di Bergamo, è stato definito positivo da entrambe le parti. Nonostante questo, rimane qualche elemento di tensione tra i due. Commentando l'incontro, Giorgio Squinzi ha fatto capire che è fiducioso nella ritrovata unità: "In questa fase non c'è ancora nulla, però credo che alla fine si troverà un modus vivendi tranquillo", a margine dell'assemblea generale di Confindustria Mantova dove è intervenuto assieme al presidente uscente Emma Marcegaglia. Alla domanda e se la sua squadra sarà una squadra ecumenica ha replicato: "Sarà la mia squadra". In merito ai programmi il prossimo presidente degli industriali italiani ha detto di non poter "ancora anticipare nulla: si tratta un pò di fare tutte le quadrature". Parole che, a quanto pare, sono piaciute fino a un certo punto a Bombassei. Il quale ha così voluto chiarire con gli industriali che lo hanno votato e con cui ha fondato la corrente "Impresa al centro" che è pronto a votare per la squadra e il programma di giunta solo se saranno largamente condivisi. E con una lettera ha convocato la corrente tre giorni prima del secondo voto con cui la giunta di Confindustria darà il suo gradimento al programma e ai nove vicepresidenti. "Caro collega - scrive il numero uno di Brembo - come forse saprai dalla  lettura dei giornali, sabato scorso ho ricevuto la visita di Giorgio Squinzi.   Mi sembra che si sia stabilito un confronto costruttivo, finalizzato a garantire  a Confindustria una squadra condivisa per realizzare un programma che includa le  istanze di cambiamento che provengono da “Impresa al Centro”.  Nei prossimi giorni avremo  modo di chiarire se questo confronto avviato può dare i frutti da noi  auspicati". 
Ricordando il G8 Genova. Luglio  2001.  La città ligure (e il mondo intero) è testimone di quella che  Amnesty International ha definito "La più grave sospensione dei diritti  democratici in un paese occidentale dopo la Seconda Guerra Mondiale". Gli  scontri tra manifestanti e forze dell'ordine durante il vertice G8 di Genova  sono al centro del film "Diaz": produzione italo-francese, girata da Daniele  Vicari con Claudio Santamaria, Jennifer Ulrich, Elio Germano. Alle 18 alla  Feltrinelli in piazza Cln 251, in occasione dell'uscita nelle sale  cinematografiche del film il prossimo 13 aprile, incontriamo il regista, il  produttore Domenico Procacci, l'attore Davide Iacopini e l'avvocato Massimo  Pastore. Alle 15.30 l'incontro è all'Auditorium del laboratorio Guido Quazza del  Dams, a Palazzo Nuovo. Alle 21 anteprima solo a inviti del film al Centrale. Ma  venerdì è in tutte le sale. Info 011/5620830 e www.diazilfilm.it INCONTRI & EVENTI INCONTRANDO VERDONE Per “I martedì sera”, alle 21 all’Unione industriali in via Vela 17, il  regista-autore-attore Carlo Verdone - che ha recentemente pubblicato la  sua autobiografia “La casa sopra i portici” (Bompiani) - intratterrà i  presenti raccontandosi dialogando con la giornalista e critico tv  Alessandra Comazzi. Info 011/5718246 . I LIKE PALAZZO Dalle 10 alle 18 a Palazzo Madama in piazza Castello si organizza la  giornata speciale per i fan di Facebook “I like… Palazzo Madama” che  sono invitati per fotografarsi assieme alla loro opera preferita con il  pulsante analogico “Mi piace” appositamente creato per l'occasione. Info 011/4429911 . LIBRI WAGNER EXPRESS Alle 18.30 alla Feltrinelli della stazione di Porta Nuova, attraverso il  libro “Musica e Sofia” (Le Cáriti), il direttore d'orchestra Aurelio  Canonici aiuterà a conoscere meglio Wagner. Saranno eseguite musiche per  pianoforte non solo di Wagner, ma di Liszt e Nietzsche da Massimiliano  Génot, con interventi del maestro Guido Guida. Info 011/5620830 . SOCIALISMO Dalle 16.30 alle 18.30 la Fondazione Luigi Firpo organizza a Palazzo  d’Azeglio in via Principe Amedeo 34, l’incontro “Il discorso socialista  fraternitario” con presentazione del volume di Andrea Lanza  “All’abolizione del proletariato! Il discorso socialista fraternitario.  Parigi 1839-1847” (Franco Angeli). Info 011/8129020 . TEMPO DI MEZZO L’Associazione dei Sardi in Torino organizza alle 21 al Circolo dei  Lettori in via Bogino 9, la presentazione del volume “Nel tempo di  mezzo” (Einaudi) di Marcello Fois; interviene Fabio Geda. Info www.circololettori.it APERILIBRO Appuntamento alle 19 in piazza Carignano 8, con il ciclo di aperitivi  letterari “AperiLibro” organizzato dalla Gelateria Pepino: protagonista  della serata è Osvaldo Guerrieri. Info 011/542009 . SULL'ALTIPIANO Alle 19 alla Gelateria Popolare in via Borgo Dora 3 va in scena la  lezione recitata “Emilio Lussu e la guerra” che evidenzia il valore  letterario del romanzo “Un anno sull'Altipiano”. Info www.marcogabetti.org e 348/6708713 . MUSICA LAUDES PASCHALES Per le “Laudes paschales”, alle 21 nella Chiesa di San Rocco on via San  Francesco d’Assisi 1, esecuzione della “Petite messe solennelle” di  Gioachino Rossini con il soprano Magda Koczka, il contralto Sabrina  Pecchenino, il tenore Massimo Lombardi, il basso Luciano Fava, Alfredo  Castellani al pianoforte, Alessandro Ruo Rui all’harmonium e il Gruppo  vocale Resonare diretto da Marco Chiappero. Info 800/329329 . THE DUMDUM GIRLS All’Astoria Bar & Basement di via Berthollet 13, alle 22 le Dum Dum  Girls presentano dal vivo i pezzi del loro secondo album “Only in  Dreams”. Ingresso 10 euro in prevendita, 12 euro alla porta; info www.astoria-studios.com GUARDA: il video delle Dumdum Girls LA VOIX EST ROUGE Alle 18 alla  Cantina VB in via delle Rosine 1/bis, primo appuntamento  con la rassegna “La Voix Rouge” ideata da AncheNo: si esibisce in  concerto Andrea Seren Rosso, cantautore naturalizzato torinese che  eseguirà in anteprima i brani del suo prossimo disco. TEATRO SOLO DUE DONNE… Alle 21.30 al Café Liber in corso Vercelli 2, per “Teatro a Buffet” va  in scena “Solo due Donne (?)”, spettacolo al femminile con Lisa Gino.  Durante la serata performance della Compagnia Estratti di Porpora. Info www.cafeliber.it CINEMA IN THE RABBIT HOLE Per la rassegna “Verso sera. Inquietudini e misteri d’essai”, alle  18.30, al Cinema Romano in via Carlo Alberto 27 proiezione del film  “Rabbit Hole” di John Cameron Mitchell con Nicole Kidman, Aaron Eckhart,  Sandra Oh, Dianne Wiest, Jon Tenney, Giancarlo Esposito. Info www.aiacetorino.it 
BLACKBURN - Ora si può veramente parlare di allungo. ll Manchester United passa 0-2 a Blackburn ed allunga sul City, bloccato in casa dal Sunderland. C'è ancora di mezzo il derby del 30 aprile, intanto però i red devils si portano avanti 5 punti sulla squadra di Roberto Mancini. Gara molto difficile per la capolista, risolta dopo un lungo assedio da una prodezza di Valencia all'81', cui ha fatto seguito 5' dopo il raddoppio di Young. Primo tempo che ha seguito i canoni di una gara del genere. Grande possesso di palla del Manchester United, che costruisce parecchie occasioni: Hernandez prima sbaglia mira da pochi passi, poi trova la prontezza del portiere Robinson, quindi coglie il palo. Il Blackburn si difende con molta attenzione, non disdegnando di farsi vivo nel gioco di rimessa: un sinistro di Olsson dal limite dell'area testa la grande reattività del portiere dei red devils De Gea, bravo anche su un colpo di testa di Hanley Nella ripresa ancora Robinson, attento nella fase iniziale su una punizione di Rooney ed una botta di Rafael, ma è Hernandez a non trovare il tempo per la battuta da pochi passi. Poi esce il Blackburn: Yakubu è pericoloso, termine ultimo - ma impreciso - di un paio di verticalizzazioni, quindi De Gea è imperfetto ma tutto sommato efficace su una punizione di Pedersen. Ferguson si gioca le tre sostituzione (dentro anche Giggs), prosegue il costante assedio alla ricerca dello spazio giusto. Lo trova Valencia, che posizione decentrata inventa un grande esterno destro che trafigge Robinson sul palo lontano. Il Blackburn non ha la forza di reagire, ed arriva 5' dopo il raddoppio di Young con un destro preciso e potente dal limite dell'area. Leggi i commenti I commenti dei lettori 
MILANO  - Delio Rossi rimane sulla panchina della Fiorentina: l'aveva assicurato lo stesso tecnico dopo la sconfitta interna contro il Chievo, sesto ko nelle ultime nove gare giocate dai gigliati, e l'ha ribadito oggi l'amministratore delegato Sandro Mencucci, a margine della riunione in Lega. "Rossi è un allenatore competente e siamo convinti della nostra scelta", ha detto il dirigente viola. Il tecnico romagnolo, dal canto suo, ha radunato la sua squadra già all'indomani della sfida contro i veneti, per preparare la gara di sabato contro la Fiorentina: al momento sono in dubbio gli acciaccati Gamberini e Amauri, in attesa di accertamenti. "NON VOGLIAMO ESSERE VITTIME SACRIFICALI" - Mencucci, dal canto suo, ha anche voluto mettere le mani avanti in vista della sfida contro i rossoneri, penalizzati dall'arbitraggio a Catania: "In questa settimana si parlerà soprattutto del gol non dato al Milan  -  osserva l'ad della Fiorentina - in una partita di per sé difficilissima, non vorremmo diventare vittime sacrificali dopo le lamentele, peraltro giustissime, del Milan per i gol non visti dagli arbitri contro la Juventus e il Catania. Anche a noi, contro il Chievo, sono stati negati due rigori netti e, anche se la Fiorentina ha giocato una brutta partita, questi errori arbitrali hanno sicuramente pesato". "RICORDIAMO COS'E' SUCCESSO ALLA SAMP" - Il dirigente viola incontrerà il capo del tifo organizzato viola, per provare ad instaurare nuovamente il giusto clima attorno alla squadra: "Abbiamo pensato a un patto tra la società, i giocatori, i tifosi e tutta la città - spiega Mencucci - perché tutti sostengano la squadra che, anche se ha ancora cinque punti di vantaggio, è in un momento sicuramente difficile e determinante della stagione. D'altra parte, in ricordo di quanto successo l'anno scorso alla Sampdoria, non può certo lasciarci tranquilli". "Ora dobbiamo rimanere tutti uniti e salvarci - ha detto Valter Tanturli, presidente dell'Associazione tifosi fiorentini - se subentra la paura è la fine". Leggi i commenti I commenti dei lettori 
ROMA - E' morto a 90 anni Rosario Bentivegna, il partigiano dei Gap (Gruppo di Azione Patriottica), eroe della Resistenza di Roma. Bentivegna prese parte in particolare all'azione di via Rasella il 23 Marzo 1944, quando i Gap attaccarono un reparto delle truppe di occupazione tedesche uccidendo 33 militari. A quell'azione seguì la rappresaglia nazifascista, con la strage delle Fosse Ardeatine. Bentivegna è stato sposato con la partigiana Carla Capponi. Tornato alla vita civile dopo la Liberazione, Bentivegna è stato uno stimato medico del lavoro, ma è stato a lungo inseguito dalle polemiche revisioniste sull'opportunità della più clamorosa azione militare partigiana all'interno di una città sottoposta all'occupazione nazifascista. A pochi mesi dall'ingresso degli Alleati nella capitale, i Gap romani organizzarono infatti un attacco contro una colonna di militari nazisti che transitava per via Rasella, a due passi da piazza Barberini, nel centro di Roma. L'azione, realizzata attraverso l'esplosione di un ordigno nascosto in un carretto da netturbino, provocò l'uccisione di 33 soldati occupanti e di due civili italiani, uno dei quali, Pietro Zuccheretti, aveva appena 13 anni. La morte accidentale del bambino fu una delle principali colpe imputate a Bentivegna nel dopoguerra e fu anche oggetto di diversi procedimenti giudiziari, tutti conclusisi con il proscioglimento degli ex partigiani imputati, compreso lo stesso Bentivegna. Altra accusa ricorrente mossa al comandante gappista, così come ai suoi compagni, è stata quella di non essersi consegnato ai tedeschi dopo l'attacco, lasciando che i nazisti portassero a termine la feroce rappresaglia delle Fosse Ardeatine che costò la vita a 335 civili e militari italiani rastrellati nelle ore successive all'azione di via Rasella. Comportamento che nessuno è stato in grado di dimostrare avrebbe effettivamente placato la violenza tedesca e che in ogni caso se fosse stato effettivamente seguito avrebbe di fatto impedito qualsiasi forma di Resistenza ai nazisti in Italia. La piena legittimità dell'azione partigiana portata a termine da Bentivegna e dagli altri gappisti è stata del resto ribadita più volte anche in sede giudiziaria, ultima delle quali alla fine degli anni '90 con la condanna da parte del tribunale militare di Roma di due dei carnefici del massacro delle Fosse Ardeatine, il colonnello Erich Priebke e il maggiore Karl Haas. Malgrado ciò le polemiche contro Bentivegna non si sono mai placate e anche ora, in occasione della sua morte, ci sono stati commenti neofascisti su diversi forum e social network. Ma se l'attacco di via Rasella, probabilmente il più grave subito dai tedeschi in una città posta sotto il loro controllo in tutta Europa, fu l'azione più clamorosa di Bentivegna, la sua storia partigiana è ricca di molti altri episodi di coraggio: arrestato nel 1941, dopo la scarcerazione aderì nel 1943 al Partito comunista. Con l'armistizio e la formazione dei Gruppi di azione patriottica, fu tra i più valorosi protagonisti della Resistenza, sia a Roma (assalto a militari tedeschi in piazza Barberini, attacco a un corteo fascista in via Tomacelli) che nella zona della Casilina, dove comandò formazioni partigiane. Uno straordinario contributo alla Liberazione e al ritorno della democrazia per il quale Bentivegna non volle però mai essere definito un eroe. "Era un uomo straordinario, molto schietto, leale e aperto. Guai a definirlo eroe", ricorda oggi Ernesto Nassi, vicepresidente dell'Anpi di Roma. "Rosario aveva dei valori grandi - aggiunge - e ha sofferto sempre, si è portato dietro la storia di Via Rasella tutta la vita. Sasà era di origine siciliana, era un uomo molto colto e intelligente. Insieme a lui sono stato a portare la testimonianza degli anni della Resistenza nelle scuole: quando parlava, la gente rimaneva incantata". Per Riccardo Pacifici, presidente della comunità ebraica di Roma, "è morto un eroe, soprattutto per noi ebrei di seconda generazione, figli di scampati e sopravvissuti alla Shoah". "Bentivegna è stato un uomo coraggioso che con pochissime armi ha impaurito l'occupante nazista - aggiunge da Cracovia, dove si trova per il Viaggio della Memoria nei luoghi dello sterminio degli ebrei - E' triste che in tutti questi anni la sua figura in certi ambienti sia stata associata a quella dei vigliacchi". Il presidente della Provincia di Roma Nicola Zingaretti parla di "notizia tristissima". "Scompare un partigiano - prosegue - e una persona di grandissimo valore che come tanti altri durante l'occupazione nazifascista offrì con coraggio e risolutezza la propria vita nella battaglia per la libertà". 
REGGIO CALABRIA  - Un Brescia sciupone si fa riprendere al 90' a Reggio Calabria e manca un'occasione d' oro per agganciare il 6° posto. Il pari sta decisamente stretto agli uomini di Calori che, in vantaggio di un gol e di un uomo dal 33', hanno fallito almeno 5 limpide occasioni per chiudere i conti prima di venire beffati all'ultimo minuto, traditi da un'incertezza di Arcari. Il punto non può far felice la Reggina, che aveva bisogno di una vittoria per avvicinarsi alla zona play-off, ma, se non altro, le serve per mantenere ancora vive le flebili speranze di promozione. JONATHAS, 13° CENTRO STAGIONALE  - Gli amaranto partono bene ma sciupano una buona occasione al 12' con Barillà che manda alto un colpo di testa da posizione ravvicinata. Il Brescia controlla con ordine e al primo affondo, al 28', gela gli avversari: Zambelli lancia sulla sinistra in area, sul filo del fuorigioco, Daprelà che in spaccata rimette in mezzo per Jonathas che insacca a porta vuota. GOL ANNULLATO AD ANGELLA E ROSSO A EMERSON - La reazione della Reggina è rabbiosa ma caotica: al 33', sugli sviluppi di un angolo, Angella pareggia con un tocco di destro al volo su corta respinta di Arcari ma l'arbitro Giacomelli annulla per una giusta spinta di Bonazzoli ai danni del portiere ospite. La squadra di Gregucci s' innervosisce e a farne le spese è Emerson che, 3' dopo, si fa espellere per un brutto fallo a centrocampo ai danni di Vass. BRESCIA, TANTE OCCASIONI SCIUPATE - Con l'uomo in più il Brescia prova a chiudere i conti ma pecca, a più riprese, di precisione: al 40' Caldirola calcia addosso a Belardi da due passi su una sponda aerea di De Maio, al 51' Rossi calcia alto dagli 8 mt non sfruttando un assist di Daprela. Al 54' è El Kaddouri a sfiorare il palo con una punizione dal limite. Quindi (56') ancora Rossi manca incredibilmente la porta sguarnita in contropiede. Infine (63') ancora El Kaddouri non trova la palla da due passi su cross basso di Daprelà. BELARDI SALVA IL RISULTATO - La Reggina allora prova a rianimarsi ma Bonazzoli, Barillà su punizione, il subentrato Viola e poi Melone di testa da ottima posizione non trovano il guizzo giusto per superare Arcari. Il Brescia tira un sospiro di sollievo ma nel finale manca altre tre limpide opportunità per chiudere i conti: El Kaddouri e Piovaccari, soli davanti alla porta, non trovano di meglio che calciare addosso a Belardi che poi si ripete su un forte diagonale da fuori di Jonathas. BONAZZOLI, PARI AL 90' - Quando ormai tutto sembra finito ecco che ci pensa Bonazzoli, al 90', a rianimare i calabresi: su un cross dalla sinistra di Rizzato approfitta di una titubante uscita di Arcari per anticiparlo con un perentorio stacco di testa. E il Brescia non può che mangiarsi le mani. Leggi i commenti I commenti dei lettori 
