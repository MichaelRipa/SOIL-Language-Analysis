None Leggi i commenti I commenti dei lettori 
La sua maglia numero 18 targata Denver Broncos è già un pezzo imperdibile per i molti appassionati di Nfl. I fotografi la bombardano di istantanee. Il Colorado festeggia la sua nuova star con una affollatissima conferenza stampa trasmessa in tutti gli States in assoluta diretta. Ecco Peyton Manning, il Totti della palla ovale, mostrare la nuova divisa che vestirà, secondo contratto, per 96 milioni di dollari spalmati in 5 anni. Un "acquisto" che spinge inevitabilmente fuori dal team del cavallo bianco il mistico Tim Tebow, fino all'altroieri, un personaggio amatissimo per le sue rimonte e la sua incrollabile fede in Dio e nei touchdown. Ma le cose cambiano in fretta nella National football league. E l'arrivo di un fuoriclasse assoluto, ancorchè sulla soglia dei 36 anni, la bandiera degli ingrati Indianapolis Colts, ha rapidamente fatto dimenticare la palpitante stagione condotta dal buon Tim, capace di resuscitare una franchigia comatosa e di trascinarla fino ai play off. Le immagini/Eccolo con la nuova maglia Passato remoto, Tebow non è considerato un quarterback nè tecnicamente nè mentalmente (come lettura del gioco) all'altezza della Nfl, i critici non gli hanno mai perdonato i suoi difetti di impostazione e nonostante la giovane età non credono possa migliorare. I numeri di cui dispone, dicono, al massimo ne possono fare uno specialista in determinate situazioni, mai un titolare. Finisce l'era-Tebow, un anno di bruciante passione footballistica ed entusiasmo, inizia quella di Peyton. Che in conferenza stampa dice due cose molto chiare. Primo: "Sono qui per vincere il Super Bowl e sono felice di vedere che John Elway (storico qb e ora vicepresidente esecutivo, ndr) e tutto lo staff hanno solo questo in mente". Secondo: "Tim Tebow è un grande giocatore indipendentemente da dove potrà giocare il prossimo anno. Se rimarrà qui, sarò il migliore compagno di squadra possa immagginare, se andrà via, sono convinto che farà bene anche altrove". Belle parole. Tutto molto politically correct. Anche da parte di Elway che ha aggiunto: "La parte più difficile di questa nuova situazione riguarda proprio Tim visto quello che ha fatto nella scorsa stagione e per l'opinione che ho di lui; ma questo è un business e io devo lavorare nell'interesse della franchigia. Gli ho parlato e il suo atteggiamento è rimasto comunque positivo e anche Tim, alla fine, ha detto: 'Oh, stiamo parlando di Manning...'". Insomma, siamo ai titoli di coda. Tebow lascerà i Broncos e non si sa ancora dove possa approdare. Lui ha confessato a qualche amico che gli manca molto la Florida... Molti pensano ai Jaguars. Ipotesi, solo ipotesi al momento. Nulla di concreto. Diciamo la verità: il "vecchio" Peyton, scegliendo Denver, ha decisamente interrotto l'ascesa del giovane Tim. E ora davvero, per credere in un prossimo futuro da quarterback titolare in Nfl, a Tebow sarà necessario fare massimo ricorso alla sua incrollabile fede. g.marino@repubblica.it Leggi i commenti I commenti dei lettori 
BARCELLONA - Lionel Messi è definitivamente nella storia del Barcellona: il fuoriclasse argentino realizza una tripletta con il Granada, arrivando a quota 234 gol e superado il precedente primato, appartenente a César Rodríguez Álvarez, autore di 232 gol   nel periodo compreso fra il 1942 ed il 1955. Messi ha realizzato il 2-0 al 17' con un rasoterra su cross di Quenca, doppiando la rete segnata da Xavi al 4'. Nella ripresa la reazione del Granada, a segno in otto minuti con Mainz e Siqueira (su rigore). Sul 2-2 il Barcellona ha ripreso a macinare gioco e Messi ha regnato ancora al 22', imitato al 37' da Tello. L'insaziabile argentino ha poi firmato la sua tripletta che ha portato l'incontro sul 5-2. Ultimo acuto di Siqueira, ancora su rigore, per il 5-3 finale. Con questa tripletta Messi ha raggiunto quota 54 marcature stagionali, 33 delle quali nella Liga (in 28 partite) e 12 in Champions. Leggi i commenti I commenti dei lettori 
None Leggi i commenti I commenti dei lettori 
TORINO - Massimiliano Allegri in chiaroscuro dopo l'eliminazione del Milan dalla Coppa Italia. Ovviamente non si può essere contenti per aver fallito la finale, ma nel pareggio dei rossoneri contro la Juventus il tecnico ha visto molti segnali positivi: "Sono soddisfatto per la prestazione. Però dispiace non andare in finale dopo una partita così, perché i ragazzi hanno dato tutto", spiega ai microfoni Rai. "In avanti abbiamo giocato bene, ma anche speso molto - analizza Allegri -. Nei supplementari non eravamo più in grado di andare a pressare davanti. Dispiace uscire in questo modo, ma parte della finale l'avevamo compromessa già a San Siro". Ibrahimovic "è uscito perché aveva ancora mal di schiena e mi è sembrato inutile rischiarlo". Sabato in campionato arriva a Milano la Roma: "Sicuramente saremo pronti, abbiamo quattro giorni per recuperare". Leggi i commenti I commenti dei lettori 
None Leggi i commenti I commenti dei lettori 
di PIERO RICCI IL DIALOGO, questa volta non s’è interrotto tra Bersani e Vendola. Suggellato a Roma una decina di giorni fa, alla presentazione del libro “Alla mia sinistra” di Federico Rampini, pare sia proseguito dopo, nei giorni caldi dell’inchiesta sugli appalti al Comune di Bari che hanno travolto il sindaco Michele Emiliano, il gladiatore che aveva bruciato tutte le tappe pur di prenotare un posto in prima fila per la successione di Vendola alla presidenza della Regione Puglia. Infatti né Vendola né Bersani, dopo lo scaldalo a base di pesce fresco, hanno liquidato la carriera politica di Emiliano. Solo l’hanno ridimensionata. Vendola lo ha invitato a mettersi «pancia a terra» per la città. E così il segretario nazionale del partito. La sintonia dei due leader, che nemmeno il differente giudizio sul governo Monti ha scalfito, ha rimesso indietro l’orologio della successione alla Regione Puglia. LE OPZIONI non mancano. E il toto candidato si arricchisce anche di altri nomi. L'idea è di trovare la sintonia su un nome di alto profilo che metta insieme Pd e Sinistra Ecologia e Libertà. Due sono i nomi che possono saldare in Puglia i cocci di una "primavera pugliese" che ha visto addensarsi nubi e nebbie e sono entrambi democratici di casa al Senato: Gianrico Carofiglio e Nicola Latorre. Il primo, magistrato in aspettativa e scrittore, è molto apprezzato dal governatore pugliese. L'unico ostacolo riguarda l'opportunità di schierare il senatore, oggi, in una contesa dove correva Emiliano, ex collega in procura, politicamente compromesso da un'inchiesta che per metà è condotta dal pm Francesca Romana Pirrelli, consorte di Carofiglio. Anche il vice presidente dei senatori democratici, Nicola Latorre ha conquistato sul campo il ruolo di pontiere tra il Pd e Nichi Vendola in tempi non sospetti, quando il leader di Sel è arrivato ai ferri corti con lo stato maggiore del Pd, a cominciare dai dalemiani. I vendoliani e le varie anime del Pd, finora, prima dei nomi concordano su un pronostico non ufficiale: il prossimo candidato presidente alla Regione sarà democratico. Il nome di Fabiano Amati, attuale assessore alle opere pubbliche nella giunta Vendola, resta comunque in pole position. Lo era quando nel Pd c'era chi vedeva di buon grado una sfida da primarie tra Emiliano ed Amati. Ma il Pd, si sa, è un vaso di Pandora dal quale potrebbero emergere candidature "ostili" ai sellini e in quel caso, non si potrà fare a meno di ricorrere alle primarie di coalizione. Sel qualche nome da spendere l'avrebbe. Si racconta che nei colloqui tra Bersani e Vendola, sarebbe spuntato il nome dell'ex assessore alle politiche della salute, Tommaso Fiore. Sulle sue spalle s'è addensato il lavoro più difficile degli ultimi anni: rimettere in carreggiata i conti della sanità attraverso il piano di rientro dopo gli scandali che hanno decapitato la prima giunta Vendola. Da Sel, Nicola Fratoianni invita alla cautela: "Niente nomi, noi siamo per le primarie sin dal primo momento anche se non sono un feticcio. Oggi però - avverte il braccio destro di Vendola - c'è bisogno di capire come salvaguardare la "primavera pugliese" e fermarsi a riflettere, una riflessione collettiva". Anche nel Pd c'è voglia di fare una riflessione. "Non farei nomi", dice l'onorevole Gero Grassi che per primo propose a Emiliano di sfidare Amati alle primarie. Grassi in quella circostanza era dalla parte dell'assessore regionale. Lo sarebbe anche oggi. "Ma non si può fare questa discussione ora. Sarebbe indelicato sostituirsi per esprimere giudizi che altri deputato a farlo non hanno emesso". Nel centrosinistra pugliese non c'è voglia di uscire allo scoperto ma anche dalle parti di Sel c'è chi non dà per scontato che la partita di Emiliano sia finita: se ha rinunciato a un ruolo nazionale con De Magistris sulla lista civica, non è detto che voglia tentare quella locale, regionale in particolare. Soprattutto perché, nel centrosinistra, nonostante tutto, non c'è nessuno disposto a "regalare" Emiliano al centrodestra. 
TORINO - "Una è fatta, ora cercheremo di fare il bis in campionato". Non è sazio Alessandro Del Piero dopo il gol e la qualificazione in finale di Coppa Italia. Chiamato a prendere le veci di Conte, rimasto senza voce, il capitano bianconero già lancia un nuovo guato di sfida ai rossoneri: " Di sicuro gli renderemo la vita difficile fino in fondo. Poi se il Milan si sarà rivelato più forte gli faremo i complimenti". SONO DAVVERO FELICE - Nel frattempo Del Piero si gode una serata che gli ha restituito le copertine dei giornali, due mesi dopo la bella prova con la Roma: " Si sono davvero felice e credo di averlo fatto vedere", dice sorridendo. " Sono contento per il gol ma soprattutto per la qualificazione, a cui tenevamo tantissimo. Non è stato facile perché il Milan ha disputato una grande partita, riuscendo a metterci in difficoltà col suo gioco. Sono davvero orgoglioso per questo risultato e faccio i complimenti a tutti i compagni. Ora dovremo essere bravi a completare l'opera a Roma". PIRLO: RAGGIUNTO IL 1° OBIETTIVO STAGIONALE - Dello stesso avviso Andrea Pirlo che da ex, scaricato dal Milan, si è tolto una soddisfazione doppia: "Abbiamo raggiunto il primo obiettivo della stagione. Siamo particolarmente contenti perché ci siamo riusciti contro un grande Milan che non ha mai mollato. Il campionato? Dovremo vincere partita dopo partita per cercare di rimanergli attaccati e fargli sentire la pressione". Leggi i commenti I commenti dei lettori 

