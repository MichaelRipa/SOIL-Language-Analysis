ROMA - Balotelli e Cassano. Sono e continuano a essere i punti fermi della Nazionale di Prandelli, quando ormai manca un mese e mezzo all'inzio degli Europei in Polonia e Ucraina. Il ct lo ha confermato al Tg1:  "Non ho mai rinunciato a Balotelli, anche perché ha fatto un appello,  si è assunto questo tipo di responsabilità e a me piace un giocatore che  ci mette la faccia". Prandelli poi ribadisce che tra i 23  convocati c'è posto anche per Antonio Cassano, che da poco ha ripreso  dopo l'intervento al cuore. "Sono convinto che possiamo recuperarlo -  dice -. Lui lui vuole recuperare, vuole la Nazionale e io ho bisogno di  giocatori così, ho bisogno di Antonio: è un trascinatore". Ma in questa Nazionale ci sarà posto per nomi come Totti e Del Piero? Il ct parla chiaro: "Se sarà una situazione di gradissima emergenza posso e devo pensare a questi grandissimi campioni, altrimenti posso continuare con la mia idea di nazionale con ragazzi giovani". Poi aggiunge: "Dall'ultima convocazione c'è la novità di Borini, quindi vediamo, stiamo attenti a quello che accade". Leggi i commenti I commenti dei lettori 
Parlare di saloni dell'auto, in un momento di così grande crisi? E' tutt'altro che un controsenso se il salone di occupa principalmente di auto d'epoca. Anzi, c'è davvero tanta curiosità nel settore per capire come sia possibile sfuggire alla morsa delle difficoltà economica quando si parla di classic car. Così c'è grande attesa per il prossimo salone Fuoriserie organizzato dalla Intermeeting (la stessa che mettte in pista Auto Moto d'epoca a Padova e Passione Moto) che il 21 e 22 aprile trasformerà Roma nella capitale delle vetture storiche. La novità di quest'anno? Il fatto che la mostra diventerà intinerante, con le auto d'epoca che usciranno dal salone per una lunga sfilata per le vie della città. Forte, ovviamente, anche la parte espositiva: "Ci sarà - spiegano gli organizzatori - un intero padiglione, il 13, quello dedicato a commercianti e restauratoridi auto d'epoca classiche e sportive, con un panorama più che ampio che vede presenti numerosi e affezionati espositori. In vendita i modelli più prestigiosi delle più grandi case automobilistiche: MG, Alfa Romeo, Porsche, Lancia, Citroën, Maserati, Ferrari, Mercedes, Jaguar, BMW. Non solo - concludono alla Intermeeting - il padiglione dedicato ai club, oltre ad offrire generose tematiche, darà possibilità ai soci di radunarsi intorno al Salone Fuoriserie e di festeggiare i propri anniversari; il 2012 ne è indubbiamente un'annata ricca: MGfesteggia i 50 anni del modello B, 50 anni festeggiano anche la Ferrarinae la ASA 1000, presente grazie al contributo del circolo romano La Manovella. Anche Registro Fiatvuole celebrare gli ottantaanni dalla comparsa della 508 Balilla, di cui sarà presente un esemplare sport fuoriserie con una storia poeticamente agrodolce alle spalle. Immancabile anche la ricorrenza del cinquantesimo anniversario del film "Il sorpasso", dove a farla da padrone è la Lancia Aurelia; e ancora auto e cinema nella mostra tematica dedicata alle Jaguar storiche". Da segnalare una mostra nella mostra, quelle delle femose "spiaggine", le vetturette che scorrazzavano per Capri negli anni Sessanta, ma anche tanta attenzione alle due ruote con rarissime Harley, Guzzi, Vespa e Lambretta. Non mancherà infine un grande spazio tutto dedicato agli accessori, all'automobilia vintage ed al modellismo. Qui a Fuoriserie si potranno trovare tutti i pezzi di ricambio, per qualsiasi auto, per cominciare o concludere ogni tipo di restauro. 
(dal latino casa, abitazione rustica; in greco oikos) . La costruzione in cui dimora e vive un nucleo di persone, di norma legate da legami di parentela. La casa è nella tradizione classica il luogo in cui la famiglia allargata (compresi i servi) svolge l'attività organica di sussistenza, cioè la produzione per il consumo. E la sua amministrazione - cioè l'insieme delle attività di governo della casa e della famiglia - prende appunto il nome di 'economia'. La casa era ben distinta dalle istituzioni politiche in senso proprio; ma in quanto nucleo delle relazioni di comando e obbedienza, di proprietà e di imperio sui subordinati (le donne, i servi), fino alle soglie dell'età moderna la casa e la famiglia ha costituito anche la base concreta della società, il modello dell'amministrazione dello Stato, e, con la stagione protomoderna del lavoro a domicilio, è stata il centro della produzione della ricchezza. Nella piena età moderna il capitalismo maturo porta il lavoro fuori dalla casa, e lo sposta nelle fabbriche; l'economia conquista così la propria dimensione sociale, mentre la politica non prende più a modello la famiglia e l'amministrazione domestica, ma si dota di concetti e di istituzioni del tutto diverse, fondate sull'uguaglianza fra gli individui, e sulla rappresentanza politica. In parallelo la casa e la famiglia entrano in una dimensione alternativa sia alla politica sia all'economia, cioè nella sfera privata. La casa diviene lo spazio estraneo alla vita economica e alla politica, in cui l'individuo ritrova se stesso, la propria privacy e i propri affetti familiari; è il regno in cui ogni uomo è re, e di cui ogni donna è la regina. In questa sua dimensione - borghese e piccolo-borghese, ma oggetto delle aspirazioni anche della classe operaia - di libertà rispetto alla vita lavorativa e alle vicende politiche, la casa è un 'bene' tanto nel senso affettivo ("casa dolce casa") quanto nel senso che costituisce spesso l'unica significativa voce del patrimonio familiare. Ma prima di essere il principale investimento economico per la maggioranza delle persone, la casa è un investimento esistenziale; per divenirne proprietari ci si obbliga a sacrifici spesso estremamente gravosi e prolungati nel tempo perché in essa si individua l'unico spazio praticabile per l'affermazione della personalità e per il fiorire delle famiglie. Oggi, nella trasformazione contemporanea di questa architettura di spazi privati, sociali e politici, la casa assume una nuova centralità come fattore economico: l'edilizia è spesso (in mancanza di meglio) l'attività trainante dell'intera base produttiva; sia la speculazione sia i risparmi dei privati vedono nel  'bene' casa un 'rifugio' e un investimento meno insicuro di altri; il fisco sempre più affamato la individua come 'bene immobile', facilmente inquadrabile nel mirino delle tasse. Ma la casa conosce oggi anche una stagione di rinnovata centralità politica. Non perché essa torni a fornire il modello e la misura della politica, ma al contrario perché è investita pienamente dalla crisi della politica, perché gioca un ruolo primario nelle dinamiche della sua degenerazione e corruzione. Nel momento in cui la politica sembra divenuta un sistema di affari privati del tutto estranei alla dimensione pubblica dell'interesse generale e del bene comune, sempre più frequentemente uomini politici sono sorpresi a ristrutturare le proprie case con denari del partito derivanti da rimborsi elettorali, ad affittare case con canoni agevolatissimi, a possedere case di cui affermano di ignorare la provenienza - la casa, il bene più personale, risulterebbe così di origine sconosciuta, come se fosse qualcosa di impersonale e di irrilevante  - . Questi politici sembrano conferire, come tutti, una reale centralità esistenziale ed economica alla casa; ma a differenza dei normali cittadini ne vengono in possesso con apparente nonchalance, con ben pochi sacrifici e patemi - e proprio grazie alla loro attività politica - .  Così, mentre si conferma il bene privato per eccellenza, la casa diviene al tempo stesso anche il simbolo più clamoroso dei mali pubblici. 
AMSTERDAM - Incidente ferroviario ad Amsterdam: la collisione di due treni ha provocato oltre cento feriti, di cui almeno 51 in gravi condizioni. Lo scontro frontale tra due treni passeggeri, uno ad alta velocità e un locale, è avvenuto intorno alle 18:30 nelle vicinanze del Westerpark tra la stazione di Amsterdam-Sloterdijk e la stazione centrale della città olandese. In base alle ultime cifre diffuse dalla polizia i feriti sono 125, 13 in condizioni molto gravi, 44 gravi e una settantina che hanno riportato ferite di lieve entità. Molte delle persone coinvolte hanno subito fratture e ferite al collo. Diverse le ambulanze sul posto che hanno trasportato via i feriti. "Ho sentito un forte botto e subito dopo ho visto la gente in strada nel panico" ha raccontato una testimone all'emittente AT5. "Allora ci siamo resi conto di quello che era successo. I servizi di emergenza sono arrivati velocemente. Alcune persone erano ferite alla testa, altre zoppicavano" ha detto ancora la donna. A causa dell'incidente anche il trasporto ferroviario per l'aeroporto di Schipol è stato sospeso. 
Impegno facile per il Napoli contro il Novara, battuto 2-0 al San Paolo. Una vittoria che consente all'undici di Mazzarri di conservare il quinto posto con 51 punti, portandosi ad una sola lunghezza dall'Udinese dopo il pari dei friulani in casa del Chievo, e a tre dalla Lazio, per l'ultimo posto valido per l'accesso in Champions. Per il Novara di Tesser una sconfitta che segna sempre di più la strada verso l'addio alla massima serie. Il match si apre con un infortunio alla spalla dell'arbitro Doveri dopo soli 29". Portate negli spogliatoi le cure mediche al direttore di gara, il gioco riprende dopo quasi 20' di sospensione. Il Napoli passa in vantaggio al 20' con Cavani, ben servito da Dzemaili, dopo un corto rinvio del portiere novarese Fontana. Al 37', su una ripartenza, Cavani si invola sulle sinistra e conclude a rete. Sulla respinta di Fontana, irrompe Paolo Cannavaro che, controlla e mette in gol per il 2-0. 
VERONA - "Sono entrato negli spogliatoi a fine partita e ho fatto i complimenti ai ragazzi: più di questo oggi non potevo chiedere. Arrivavamo da una settimana non facile, Piermario era un caro amico di tutti". Francesco Guidolin ricorda Piermario Morosini con gli occhi lucidi: lo fa al termine di un Chievo-Udinese che in termini di classifica sposta poco per i friulani. "Nel secondo tempo abbiamo fatto vedere cose buone, dopo una prima frazione in cui avremmo meritato di chiudere sotto". NON CI MANCA SANCHEZ - Il tecnico bianconero non vuole sentire parlare di un'Udinese ancora orfana di Sanchez. "Siamo ai vertici, come nella scorsa stagione. Forse abbiamo qualche punto in meno ma la nostra rimanere una stagione tutt'altro che anonima: il girone d'andata è stato fantastico, ora paghiamo la fatica che arriva al termine di un'annata interminabile e logorante. Oggi abbiamo sistemato l'assetto contro un avversario solido e forte, è un merito dei miei ragazzi". La chiusura è sul Clasico tra Barcellona e Real Madrid. "Non mi schiero come tifo: conosco Mourinho e Alexis Sanchez è come un figlio". Leggi i commenti I commenti dei lettori 
