Sono stati condannati rispettivamente a 15 anni e due mesi e a 14 anni e otto mesi di reclusione Vincenzo Sannuto e Salvatore Scippa, i due scippatori che lo scorso maggio, per strappare l'orologio a un turista americano, lo spinsero a terra provocandone la morte. Il turista, Oscar Antonio Mendoza, si spense infatti in ospedali nove giorni dopo l'aggressione. La sentenza è stata emessa poco fa dal gup Vincenzo Alabiso, al termine del processo con rito abbreviato. Per Sannuto e Scippa, il pm Luigi Musto aveva chiesto condanne rispettivamente a 20 anni e 17 anni e mezzo. La vicenda suscitò indignazione e clamore. Oscar Mendoza era appena sceso da una nave da crociera quando, in via Marina, fu aggredito dai due. Nei giorni successivi la polizia fermò prima Scippa e quindi, anche grazie alle indicazioni da lui fornite, individuò e bloccò Sannuto. Al processo non c'erano parti civili: non si sono infatti costituiti nè i familiari della vittima nè il Comune di Napoli, che in genere presenta la richiesta quando ritiene che l'immagine della città sia stata danneggiata. 
A tredici giorni dalle dimissioni del presidente Riccardo Marone, arriva la rinuncia del direttore generale Mario Hubler. Comincia un nuovo corso per Bagnolifutura: oggi alle 17,30 è convocata l’assemblea dei soci (Comune, Regione e Provincia) alla quale è atteso il sindaco Luigi de Magistris in persona. Poi, nell’arco di una settimana, verrà convocato il primo cda dell’anno, dove saranno formalizzate le dimissioni di Hubler. Da sette anni all’interno della società, Hubler aveva ereditato tutte le deleghe del precedente amministratore delegato Carlo Borgomeo. Un percorso in ascesa come manager di successo, poi le dimissioni presentate ieri al sindaco de Magistris. La possibile motivazione: dopo il cambio di discontinuità politica del nuovo consiglio di amministrazione, serve un’interruzione anche nella gestione e negli obiettivi da raggiungere. Il sindaco de Magistris, d’altronde, lo aveva già annunciato qualche settimana fa, era intenzionato a cambiare la mission della società. Un futuro possibile sta nel cambiamento delle attività: dalla bonifica e rivendita dei suoli a sviluppatore immobiliare che provvede ai progetti e li realizza. Un cambiamento che prevede l’ingresso del mondo del credito e degli sviluppatori immobiliari, in pratica a breve potrebbe esserci l’apertura ai privati. Dunque, non più esclusiva valorizzazione dei suoli ma realizzazione dei progetti immobiliari. Le dimissioni di Mario Hubler potrebbero inquadrarsi in questa prospettiva di mutamento radicale della società. Un gesto apprezzato proprio perché spontaneo, visto che il direttore generale lascia un contratto a tempo indeterminato. Il sindaco de Magistris ha chiesto a Hubler di ripensare alla sua decisione e restare al suo posto, ma il manager non ha voluto ritornare sui suoi passi. Determinante la sua azione proprio nel progetto Coppa America: suo il contatto quotidiano con gli americani nel periodo estivo, quando si pensava che le regate potessero svolgersi nelle acque di Bagnoli. Dopo il flop e la scelta di via Caracciolo, Hubler ha partecipato anche alla nuova progettazione. Intanto è stato nominato il nuovo consiglio di amministrazione di Bagnolifutura. Il giudice Omero Ambrogi è il presidente della società, ex magistrato, già presidente della Corte d’Assise. Cinque i membri del cda (unico caso nel quale non si è ridotto il numero dei membri ma per tutti è prevista una riduzione del 10 per cento sui compensi). Massimiliano Di Gioia, ambientalista, ex consigliere nazionale dei Verdi. Antonio Balestrieri, esperto nell’amministrazione di fondi strutturali e finanziamenti europei. Esperto di fondi europei è anche Tommaso Antonucci, economista e conoscitore della finanza, oltre che professore universitario. Anna Falcone è avvocato amministrativista e penalista, è anche lei docente universitario e dottore di ricerca in scienze bioetico-giuridiche, ha militato nelle file del partito socialista con Marco Di Lello. 

IQUIQUE - Robby Gordon vince la nona tappa della Dakar, categoria auto. Il pilota statunitense si è imposto nella frazione da Antofagasta a Iquique con il tempo di 4h35'21" al volante della Hummer. Secondo posto per il leader della corsa, Stephane Peterhansel, che con la Mini ha chiuso con 1'38" di distacco. La vittoria odierna consente a Gordon di ridurre il gap che lo separa dal francese che guida la classifica generale con 5'58" sull'americano e 16'49" sul polacco Krzysztof Holowczic, oggi quarto alle spalle dello spagnolo Nani Roma. AL-ATTIYAH SI RITIRA - Dakar finita per Nasser al-Attiyah. Il principe qatariota, vincitore dell'ultima edizione difendeva il titolo con la Hummer ed è stato costretto al ritiro a causa di problemi meccanici. Al-Attiyah ha dovuto dare forfait alla terza sosta forzata, al km 174 della speciale, a causa di un problema all'alternatore. Il principe aveva vinto due tappe in questa edizione ma era sesto nella classifica generale, staccato di oltre 45 minuti. ORDINE D'ARRIVO MOTO 1. Cyril Despres (FRA/KTM) 556 km in 5 h 04 mn 33 sec 2. Marc Coma (SPA/KTM)                   a      03:54. 3. Joan Barreda Bort (SPA/Husqvarna)            08:28. 4. Helder Rodrigues (POR/Yamaha)                11:44. 5. Paulo Goncalvez (PORTYamaha)                 15:12. 6. Pal Ullevalseter (NOR/KTM)                   15:43. 7. Stefan Svitko (SLOV/KTM)                      16:19. 8. Jordi Viladoms (ESP/KTM)                     17:42. 9. Frans Verhoeven (OLA/Sherco)                 18.46. 10. Gérard Farres Guell (ESP/KTM)                18:56. CLASSIFICA GENERALE MOTO 1. Cyril Despres (FRA/KTM)             28 h 30 mn 17 sec 2. Marc Coma (SPA/KTM)                  à        02:28. 3. Helder Rodrigues (POR/Yamaha)                 59:19. 4. Paulo Goncalves (POR/Husqvarna)            1h 25:57. 5. Jordi Viladoms (ESP/KTM)                   1h 28:43. 6. Gérard Farres Guell (ESP/KTM)              1h 33:05. 7. Stefan Svitko (SVK/KTM)                    1h 33:33. 8. Pal Ullevalseter (NOR/KTM)                 1h 49:27. 9. Juan Pedrero Garcia (ESP/KTM)              1h 52:13. 10. Alessandro Botturi (ITA/KTM)               2h 12:18 ORDINE D'ARRIVO AUTO 1. Robby Gordon/Johnny Campbell (USA/Hummer)  556 km in 04h 35:21. 2. Stéphane Peterhansel/Jean-Paul Cottret (FRA/Mini)   a 01:38. 3. Nani Roma/Michel Périn (ESP/FRA/Mini) 08:37. 4. Krzysztof Holowczyc/Jean-Marc Fortin (POL/BEL/Mini) 10:39. 5. Ricardo Leal Dos Santos/Paulo Fiuza (POR/Mini) 15:23. 6. Giniel de Villiers/Dirk Von Zitzewitz (RSA/GER/Toyota) 18:03. 7. Carlos Sousa/Jean-Pierre Garcin (POR/FRA/Great Wall) 22:36. 8. Duncan Vos/Robert Howie (RSA/Toyota) 22:51. 9. Leonid Novitskiy/Andreas Schulz (RUS/GER/Mini) 23:25. 10. Bernhard Ten Brinke/Matthieu Baumel (NED/Mitsubishi) 27:12. CLASSIFICA GENERALE AUTO 1. Stéphane Peterhansel/Jean-Paul Cottret (FRA/Mini)   in 24h 41:14. 2. Robby Gordon/Johnny Campbell (USA/Hummer)            a 05:58. 3. Krzysztof Holowczyc/Jean-Marc Fortin (POL/BEL/Mini) 16:49. 4. Nani Roma/Michel Périn (ESP/FRA/Mini) 19:26. 5. Giniel de Villiers/Dirk Von Zitzewitz (RSA/GER/Toyota) 54:10. 6. Leonid Novitskiy/Andreas Schulz (RUS/GER/Mini) 1h 29:20. 7. Carlos Sousa/Jean-Pierre Garcin (POR/FRA/Great Wall) 1h 44:27. 8. Lucio Alvarez/Ronnie Graue (ARG/Toyota) 2h 31:35. 9. Duncan Vos/Robert Howie (RSA/Toyota) 2h 44:41. 10. Erik Van Loon/Harmen Scholtalbers (NLD/Mitsubishi) 2h 59:12 Leggi i commenti I commenti dei lettori 
Con le note di 'We are the champions', una miriade di fuochi d'artificio, squilli di trombe e di sirene, una folla di almeno duemila persone ha abbracciato Giuseppe Lubrano Lavadera e Crescenzo Guardascione, i due marinai della Savina Caylyn appena scesi dal traghetto dopo quasi un anno mesi di prigionia. "Sei grande", ha detto Giuseppe Lubrano Lavadera abbracciando il sindaco di Procida, che è stato il primo ad incontrare i due marinai. Presenti sull'isola fotografi, giornalisti ed emittenti tv, Giuseppe Lubrano Lavadera in un piccolo intervento ha ringraziato tutta Procida, l'amministrazione comunale e la stampa per l'attenzione riservata alla loro vicenda. Tanti gli striscioni ed è stata proiettata anche sulle mura di alcune abitazioni del porto di Marina Grande una scritta luminosa "Finalmente liberi, bentornati a casa". Molto simili i racconti dei reduci: "E' stato un inferno. Se torneremo in mare? Certamente non più da quelle parti". 
Referendum in bilico per il Partito democratico siciliano. La riunione del gruppo parlamentare dei democratici all'Ars, cominciata in mattinata e protrattasi fino al primo pomeriggio, si è chiusa con la richiesta alla segreteria regionale di convocare una direzione del partito per valutare se confermare o meno la celebrazione di un referendum che, si legge nel documento approvato "all'unanimità" dal gruppo, "in questo momento sarebbe inopportuno e di ostacolo alla costruzione delle liste e al rafforzamento delle alleanze". Alla riunione ha preso parte anche il segretario regionale Giuseppe Lupo, che è anche parlamentare dell'Ars. Il referendum, che sottopone agli elettori il giudizio sull'alleanza del Pd con i partiti moderati, era stato convocato lunedì scorso per il 12 febbraio, ma proprio ieri il governatore Lombardo aveva lanciato un ultimatum ai democratici: "Il Pd faccia tutti i referendum che vuole, ma non ha nulla da esprimere sul governo regionale. Tolgano il quesito sul governo, altrimenti dirò agli assessori che si sentono espressione dei democratici di lasciare la giunta. Mi auguro che il Pd faccia chiarezza entro 48 ore". Il presidente della Regione aveva anche accusato "alcuni dirigenti del Pd" di essere stati "catturati dal genio del male". A queste dichiarazioni il segretario regionale del Pd, Lupo, aveva risposto duramente: "Le parole in libertà del presidente della Regione sono incomprensibili quanto inaccettabili. Non si permetta di parlare di 'genio del malè nel Pd. Probabilmente sarà stata una battuta ironica. Se così non fosse, sarebbe opportuno che il presidente si guardasse allo specchio". "E' chiaro - aveva aggiunto Lupo - che il Pd non accetta ultimatum da nessuno, tanto meno dal presidente Lombardo che, incomprensibilmente e incoerentemente, parla prima di governo tecnico e poi di assessori del Pd. La linea politica del nostro partito è chiara ed è quella assunta dai nostri organismi interni e vogliamo adesso rafforzarla attraverso un'ampia consultazione democratica". Ieri però, secondo il comunicato ufficiale, anche Lupo ha votato a favore del documento che definisce "inopportuno" il referendum. E Lombardo ha avuto la risposta che voleva, prima ancora che scadessero le 48 ore. 
ROMA - Il presidente del Consiglio Mario Monti incontrerà tra venerdì e sabato i segretari dei partiti che sostengono il governo: Angelino Alfano (Pdl), Pier Luigi Bersani (Pd) e Pier Ferdinando Casini (Udc). I partiti sono al lavoro per stilare le proprie proposte, in materia di riforme e liberalizzazioni da presentare al governo, intento a mettere a punto la cosiddetta 'fase due' per la crescita. Pd e Terzo Polo non hanno più intenzione di fare sconti sulle liberalizzazioni dopo lo stop subito nell'iter della manovra. E così, ai primi rumors di bozze 'leggere', l'altolà arriva forte e chiaro, già prima degli incontri tra il premier Mario Monti ed i leader di partito forse già venerdì. "Mi stupirei se ci fossero passi indietro, serve coraggio e determinazione", è l'avviso di Pier Luigi Bersani che ha fatto sapere al governo che serve un pacchetto unico, dall'energia fino ai taxi, e non 'pillole' diluite nel tempo. Tutti i partiti che sostengono Monti avrebbero preferito un disegno di legge, da discutere e correggere in Parlamento, alla via del decreto che l'esecutivo ha scelto per dare battaglia a monopoli e corporazioni. Il Pdl, riunito per tutto il giorno nella sede del partito per definire un piano-liberalizzazioni da presentare al Professore, avverte attraverso Fabrizio Cicchitto, che "il governo non può fare il decreto senza misurarsi precedentemente con le forze che lo sostengono in Parlamento". E pur dichiarandosi a favore della deregulation del mercato, non sono pochi i paletti messi dal partito del Cavaliere, sulle farmacie come sugli ordini professionali. Per il Pdl vanno colpiti "i potentati", ovvero bisogna partire dai settori più importanti, energia, trasporti, servizi pubblici locali, banche, prima che colpire le categorie. Pd e Terzo Polo, invece, hanno una sola richiesta: che le liberalizzazioni si facciano senza cedere alla pressione delle lobby e partendo, spiegano fonti Pd, dai colossi dell'energia, dalla benzina, dai servizi pubblici per arrivare a farmacisti, tassisti e ordini professionali. Per Bersani la filosofia che deva dare la spinta al governo è che "liberalizzare non significa punire qualcuno ma dare possibilità più ampie di occupazione e crescita". Pd: "Nostre proposte inevase". Il segretario Pd torna alla carica con il pacchetto presentato dai democratici un anno fa e ricorda al governo che "in Parlamento giacciono inevase centinaia di proposte perchè in tre anni non si è fatto niente". E dopo aver messo in guardia Monti da tentazioni di frenate, assicura che "la logica del Pd non è condizionare il governo ma al contrario mira proprio a far funzionare al meglio le cose". In pressing anche i centristi, convinti che "le liberalizzazioni sono una priorità assoluta per consentire al Paese di crescere. Chi si mette di traverso ostacola di fatto questo obiettivo". E dopo aver tagliato i ponti con il governo, votando contro la manovra, l'Idv è attenta ai prossimi passi: "Non si potrà parlare di liberalizzazioni sino a quando certi interessi resteranno intoccabili. Per questo presenteremo nostre proposte e ci attendiamo che il governo le valuti con attenzione". Pdl: "Governo proceda dopo averci ascoltato" . Oggi a via dell'Umiltà hanno preso il via una serie di tavoli che serviranno al segretario angelino alfano per definire le idee da sottoporre al professore. In tema di liberalizzazioni,  il Pdl ha stabilito di chiedere al premier di procedere solo dopo aver ascoltato le proposte pidielline, evitando atteggiamenti punitivi nei confronti di qualche categoria. Ma non basta: il Pdl chiederà a Monti di intervenire non solo sulle liberalizzazioni, ma anche e soprattutto sulla riduzione del debito e sulla crescita. Leggi i commenti I commenti dei lettori 
