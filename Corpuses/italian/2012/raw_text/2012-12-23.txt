Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo "Mi auguro che le idee contenute nell'Agenda possano contribuire ad orientare le forze politiche nel dibattito elettorale dei prossimi mesi e a suscitare energie nuove presenti nella società civile". Lo scrive Mario Monti nella lettera ai cittadini che accompagna la pubblicazione del'Agenda. "Non appena le condizioni generali - scrive Monti nel lungo documento  - lo consentiranno", occorre impegnarsi "a ridurre il prelievo fiscale complessivo" dando precedenza a lavoro e impresa, anche per mezzo del trasferimento del carico corrispondente "su grandi patrimoni e sui consumi" salvaguardando le fasce deboli e il ceto medio. Argomenti elezioni politiche 2013 Leggi i commenti I commenti dei lettori 
ROMA - "Cambiare l'Italia, riformare l'Europa". Con questo titolo il professore mette il suo programma sul web a disposizione delle forze politiche che vorranno farne il cardine della loro campagna elettorale e che il professore si dice pronto a guidare, "se richiesto". L'agenda consiste in 25 pagine di proposte centrate sull'idea di non disperdere i risultati ottenuti dal governo nei 13 mesi di vita e di proseguire sulla strada delle riforme strutturali. Europa. E' il punto numero uno dell'agenda. Monti sostiene che bisogna costruire "un 'Europa piu' integrata e solidale, contro ogni populismo". Per il premier l'Italia "deve battersi per un'Europa più comunitaria e intergovernativa, più unita e non a più velocità ". Ma per contare di più in Europa "non serve battere i pugni sul tavolo". Bisogna guadagnarsi la credibilità; solo così l'Italia può chiedere all'Europa "politiche più orientate alla crescita". Crescita. Il conseguimento della crescita non può essere realizzato ricorrendo al debito pubblico. Il primo atto, al contrario, è avere "finanze sane". Questo significa: attuare il pareggio di bilancio dal 2013 e ridurre lo stock del debito pubblico di un ventesimo all'anno a partire dal 2015. Tasse. La riduzione del debito consente di agire sulla leva fiscale. Per Monti, se si mantiene la rotta, "ridurre le tasse è possibile". Si comincerà con la riduzione del carico fiscale su lavoro e impresa. Per farlo si potrà intervenire sui grandi patrimoni e sui consumi di lusso. Liberalizzazioni. Monti propone di continuare su quella strada e di "intensificare l'apertura dei mercati". Parallelamente va resa più efficiente la pubblica amministrazione. La spesa pubblica deve  essere riqualificata, la spending review deve diventare un metodo permanente. Impresa. L'agenda prevede il decentramento contrattuale, la riduzione del costo dell'energia, la facilitazione dell'accesso al credito per le imprese. Bisogna puntare a portare il livello degli investimenti stranieri in Italia al livello della media europea. Lavoro. dopo la riforma Fornero e quella sul mercato del lavoro "non si può fare marcia indietro". Monti propone  di semplificare ulteriormente la normativa, di spostare la contrattazione collettiva a livello aziendale, di varare un piano per l'occupazione giovanile , con incentivi per chi assume gli under 30. Lotta alla povertà. Monti pensa a un reddito di sostentamento minimo, subordinato alla frequenza di corsi di formazione e inserimento professionale. Legge elettorale. Secondo Monti il "primo atto" del nuovo Parlamento deve essere la riforma della legge elettorale per ridare ai cittadini la possibilità di scegliere i propri rappresentanti. Casta. Con lo slogan "meno casta meno costi" Monti propone una drastica riduzione dei contributi pubblici ai partiti e ai gruppi parlamentari, con l'obbligo di bilanci trasparenti e un tetto ai finanziamenti privati. Evasione e corruzione. "Tolleranza zero per corruzione, evasione e attività sommerse". Monti prevede una stretta sul falso in bilancio e sulla legge anti-corruzione. Va rivista la disciplina sulle prescrizioni per colpire più efficacemente i reati. Conflitto interessi. Monti auspica l'adozione di una più robusta disciplina di prevenzione  dei conflitti di interesse. Incandidabilità. Il provvedimento appena approvato è un segnale importante ma bisogna "andare oltre" e prevedere norme ancora più stringenti. Argomenti elezioni politiche 2013 Leggi i commenti I commenti dei lettori 
Hanno pulito di fretta e furia, buttato via i tappeti bruciati. Spostata la porta vetrina danneggiata. Per ricominciare subito a lavorare, non perdere l’occasione del forte flusso di clienti nella domenica del grande shopping prima di Natale. Commercianti che si rialzano subito dopo il colpo. In questo caso un attentato del racket, come sospetta la polizia. Soprattutto perché la zona di Napoli è nel mirino di un clan da sempre dedito alle estorsioni come quello dei Lepre del Cavone. Lo stesso che ha rovinato la vita all’imprenditore cingalese Fernando Joseph Sumiththa, imprenditore con quattro attività, che scelse di denunciare il doppio pizzo (perché i suoi negozi erano in due punti diversi del quartiere, a Dante e a San Carlo Arena) e poi si tolse la vita a pochi giorni dalle condanne contro il boss Ciro Lepre. Piazza Dante ancora una volta scenario delle mire della camorra: raid contro il bar “Gran caffè”. Succede tutto alle tre e mezza del mattino. Qualcuno raggiunge il bar e versa la benzina sotto la portavetrina. Poi un fiammifero, il fuoco che raggiunge l’interno del locale. In fiamme i tappeti, la porta danneggiata. Intanto però qualcuno chiama i vigili del fuoco che intervengono immediatamente scongiurando danni più gravi. Ma non sono i danni che contano. Conta il gesto. Incendio doloso vuol dire racket, anche se la titolare del bar, residente ai Quartieri Spagnoli, viene ascoltata dalla polizia del commissariato Montecalvario ma spiega di non aver mai ricevuto minacce. Potrebbe essere dunque stato un avvertimento prima della richiesta estorsiva? Nulla è escluso, ma si cercano ora i responsabili. Piazza Dante vuol dire clan Lepre. Ciro Lepre, con i due complici Gianluca Testa e Roberto Domizio, è stato condannato con rito abbreviato grazie alla denuncia del cingalese. Per il boss quattro anni e otto mesi di reclusione proprio per quelle richieste estorsive a Fernando Joseph Sumiththa. Un processo in cui si erano costituiti parte civile la Federazione delle associazioni antiracket e antiusura e gli eredi del cingalese. Di fatto una cosca decapitata del boss ma non dei gregari. Per la polizia il gesto contro il bar sarebbe stato dunque una sorta di messaggio ai commercianti della zona: «Il boss Lepre è dietro le sbarre ma noi continuiamo a gestire i suoi affari». Il racket, specialmente. E richieste estorsive imposte alle vittime con particolare durezza. Appena lo scorso giugno un altro imprenditore si era ritrovato nel mirino del boss Patrizio Lepre ‘o nennillo, fratello del boss Ciro ‘o sceriffo. «La crisi non è un nostro problema. Devi pagare perché viviamo di questo», aveva detto. La pretesa: 4 mila euro al mese da un imprenditore che lavora nella zona di piazza Dante. Inizialmente il clan del Cavone aveva chiesto all’imprenditore — proprio nei giorni dell’indagine contro Ciro Lepre — 2500 euro al mese per «stare tranquillo» e continuare a lavorare. L’imprenditore aveva ceduto al ricatto e consegnava la cifra agli affiliati ogni mese all’interno di un bar di piazza Dante. La cifra in seguito era aumentata, il pizzo era arrivato a 4 mila euro. L’imprenditore in un primo momento aveva tentato di pagare. Ma poi aveva spiegato agli estorsori di non avere più denaro perché la richiesta era eccessiva. E quando smise di pagare piazza Dante diventò ancora una volta territorio di caccia e di vendetta del clan che vive nelle strade a ridosso. L’imprenditore viene circondato a piazza Dante da un gang di ragazzini in sella agli scooter che gli imposero di pagare il suo debito. Infine la denuncia della vittima e il fermo di Patrizio Lepre. Ma il racket continua. 
TIKAL - Il mondo non è finito ma alcuni tra gli apocalittici che ci hanno creduto hanno danneggiato alcuni templi Maya in Guatemala a Tikal, il più grande sito archeologico dell'antica civiltà scomparsa. "Tristemente molti turisti che hanno organizzato", a Tikal, "feste per la 'fine del mondo, e si sono arrampicati sul Tempio numero 2 (una delle strutture a piramide tronca dell'area), danneggiandolo", ha dichiarato Osvaldo Gomez, uno dei tecnici che lavorano nel sito a 550 km a nord di città del Guatemala. Il Tempio numero 2, alto circa 38 metri, sorge sulla piazza centrale di Tikal ed è una delle strutture più note del sito. Venerdì 21 erano oltre in 7.000 ad attendere l' "inevitabile". 
FIRENZE - Obiettivo Europa, puntando a quella che conta. Andrea Della Valle esce allo scoperto e fissa gli obiettivi della Fiorentina per questa stagione: "Abbiamo aspettato Natale per capire i nostri obiettivi: possiamo lottare per la Champions e la Uefa". Il patron viola ha parlato a 'Cinque minuti di recupero' su Rai 1: "La prima cosa che disse Montella a Firenze fu che bisognava divertire ed era quello che volevamo tutti. La contestazione dello scorso anno? In dieci anni è stata la prima contestazione. Il calcio è una montagna russa: dopo sei mesi abbiamo cambiato molto, non ci aspettavamo una partenza così, anche perchè molti giocatori si sono conosciuti solo ad agosto. Il primo ad essere stupito sono io". Il 2013 potrebbe rivedere anche il ritorno di Andrea Della Valle in Lega Calcio: "A gennaio ci sarà l'elezione del nuovo presidente e questo sarà un passo importante ma ho degli ottimi dirigenti che mi rappresentano bene - spiega Della Valle -. Nel calcio italiano ci sono da rifondare molte cose. Siamo rimasti scottati dalla situazione in cui ci trovammo anni fa: adesso dobbiamo riprovarci". Anche Della Valle, come il presidente del Parma Tommaso Ghirardi, vuol dire qualcosa su Zeman. "Sinceramente non ho capito la battuta di Zeman sul 'vento del nord' - dice il dirigente della Viola -. La Roma è a tre punti dalla Champions, siamo tutti lì: nord, centro e sud". Sono praticamente a zero i rapporti con la Juventus dopo il caso Berbatov. "Non ci sono rapporti particolari adesso - dice -. La questione estiva è passata, non voglio far polemica". Infine, un ricordo di suo padre Dorino, scomparso nel marzo scorso: "L'esempio di mio padre? E' stata una figura importante per me ed è molto presente anche adesso in azienda: sarebbe bello far passare il suo messaggio di semplicità nel calcio di oggi". Leggi i commenti I commenti dei lettori 
Luigi Sementa è il nuovo esperto di sicurezza per Scampia. Il presidente dell’VIII Municipalità, Angelo Pisani, lo ha nominato con un decreto, annunciandolo nella cerimonia per gli auguri: il generale dei carabinieri Sementa, ex comandante della polizia municipale, con il nuovo incarico non retribuito guiderà l’Ufficio sicurezza per strada e Anticrimine della Municipalità Napoli Nord. «A giorni sarà lo stesso generale  ha detto Pisani  a illustrare il programma e la composizione della nuova squadra di esperti della legalità che lavorerà in tandem con l’Osservatorio anticamorra dell’ex procuratore Lepore». «Assicureremo  spiega Sementa  la presenza sul territorio e con le istituzioni locali soprattutto scuole e chiese, per contrastare il fenomeno criminalità». E Pisani: «Ci dissociamo da chi vuole solo politicamente strumentalizzare un territorio a danno della maggioranza dei cittadini onesti che vi risiedono. Così abbiamo deciso di dare un altro segnale al territorio: non si vive di chiacchiere e demagogia. Servono fatti e non solo brevi manifestazioni. Siamo pronti a continuare a lavorare insieme a tutte le forze dell’ordine e istituzioni con queste guide esperte». 
Il Cardinale Angelo Bagnasco, Presidente della Cei, ha commentato al Giornale radio Rai, intervistato da Paolo Corsini per il Gr1 delle 08.00 di domani mattina, l'Agenda Monti presentata oggi dal Premier nel corso della conferenza stampa di fine anno. Bagnasco ha detto che Monti "ha presentato un modo, una strada, che mi pare sia offerta alla riflessione seria e onesta di tutti, indistintamente, creando secondo le scelte di ciascuno un consenso, una posizione. Mi pare sia un metodo innovativo sotto questo profilo e tutti quanti, se vorranno, nel mondo politico e nella gente potranno misurarsi su queste proposte concrete". Più in generale, il Cardinale ha poi indicato quale siano i punti di riferimento irrinunciabili per chiunque sarà il nuovo premier: "Sarà affrontare le problematiche economiche, occupazionali, della famiglia, dei giovani, dello stato sociale e dello sviluppo, problematiche sociali e antropologiche, ma che richiedono una base: il rispetto della persona in quanto tale nella sua completezza, quindi nei valori portanti, fondamentali, come la vita - sempre, in qualunque situazione - la famiglia, secondo la nostra tradizione, la tradizione Universale - il papà, la mamma, i figli - e la libertà, la libertà di educazione, la libertà religiosa. Separare questi due aspetti sarebbe veramente disastroso un progresso a metà non credo abbia molte possibilità". Il Presidente della Cei ha poi indicato quale sia, a suo avviso la strada maestra per uscire dall'attuale crisi economica: "Uscire dalla crisi vuol dire innanzitutto una maturazione della coscienza generale sui propri doveri oltre che sui propri diritti da parte di tutti, all'interno di uno stile di onestà e di responsabilità dalle Istituzioni, alle associazioni, ai singoli. Per quanto riguarda il futuro immediato auspichiamo che i sacrifici fatti in questi mesi possano avere dei frutti concreti e rapidi". Anche il cardinale Tarcisio Bertone, segretario di Stato vaticano, ha parlato, ma in termini generali, della situazione italiana. "E' un momento molto difficile, lo sento anche dalle molte famiglie che chiedono aiuto, io vorrei sottolineare subito una cosa, se il tessuto sociale delle nostre comunità non si è ancora lacerato inesorabilmente questo è merito soprattutto del valore portante delle famiglie". Argomenti elezioni politiche 2013 Leggi i commenti I commenti dei lettori 
Centossessantuno seggi saranno pronti sabato per l'appuntamento del 29 dicembre. Centoventotto in provincia, trentatré a Torino, meno della metà di quelli organizzati per le primarie del 25 novembre. La macchina elettorale per mettere in graduatoria i parlamentari torinesi è avviata. Ancora una volta peserà sulle spalle dei volontari: saranno 1200 fra presidenti e scrutatori. Si farà un solo giorno di pausa per i festeggiamenti il giorno di Natale e poi l'organizzazione riprenderà. I venti candidati (18 bersaniani e due renziani, Lepri e Fregolent) sono impegnati con la campagna elettorale sprint: volantini, mail, telefonate, social network. I ricorsi, a partire da quello del No Tav Sandro Plano, sono stati respinti: alcune firme non erano regolari. Qualcuno sceglie i manifesti, come la segretaria provinciale Paola Bragantini, che si scrolla dalle spalle le accuse: "Che saranno mai due manifesti con lo slogan del partito nazionale per la partecipazione al voto per le primarie?". Il clima è fortemente competitivo: c'è chi si lamenta per il numero sbilanciato di seggi in alcune circoscrizioni considerate privilegiate (la Cinque e la Sei) e chi denuncia l'utilizzo massiccio di call center. Tutti sono impegnati nei calcoli per capire quanti dei venti in corsa hanno chance reali di conquistare uno scranno a Roma. Ipotesi variabili, anche se pare ormai definita la quota che si riserva Bersani: tre persone sul Senato e tre per la Camera, provincia di Torino. Capolista compresi. Qualche dubbio sul numero dei vip sul collegio Piemonte 2. Il 29 dicembre si voterà dalle otto alle 21 e alle urne potranno andare tutti coloro che hanno votato alle primarie del 25 novembre e/o del 2 dicembre (iscritti quindi nel registro Italia Bene Comune) e tutti gli iscritti al Partito Democratico nel 2011. In provincia di Torino questi ultimi sono 8.900. Al primo turno, quello dove l'affluenza era stata più alta, delle primarie Bersani contro Renzi avevano votato in provincia di Torino 101mila elettori, in città 44 mila. Si vota presso le sedi del Pd della propria zona di residenza e negli altri seggi elencati già da ieri sul sito www. pdtorino. it. Sulla scheda si deve scrivere il nome del candidato e si possono esprimere due preferenze, tenendo però presente che se i nomi indicati sono due, devono essere quelli di un uomo e di una donna. In caso contrario il voto sarà annullato. 
