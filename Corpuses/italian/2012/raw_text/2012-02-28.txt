MILANO - Un anno e mezzo fa l'addio dell'amministratore delegato Alessandro Profumo. Ora è la volta di Dietr Rampl, il presidente tedesco che aveva assunto la carica nel 2005, in seguito all'incorporazione del colosso tedesco Hvb. Nel breve volgere di una stagione, i vertici dell'istituto di piazza Cordusio sono stati rivoluzionati. A vincere, ancora una volta, sono state le Fondazioni bancarie che detengono la maggioranza (seppure relativa) del capitale della banca. A darne notizia è stato uno scarno comunicato emerso alla fine di una maratona in consiglio di amministrazione: "Il presidente Dieter Rampl - si legge  - ha informato il cda della propria decisione di non essere disponibile per un ulteriore mandato". A quanto si è potuto ricostruire Rampl era impegnato in prima persona per un board più snello, composto da amministratori con competenze e con profili più internazionali. Già al Forex di Parma aveva fatto sapere di essere disposto a rimanere alla guida del gruppo solo con un accordo degli azionisti, italiani ed esteri, sulla governance. Ma le fondazioni sono al lavoro per sostituire il presidente tedesco con un nome italiano. Nella riunione di oggi - da quanto si è appreso - non è uscita una decisione sul numero dei consiglieri e molto tempo è stato dedicato all'autovalutazione degli stessi amministratori, sulla base delle indicazioni arrivate da Bankitalia. Proprio sulla composizione del board il confronto sarebbe salito nei toni fino alle minacce del possibile passo indietro. Sul numero e sul profilo dei consiglieri si è accesa la discussione nel board di oggi, che è partita dallo schema emerso dal comitato governance della scorsa settimana. E a convincere il manager tedesco del passo indietro è stato anche l'atteggiamento delle pricipali fondazioni, preoccupate di mantenere l'attuale peso nella governance. Si fanno già i nomi dei possibili successori di Rampl: si parla di Fabrizio Saccomanni, direttore generale di Bankitalia e Gian Maria Gros-Pietro. Al board, durato oltre sei ore, ha partecipato tra gli altri il vicepresidente Farhat Omar Bengdara, ex governatore della Banca centrale libica, tra i grandi soci della banca anche dopo la diluizione a seguito del recente aumento di capitale da 7,5 miliardi. In una compagine azionaria che vede il fondo di Abu Dhabi, Aabar, come maggior socio col 6,5%, Leonardo Del Vecchio ha intanto confermato di aver raddoppiato la sua partecipazione. 
Sulla vicenda delle 900 scimmie provenienti dalla Cina e destinate per la sperimentazione scientifica alla ditta Harlan a Correzzano, in Brianza, la Procura di Monza ha aperto un fascicolo a modello 45, ovvero senza ipotesi di reato né indagati. L'inchiesta conoscitiva è stata avviata in seguito all'esposto presentato dall'ex ministro Michela Vittoria Brambilla, che si è mobilitata con alcune associazioni animaliste. Oltre all'ex ministro anche due privati hanno scritto alla magistratura monzese. Nel documento firmato dall'ex ministro si fa riferimento alla notizia dell'arrivo di macachi destinati allo stabilimento di Correzzana (a pochi chilometri da Monza) della Harlan e si confida in un intervento nell'ipotesi si verificasse una violazione delle norme in materia di tutela del benessere degli animali. Da un'ispezione effettuata dai Nas - su richiesta del ministro della Salute, Renato Balduzzi - nei tre stabilimenti della ditta Harlan, non è stata rilevata alcuna irregolarità. 
CANNES -  L'Italia Under 21 è ormai una potenza europea. La conferma viene dall'1-1 conquistato stasera sul campo della quotata Francia. Una squadra, quella transalpina, che nelle qualificazioni a Euro 2013 è a punteggio pieno, con quattro vittorie ottenute in altrettante partite e senza mai aver subito reti. Il gol di Paloschi al 25' della ripresa della sfida odierna ha fermato a 519 minuti l'imbattibilità del portiere Ahamada. Un dato che fa capire il livello raggiunto dalla squadra azzurra. SI GIOCA ALLA PARI  - I ct Ferrara e Mombaerts schierano i titolari a dimostrazione che Francia-Italia non è mai davvero un'amichevole. Il tecnico azzurro fa esordire il solo Verratti, giocatore del Pescara, ex fantasista inventato da Zeman come centrocampista centrale. Il ct della Francia si affida in attacco al solo Lacazette supportato però da Cabella, Kakuta e Khazri. Il primo tempo vive su un sostanziale equilibrio anche se è soprattutto l'Italia a fare la partita. Ma i padroni di casa sono bravi e veloci a ripartire mettendo in difficoltà la nostra retroguardia. Insigne e Destro ci provano dalla distanza ma con scarsa mira. Gabbiadini lavora soprattutto col fisico contro i forti difensori transalpini. L'occasione più clamorosa per l'atalantino arriva al 26' quando salta il portiere in uscita e dal fondo sinistro calcia in porta. E' bravo Varane a recuperare e a salvare di testa. LACAZETTE COLPISCE  - L'Italia insiste, attacca e Destro al 29' sbaglia l'assist decisivo per l'accorrente Saponara. Dopo questa azione la Francia riparte e ci fa male: avanza centralmente il difensore Stambouli, dopo un rimpallo la palla arriva sul fondo destro dove la raccoglie Kakuta che crossa e in area. Lì Lacazette di testa batte Bardi. E' un gol che l'Italia subisce nel suo momento migliore. Ma gli azzurrini non si scompongono e nel finale del tempo vanno vicini all'1-1. Isimat-Mirin al 39' è decisivo in chiusura su Destro, pronto a colpire a porta vuota. Poco dopo Insigne ci prova al volo ma la sfera termina sul fondo. PALOSCHI NON SBAGLIA - La ripresa vede in campo volti nuovi. Per Ferrara entrano Donati e El Shaarawy al posto di Santon e Destro. Il primo quarto d'ora del secondo tempo è giocato male dall'Italia, troppo molle e prevedibile. Una svolta al match arriva con la nuova girandola di cambi. Paloschi e Fausto Rossi entrano al posto di Gabbiadini e Saponara. Al 20' potrebbe già essere 1-1 ma un incredibile recupero di Corchia ferma Florenzi davanti alla porta sguarnita. Al minuto 24 arriva finalmente il meritato pareggio: grande azione sulla sinistra di Florenzi che crossa in area. Paloschi anticipa di testa il forte difensore del Real Madrid, Varane, e batte Ahamada. Arriva un altro blocco di sostituzioni (alla fine saranno sette per la Francia e sei per l'Italia), ma non succede altro. Anche se la Francia rischia a più riprese di venire infilata dai veloci Paloschi e El Shaarawy. Come al 41' quando il milanista al 41' viene fermato da Varane in area transalpina. Finisce allora 1-1. Un pareggio giusto vista la partita nel suo complesso anche se una eventuale vittoria azzurra non avrebbe scandalizzato nessuno. La sensazione è che ritroveremo Francia e Italia assolute protagoniste nella fase finale dell'Europeo 2013. Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
GENOVA - Il giorno dopo le dichiarazioni che hanno creato una infinità di polemiche, Gianluigi Buffon mostra di essere concentrato solo sulla gara contro gli Stati Uniti: "Non devo digerire niente, non sono stato nemmeno teso. Sono serenissimo, penso solo a fare il mio lavoro e ad aiutare la squadra a fare una bella prestazione", ha spiegato ai microfoni Rai. "Non ho creato io il putiferio. Quello che ho detto ho detto, quanto si è creato non mi ha toccato ed è questa la cosa più importante per chi fa il mio lavoro e sa con chi deve trattare". Rassicurato sulle condizioni di Cassano, che ha fatto visita agli azzurri durante l'allenamento ("L'ho trovato allegro ed in forma, spero che ottenga presto il benestare per tornare a fare cose importante con noi"), Buffon: "L'abbiamo preparata bene e vogliamo fare bella figura qui a Genova, dove l'ultima volta che volevamo scendere in campo è stato impossibile farlo (riferimento a Italia-Serbia, sospesa per gli incidenti creati dai supporters ospiti, ndr)". Infine Buffon replica anche a chi ha ventilato una amnistia per chi è coinvolto nello scandalo scommesse, condividendo il no espresso dal presidente del Coni:   "Petrucci ha ragione, la sua posizione sulla proposta di amnistia sportiva per il calcioscommesse è giusta. D'altra parte la vicenda è così grossa che si rischia di infangare chi non c'entra nulla con la malavita, come Bonucci, su cui metto la mano sul fuoco". Prima chiamata nella Nazionale maggiore per Fabio Borini, che ovviamente manifesta tutto il suo entusiasmo: "Ho pensieri positivi, mi porta grande fiducia essere in questo gruppo di campioni, tra l'altro mi fa piacere essere il piu' piccolo". Per Borini, convocato dal ct dell'Under 21 Ciro Ferrara per la gara in Francia, un salto di qualità: "E' stato curioso arrivare in hotel con l'under 21 domenica sera e poi la mattina dopo partire subito per Genova ed aggregarmi con la nazionale maggiore. Spero che domani ci sia spazio anche per me, sarebbe una cosa grande per me e la mia carriera, arrivare in nazionale e giocare è un onore e un privilegio che non tutti hanno". Un pensiero anche per il tecnico della Roma: "A Luis Enrique devo tanto per questa stagione, mi ha dato fiducia anche dopo l'infortunio che mi ha portato via molto. De Rossi? Luis Enrique e' inflessibile, le regole erano state stabilite all'inizio della stagione, credo sia una persona di grande carattere e carisma. Io in ritardo alla riunione tecnica? E' difficile, mi presento sempre 20' prima...". Leggi i commenti I commenti dei lettori 
I hope you guess my name… Al via oggi con lo spettacolo “Cinquanta urlanti, quaranta ruggenti,  sessanta stridenti” di Dewey Dell, su coreografia di Teodora  Castellucci, la rassegna teatrale “Pleased to meet you (hope you guess  my name)”; il progetto portato aventi dalla Fondazione Circuito Teatrale  del Piemonte in collaborazione con l’assessorato alle Politiche  giovanili della Regione Piemonte. In programma, cinque stagioni nei  comuni di Asti, Biella, Busca, Caraglio, Cuneo, Grugliasco e Mondovì,  interamente dedicate alle nuove creatività del settore teatrale e  coreutico. Dal testo di “Sympathy for the Devil” dei Rolling Stones, il  titolo della kermesse  (“Piacere di conoscerti, spero che tu immagini il  mio nome”) che ne esprime la finalità: offrire l’opportunità ai nuovi  autori, interpreti, drammaturghi, danzatori, coreografi e registi di  presentarsi al pubblico attraverso il loro lavoro in cinque “piazze”  piemontesi. Tutti gli spettacoli si terranno al Teatro Toselli di Cuneo,  alle 21. Tra le prossime date in calendario “ Canzoni del secondo  piano” di Francesca Cinalli e Stefano Botti il 9 marzo; “Riccardo³” con  Paolo Faroni, Maria Concetta Gravagno, Bluscit il 4 aprile. Info www.comune.cuneo.gov.it/ cultura/teatro/pleased-to- meet-you.html INCONTRI IMPATTO TERRITORIALE Il dibattito “Impatto di una trasformazione sul territorio” si tiene  alle 21 alla Biblioteca Civica Centrale in via della Cittadella 5:  intervengono l’urbanista Romano Plantamura, il docente di Storia  dell’architettura Guido Montanari, il docente di Tecnologia  dell’architettura Rossella Maspoli, ed Ezio Boero, autore del volume “La  Spina 3 di Torino” (Impremix). Info www.unioneculturale.org INTEGRAZIONE SOMALA Per il ciclo di incontri “Le guerre dimenticate 2012 – La migrazione  delle vittime dei conflitti”, alle 20.45 alla Biblioteca Civica di via  Valobra 102 a Carmagnola si parla di “Somalia: I - Integrazione” con la  mediatrice culturale Zahra Osman Ali e in collaborazione con la  Cooperativa Sociale O.R.So . Info www.comunisolidali.org NONNI PUERICULTORI Per “Gli appuntamenti”, alle 10 all’Unione Industriali in via Fanti 17  il pediatra Giuseppe Ferrari, da sempre impegnato nella tutela della  qualità della vita dell’infanzia e in un’appassionata attività  divulgativa, parla de “Il ruolo dei nonni nella moderna puericultura”.  Info 011/5718246 . ECO JUKE BOX Dalle 18 alle 20 al Bistrot Turin in via Po 21b si organizza una  “Merenda sinoìra con ex libris juke box dedicato a Umberto Eco”.  Ingresso 10 euro merenda inclusa; info e prenotazioni bistroturin@libero.it e 011/6989032 e 347/4975197 . APERI-PAD PER I BAMBINI Alle 20.30 a CasaSlurp! Cibo & Design, in via XX Settembre 2 il  Rotary Club Torino Lamarmora in interclub con il Rotary Club Torino  Polaris e il Rotaract Torino Lamarmora organizza l’evento  “Aperi-pad>” a favore dei bambini dell’Ospedale Infantile Regina  Margherita. Nel corso della serata, le insegnanti presenti racconteranno  come si svolge l’attività didattica in corsia, illustrando tutti i  vantaggi e le potenzialità del nuovo strumento tecnologico. BLAH BLAH BIKE Per la rassegna “Young Wood”, al Blah Blah in via Po 21, la serata è  dedicata al mondo delle due ruote: dalla bici fissa al contropedale,  dalle bici da corsa alle vecchie Graziella, il tutto presentato e  spiegato da esperti del settore, quegli appassionati che conservano  ancora nel magazzino il pezzo ideale per rendere la tua bicicletta  un’opera d’arte. Soundtrax by Foxhoud. Info www.blah-blah.it ANIMALI UN S.O.S. ANIMALISTA Come cercare casa a un animale abbandonato? A chi rivolgersi per  prestare servizio di volontariato? Chi contattare per adottare un  cucciolo? Come ogni mercoledì, dalle 14 alle 16 un volontario animalista  ospite della redazione torinese di “Repubblica” risponde ai quesiti e  raccoglie gli appelli dei lettori allo 011/5169641 . APERICENA BENEFIT Entro giovedì è necessario prenotare il proprio posto all'apericena  benefit di AgireOra di domenica 4 marzo che si terrà dalle ore 18.30  alle 21 al circolo Natural... mente veg (ex circolo dei Buongustai) in  corso Casale 204/l. Si tratta di un menu vegano, 100% vegetale con una  offerta minima di 13 euro. Prenotazioni a piemonte@agireora.org NEW ENTRIES Il canile di Pinerolo presenta ai lettori i nuovi arrivati nella struttura di accoglienza e ricovero: Otello, entrato a gennaio 2012, nato nel 2011, meticcio maschio di  taglia media che vive recluso in un box da quando i vecchi proprietari  l'hanno abbandonato per strada. Sandy, entrata a gennaio 2012, nata nel  2010 è un bassotto di femmina di taglia molto piccola; è stata  maltrattata, ma ha ancora voglia di credere che ci sia un'opportunità in  arrivo. Tanti cuccioli: due neri, di tre mesi e mezzo, a pelo raso e di  taglia medio-grande, e cinque di due mesi, futura taglia medio-piccola.  Info www.canilepinerolo.it SPERIMENTAZIONE ANIMALE Per il ciclo di incontri, organizzato da Animalincittà, giovedì 1 alle  20.45 a Cascina Roccafranca in via Rubino 45 si parla di  “Sperimentazione animale: è indispensabile per la ricerca scientifica?”  con Stefano Cagno, dirigente medico ospedaliero dell’azienda ospedaliera di Desio e Vimercate. Info 011/4436250 . LIBRI VALANGHE IN TRONCEA Il Museo Regionale di Scienze Naturali presenta il volume “Valanghe in  Val Troncea” di Andrea Rostagno (Alzani Editore) con Maria Cristina  Prola di Arpa Piemonte, alle 17 in via Giolitti 36. Info www.mrsntorino.it UN ANNO PIEMONTESE Alle 21, nella Sala Toniolo di Palazzo Ceriana-Mayneri in corso Stati  Uniti 27, si organizza la presentazione del volume “Un anno in Piemonte  2011 - decima edizione”, di Beppe Gandolfo. Con l'autore interverranno Sergio Chiamparino e Raffaele Guariniello. Info 011/3245411 . NIENTE EMOZIONI Alle 18 al Circolo dei Lettori in via Bogino 9, Diego De Silva presenta  il suo libro “Sono contrario alle emozioni” (Einaudi) con Luciana  Littizzetto: un nuovo capitolo della sgangherata vita dell’irresistibile  avvocato napoletano. Info www.circololettoi.it AMORE LA SCRITTURA Alle 21 al Circolo dei Lettori in via Bogino 9, il fondatore della  Libera Università dell’autobiografia di Anghiari, Duccio Demetrio  presenta il suo saggio “Perché amiamo scrivere” (Raffaello Cortina).  Info www.circololettori.it TRE CATTIVE RAGAZZE Alle 15 alla Biblioteca Civica di piazza Italia 2 a Canale si tiene la  presentazione del libro “Tre cattive ragazze” (Neos) di Cristina  Quaranta: una drammatica vicenda di magia, superstizione, ingenuità,  scaltrezze e sopraffazione nel quale il lettore rimane impaniato come in  un incantesimo. Info www.neosedizioni.it MUSICA LA BOHEME AL REGIO Alle 17.30 al Piccolo Regio Puccini in piazza Castello, nell’ambito  delle “Conferenze del Regio”, il giornalista Alberto Mattioli presenta  l’opera “La bohème” di Giacomo Puccini, in scena al Teatro Regio dal 6  al 17 marzo. L’ingresso è libero; info www.teatroregio.torino.it MERCE VIVO LIVE Alle 18.30 alla Feltrinelli Express della Stazione di Porta Nuova, i  Merçe Vivo presentano i pezzi del nuovo album  “Lasortedelcanecheleccalalama” (I Dischi del Midollo), densi di richiami  alla letteratura italiana. Info 011/5620830 . PARANIGHT RADIO Al Cafè Liber in corso Vercelli 2 nuova diretta di Paranight Radio con  ospite Luca Pisu, bassista dei Fratelli di Soledad, che si racconterà al  pubblico e suonerà in acustico. Aperitivo dalle 19.30, inizio diretta  ore 21.30; info www.cafeliber.it 
BRUXELLES - E' scontro diplomatico tra Unione Europea e Bielorussia. Gli ambasciatori dei Ventisette a Minsk sono stati richiamati in patria per consultazioni e i rappresentanti bielorussi accreditati nelle capitali europee sono stati convocati da ciascun ministero degli Esteri. Lo ha annunciato il capo della diplomazia Ue, Catherine Ashton in una nota. L'iniziativa è stata assunta al termine di una riunione dei rappresentanti dei Ventisette a Bruxelles in risposta all'analoga misura assunta dalla Bielorussia contro l'Ue e la Polonia dopo le sanzioni adottate ieri in sede Ue contro 21 esponenti dell'apparato giudiziario e di polizia del Paese governato con pugno di ferro da Alexander Lukashenko. In precedenza Ashton aveva ritirato il proprio rappresentante a Minsk e altrettanto ha fatto Varsavia. 
