L'assessore comunale all'educazione Rosa Maria Di Giorgi si candida alle primarie per la scelta dei parlamentari del Pd. Lo ha annunciato lo stesso assessore stasera a margine di un'iniziativa a Firenze. Di Giorgi ha spiegato di aver parlato della questione con il sindaco Matteo Renzi che ha dato il suo assenso. L'assessore nelle recente campagna del sindaco per la scelta del candidato premier del centrosinistra si è schierata con Renzi. "Per me saranno primarie vere e intendo giocarmele fino in fondo", ha detto Di Giorgi. 
MILANO - Tutto facile per il Milan che batte 3-0 senza troppi affanni la Reggina negli ottavi di finale di Coppa Italia e vola ai quarti dove affronterà la Juventus di Antonio Conte. Ai rossoneri è bastato il minimo sforzo per avere la meglio di un avversario privo dei suoi uomini più pericolosi, compreso l'ex Comi. Un Milan a due facce, quindi, sterile e prevedibile nel primo tempo, pimpante nella ripresa. LE RISPOSTE DI ALLEGRI - Al di là del gioco (il match probabilmente non stimolava la fantasia dei rossoneri), le note positive per Allegri arrivano soprattutto dai singoli. La difesa non ha corso praticamente pericoli, merito di un Yepes che, gol a parte, si è mostrato tra i più in forma dei suoi nonostante i 36 anni suonati. A centrocampo si rivedono dopo i rispettivi  infortuni Strasser e Muntari che si sono scambiati il testimone nella ripresa e che a questo punto rappresentano una ipotetica alternativa al lungodegente De Jong. Entrambi non hanno brillato, ma rivederli in campo per la prima volta in stagione è pur sempre un punto di partenza. La nota più positiva è sicuramente la prestazione del giovanissimo Niang. Era forse l'uomo più atteso alla vigilia dopo le voci di mercato e il diciassettenne franco-senegalese ha zittito tutti con il gol della tranquillità. IL MATCH - E' la Coppa Italia e lo si vede subito, non solo per gli spalti praticamente deserti, ma anche per il ritmo tenuto in campo dai giocatori del Milan. I rossoneri, infatti, controllano il match senza mai premere sull'acceleratore, così, nelle uniche due azioni degne di nota, a recitare la parte del protagonista ci pensa il portiere reggino Facchin che prima sventa in uscita un tiro da distanza ravvicinata di Pazzini, poi salva sulla linea di puro istinto su un colpo di testa di Yepes. Nella ripresa i rossoneri trovano subito il vantaggio con Yepes che di testa raccoglie un cross dalla destra di Emanuelson che, un attimo prima, aveva servito Robinho con un cross dalla bandierina, la conclusione del brasiliano, però, veniva salvata sulla linea da Rizzato. Sotto di un gol gli uomini di Dionigi si allungano alla ricerca del pareggio lasciando ampi spazi ai rossoneri che ringraziano. Facchin deve prima salvare sul neo-entrato Niang, poi superarsi su un diagonale di Abate dal vertice dell'area di destra e su una girata al volo di Pazzini dai 16 metri. Al 34', però, l'estremo reggino non può nulla sul rasoterra di Niang dai 13 metri che mette un'ipoteca sul discorso qualificazione. Due minuti più tardi ci pensa Pazzini (in fuorigioco) a spegnere le pur flebili speranze ospiti con un rigore in movimento col pallone che si infila sotto l'incrocio dei pali. E' l'ultima grande emozione di un match discreto, condizionato forse anche dal gelo di Milano. Milan-Reggina 3-0 (0-0) Milan (4-2-3-1): Abbiati; Abate, Zapata, Yepes (40' st Acerbi), Antonini; Flamini, Strasser (31' st Muntari), Emanuelson; Robinho (10' st Niang), Pazzini, Bojan. (51 Coppola, 59 Gabriel, 2 De Sciglio, 8 Nocerino, 92 El Shaarawy). All.: Allegri Reggina (3-5-2): Facchin; Freddi, Ely, Bergamelli (38' st Di Bari); D'Alessandro, Rizzo, Castiglia, Bombagi, Rizzato; Fischnaller (29' st Hetemaj), Campagnacci (19' st Barilla'). (22 Baiocco, 16 Da Silva, 28 Louzada, 10 Viola). All.: Dionigi. Arbitro : Calvarese Reti : nel st 6' Yepes; 34' st Niang; 36' st Pazzini NOTE: Recupero: 0' e 3' Angoli: 10-2 per il Milan Ammoniti: Bombagi, Freddi, Strasser, per gioco scorretto Spettatori: 3.661. Leggi i commenti I commenti dei lettori 
NEW YORK - Non ci sarà un’altra Rice al Dipartimento di  Stato. L’ambasciatrice all’Onu Susan Rice ritira la propria candidatura  al posto che Hillary Clinton sta per lasciare e che fu già di Condoleezza.  È una azione irrituale perché è la stessa Rice a formalizzare in una lettera  a Barack Obama l’uscita dal totonomine: troppe polemiche sul suo nome, i  repubblicani continuavano ad a ccusarla di aver coperto la verità su Bengasi ,  tacendo sotto elezioni il ruolo di Al Qaeda e dando la colpa al film  americano anti-Islam. Ma il ritiro dell’ambasciatrice è la mossa più  diplomatica che l’amministrazione di Barack potesse mettere in atto per  ricucire con l’opposizione. Poco prima che la lettera fosse spedita, e  le “dimissioni” da candidata fossero accettate da Obama in uno  statement, la Casa Bianca ha fatto trapelare che la scelta del prossimo  capo della Difesa (anche Leon Panetta è in scadenza) possa  addirittura cadere su un ex senatore repubblicano, Chuck Hagel. E mentre si  andava disegnando il nuovo risiko dell’amministrazione, un altro annuncio  da 1600 Pennsylvania ha acceso nuova luce su tutta l’operazione:  il presidente ha fatto sapere di aspettare la visita di John Boehner,  lo Speaker della Camera che qualche ora prima aveva ribadito l’ennesimo no  alla proposta di Obama sul fiscal cliff. La testa di Susan dunque merce di  scambio per l’accordo più difficile dell’anno? “Se nominata, sono convinta  che il processo di conferma davanti al Congresso sarebbe lento, causerebbe  problemi e sarebbe di danno a te e alle nostre urgenti priorità nazionali e  internazionali: il paese non lo merita” scrive la Rice a Obama nella lettera  in cui  “rispettosamente” gli chiede di non considerarla più, rilanciando così le quotazioni di John Kerry per il posto. È una  decisione sofferta ma evidentemente concordata. Barack aveva difeso con  veemenza e pubblicamente la scelta di Susan, vent’anni di esperienza sul  fronte della politica estera e dei diritti umani, dall’amministrazione  di Bill Clinton in poi. E di fronte agli attacchi più spietati, in  testa quelli del suo ex sfidante John McCain, Obama aveva fatto capire  senza mezzi termini che toccare Susan era toccare lui stesso: “Dovranno vedersela con me”. Chiaro dunque che  al presidente toccava tenere il punto: e a lei aiutare  l’amministrazione ad uscire dal vicolo cieco. La maledizione di Bengasi,  con la morte dell’ambasciatore Chris Stevens, ha rischiato di travolgere  l’amministrazione e le stesse elezioni. Prima con le accuse, fatte proprie da  Mitt Romney in campagna elettorale, di aver coperto il ruolo di Al Qaeda. E  poi, dopo che la polemica aveva toccato anche la Cia, poi autotravolta  dallo scandalo del suo capo, l’ex generale Petraeus, fedifrago confesso,  ha rischiato appunto di bloccare l’intero rimescolamento di carte  che Obama si prepara a fare: dal Dipartimento alla Difesa fino al  Tesoro dove presto dovrebbe lasciare anche Tim Geithner. Politica estera  e politica economica si intrecciano adesso proprio nel rush finale. Nella  sua dichiarazione Obama ha difeso Susan, ha condannato “gli attacchi  scorretti e fuorvianti di queste settimane” e ha ricordato che la Rice  continuerà nel suo prezioso ruolo di ambasciatrice all’Onu (anche se già si vocifera di una promozione a Consigliere per la Sicurezza) e, sottolineando  come “la sua decisione dimostra la forza del suo carattere e il suo  ammirabile impegno a ergersi al di sopra delle politiche del momento, per  mettere i nostri interessi nazionali sopra a ogni cosa”. Ma “le politiche del  momento” sono già al lavoro. Incassata la vittoria morale dell’addio di  Susan, il capo dell’opposizione, John Boehner, è tornato subito a bussare  alla Casa Bianca per incontrarsi a discutere ancora una volta del  benedetto fiscal cliff. Senza l’accordo prima di Natale, scatteranno i tagli  al bilancio e gli aumenti di tasse che potrebbero riportare gli Usa, e  il mondo intero, in una nuova recessione. Un costo altissimo: riuscirà  il sacrificio dell’ambasciatrice, e la ciliegina della Difesa a un  ex repubblicano, ad evitare agli Usa l’insopportabile pena? Argomenti filmislam 

Ettore Manno: "Siamo tornati al tempo dei comuni, manca solo il pedaggio per passare sul ponte". Massimo Iotti : "Bizzarro incentivare il turismo facendo pagare un'imposta". Marco Bosi: "Cosa cambia spendere sei euro in più per un turista che vuole venire a Parma? Marco Vagnozzi: "Ci sono i castelli della Loira, ci devono essere anche quelli della provincia di Parma". 
MILANO - Soddisfatto a metà Massimiliano Allegri dopo il successo per 3-0 sulla Reggina che permette al Milan di accedere ai quarti di finale di Coppa Italia dove troverà la Juventus. "Per affrontare bene tutte le partite devi avere sempre la giusta intensita' - ammette -. Non abbiamo giocato un buon primo tempo a livello tecnico, eravamo molto compassati, abbiamo avuto l'occasione di sbloccarla subito con Pazzini, ma non ci siamo riusciti. Poi queste sono sempre partite difficili. Nel secondo tempo abbiamo fatto meglio. La Juventus? Ora pensiamo al Pescara, e' la cosa piu' importante. Dobbiamo vincere per poter recuperare i punti persi all'inizio. In questo momento non passiamo parlare ne' di primo, ne' di secondo, ne' di terzo posto. C'e' solo da vincere piu' partite possibili". Plauso a Niang in conclusione: "Ha fatto bene, ma bisogna farlo crescere con tranquillita'". ORGOGLIO DIONIGI - Non ha nulla da recriminare ai suoi, invece, il tecnico reggino Dionigi. "Abbiamo tenuto molto bene contro un Milan quasi al completo. Peccato, perche' fino all'1-0 siamo rimasti in gara. Dobbiamo comunque essere contenti di quello che hanno fatto i ragazzi". Molti titolari erano rimasti a Reggio Calabria, un motivo di rammarico in piu'. "Noi dobbiamo pensare al campionato, c'e' una classifica che non ci permette ancora di giocare partite come queste con tutti i titolari. Sono comunque contento della prestazione di chi e' sceso in campo stasera". Leggi i commenti I commenti dei lettori 
"A tutti si concede la frase 'ha fatto almeno questo..'. L'onore delle armi. Anche il critico più feroce riconosce alla sua vittima un piccolo insignificante merito". Inizia così l'ultimo post di Beppe Grillo che attacca duramente il premier Monti condannandolo alla damnatio memoriae per mancanza di "tracce" che possano tramandare ai posteri, spiega, la sua esperienza di governo. E se Mussolini (per il prosciugamento delle paludi pontine), Nerone (per la Domus Aurea), Brunetta (perchè conosce - ironizza - "la ricetta originale della pasta e fagioli"), Berlusconi (per aver "evitato il carcere"), Fassino (per aver avuto "una banca), D'Alema ("per la barca") o Mastella (per la "piscina a forma di cozza"), Grillo si chiede per cosa si può assegnare un "almeno" a "rigor Montis". "Ho pensato - scrive il leader del M5S - allo spread, il suo unico alibi governativo, ma lo spread non si è turbato più che tanto dalla sua prossima dipartita e neppure i titoli di Stato che anzi chiudono in rialzo. Certo, lo ammetto, sono leggermente prevenuto dopo una debacle degna di Caporetto, con disoccupazione, debito, tassazione alle stelle e aziende che muoiono come le mosche d'inverno e il PIL che sprofonda". "Ho pensato quindi - prosegue il comico genovese - che l'almeno di Monti fosse la sua reputazione internazionale, nessuno è profeta in patria. Vederlo abbracciato spesso alla Merkel e a Hollande come a due salvagenti personali era più che un indizio di almeno". Citando diversi giornali stranieri dal Ft, al New York Times, fino al Daily Telegraph, tutti critici - negli articoli citati - nei confronti delle politiche economiche di Monti, Grillo concede un polemico "almeno" al premier: "Almeno si toglie dalle balle", concludendo con la solita chiosa: "Ci vediamo in Parlamento. O fuori o dentro. Sarà un piacere". Leggi i commenti I commenti dei lettori 
