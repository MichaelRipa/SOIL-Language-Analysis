Crollo dell'affluenza in Sicilia. Le percentuali alle 22 Sicilia 1 / 44,90% (nel 2008, 54,46%) Agrigento / 42,37 (52,90) Caltanissetta / 42,37 (52,90) Palermo 45,44 / (55,71) Trapani 46,86 / (54,56) Sicilia 2 / 47,14 (55,98) Catania / 48,07 (57,78) Enna / 46,29 (52,88) Messina / 45,56 (56,82) Ragusa / 50,44 (55,28) Siracusa / 45,77 (53,03) 
Aspettavano tutti Balotelli, che invece è stato il grande assente della partita. O meglio, ha trovato sulla sua strada uno straordinario Handanovic, che per due volte gli ha negato il gol. Pazzesca la parata sul colpo di testa del grande ex, che da dieci metri ha indirizzato forte e preciso sotto la traversa. Tutti, in quel momento, hanno pensato che il destino in fondo si stesse compiendo, con il timbro di Balotelli a chiudere praticamente il derby. La risposta è stata invece fragorosa, esplosiva, con Handanovic che è andato a togliere il pallone con uno scatto di reni pazzesco. Altrettanto ha fatto Abbiati nel secondo tempo, capace di superarsi su Guarin e chiudere una prima volta la strada all'Inter. Ecco, anche lui ha reclamato un ruolo da protagonista, prima di arrendersi - incolpevole - sul colpo di testa di Schelotto, che è andato a chiudere un pareggio che probabilmente non accontenta nessuno. Inter e Milan hanno fatto un piccolo passo avanti in classifica, senza però trovare quella sterzata in classifica che avrebbe dato un senso alla loro giornata. Un pareggio, quello tra le due milanesi, che rende ancora più ingarbugliata la corsa alla Champions League. Sì, perché oggi la Lazio ha la possibilità di staccarsi nuovamente dal gruppo: la partita con il Pescara, in caso di successo per Petkovic, significherebbe un piccolo solco dalle inseguitrici dirette. Intanto però sono salite Catania e Roma, con la Fiorentina che resta alla finestra e per il maltempo scenderà in campo a Biologna soltanto di martedì. Insomma, un turno di campionato che ha non è ancora finito, anzi vivrà ancora 48 ore molto intense, ma ha già detto molto. Ha detto che per le prime posizioni ci sarà da soffrire e sarà indispensabile tenere i nervi ben saldi. Non si corre soltanto per lo scudetto, con il Napoli che cerca di preparare a Udine il big-match di venerdì contro la Juve, ma si corre anche per entrare di corsa nel salotto europeo. Nel prossimo turno, infatti sono in programma altri due scontri diretti. Un Milan-Lazio che sa quasi di spareggio e, perché no?, anche Catania-Inter. Maran è lì, grande sorpresa del campionato, condottiero di una squadra che ci ha preso gusto. Di un club che da anni non sbaglia un allenatore. Anche questo è il segreto. Leggi i commenti I commenti dei lettori 
ROMA - Il Psg non sente la pressione del Lione, vincitore nel pomeriggio sul Lorient, e batte il Marsiglia 2-0 nella classicissima del calcio francese, tornando al comando con tre lunghezze di vantaggio sull'OL. Serata piena di significati per la squadra di Ancelotti, a partire dall'esordio di David Beckham, entrato al 76' al posto di Javier Pastore. Lo spice boy è riuscito anche a mettere lo zampino nella rete del raddoppio: una verticalizzazione per Menez, sul cui traversone basso Ibrahimovic ha toccato in rete da pochi passi. Nel primo tempo, un autogol di N'Kolou su conclusione di Lucas aveva spianato la strada per i parigini. RISULTATI 26^ GIORNATA VENERDI' Nizza            - Reims               2-0 SABATO Rennes           - Sochaux             2-2 Ajaccio          - Lille               1-3 Evian TG         - Montpellier         0-1 Nancy            - St.Etienne          0-3 Troyes           - Bastia              0-0 Valenciennes     - Tolosa              0-0 DOMENICA Lione            - Lorient             3-1 Bordeaux         - Brest               0-2 Paris SG         - Marsiglia           2-0 Leggi i commenti I commenti dei lettori 
MILANO Alla fine tutto è rimasto come prima, ma il derby di Milano ha confermato l'ottimo stato di forma del Milan e un'Inter in risalita dopo la batosta di Firenze. A San Siro finisce 1-1 con un tempo per parte, ma i rimpianti sono tutti per i rossoneri che nella prima frazione di gara avrebbero potuto dilagare se non fosse stato per un Handanovic formato "super" che per ben tre volte ha negato la gioia del gol al grande (e fischiatissimo!) ex, Mario Balotelli. In classifica nulla si muove: le due squadre restano divise da un solo punto con la Lazio che lunedì, in casa col Pescara, può allungare in chiave terzo posto. L'unica nota stonata di una serata caratterizzata dallo show in campo sono sicuramente i fischi, i cori e le banane gonfiabili della Curva Nord nei confronti del loro ex beniamino. Balotelli, salvo un tentativo di zittire i supporter nerazzurri, si è comportato in maniera esemplare, segno che la cura Milan inizia a funzionare. TROPPI SPRECHI NEL PRIMO TEMPO - Mezzo pieno o mezzo vuoto? Comunque lo si veda, il bicchiere del Milan è mezzo pieno. Certo, il rammarico per non aver portato a casa i tre punti dopo lo straordinario primo tempo in cui l'Inter è stata di fatto messa alle corde, è enorme, ma c'è da dire che il calo fisico della ripresa dei rossoneri è dovuto principalmente al grande spreco di energie psico-fisiche che la sfida di Champions contro il Barcellona ha comportato. Non era facile oggi per la banda di Allegri che non hanno rischiato praticamente nulla (se non una conclusione di Guarin prontamente deviata da Abbiati), ma che si è ritrovata a subire il gol di Schelotto nel momento di maggiore pressione dei padroni di casa. Ora ci sarà una settimana di tempo per ricaricare le batterie e tornare a premere sull'acceleratore in vista della prossima Champions: domenica a San Siro arriva la Lazio per quello che si presenta come un match da dentro o fuori. L'INTER SI ACCONTENTA - Se il Milan può ritenersi tutto sommato soddisfatto della gara, in casa Inter le valutazioni non sono affatto negative. I nerazzurri, dati per sfavoriti alla vigilia, sono riusciti a limitare i danni nel primo tempo quando De Sciglio da una parte e Abate dall'altra hanno fatto il buono e in cattivo tempo, merito del grande lavoro di El Shaarawy a sinistra e Boateng a destra che costringevano in continuazione Nagatomo e Zanetti ad accentrarsi per la marcatura lasciando libere le due corsie laterali. Stramaccioni nella ripresa è corso ai ripari invertendo i due terzini e dando maggiore equilibrio in mezzo al campo, poi la mossa Schelotto ha fatto il resto. Nota di merito per i due centrali di difesa, Ranocchia (in dubbio fino all'ultimo) e Juan Jesus, che stasera sono stati quasi impeccabili, cancellando la disastrosa prova di Firenze. Positiva anche la gara di Guarin, il più attivo degli attaccanti e sicuramente più a suo agio in mezzo al campo che non dietro le punte. LA GARA - Gara dai due volti col Milan imponente nel primo tempo. Parte subito forte la squadra di Allegri che dopo aver sfiorato il gol con De Sciglio trova il vantaggio con un esterno destro di El Shaarawy da dentro l'area di rigore. L'Inter è tutta in un diagonale di Cassano da fuori area e alla mezz'ora rischia il tracollo se non fosse per Handanovic che deve superarsi per ben tre volte su Balotelli: prima su un colpo di testa ravvicinato, poi su un tap-in dal limite dell'area piccola, quindi su una punizione dai 20 metri. Nella ripresa l'Inter ritrova equilibrio e Guarin sfiora il pari su un traversone dalla destra di Palacio, Abbiati è reattivo a deviare sulla propria destra dove Cassano dalla linea di fondo colpisce il palo esterno. Al 26' Nagatomo pennella un cross dalla sinistra per l'inserimento di Schelotto che elude la marcatura di Mexes e di testa infila Abbiati. Il Milan risponde con Muntari, ma il sinistro da fuori del ghanese termina a lato. Nel finale ci prova anche il neo-entrato Niang, ma Handanovic respinge con i pugni. E' l'ultima emozione di un derby giocato a ritmi elevatissimi dal Milan nel primo tempo e con ordine tattico dall'Inter nella ripresa. INTER-MILAN 1-1 (0-1) INTER (4-2-3-1): Handanovic; Nagatomo (32'st Chivu), Ranocchia, Juan Jesus, Zanetti; Gargano, Cambiasso (24'st Schelotto); Guarin, Palacio, Alvarez (29'st Kuzmanovic); Cassano In panchina: Belec, Carrizo, Mbaye, Pasa, Benassi, Jonathan, Stankovic, Kovacic, Rocchi. Allenatore: Stramaccioni MILAN (4-3-3): Abbiati; Abate, Zapata, Mexes, De Sciglio; Nocerino, Montolivo, Muntari (46'st Ambrosini); Boateng (36'st Niang), Balotelli, El Shaarawy (42'st Bojan) In panchina: Amelia, Gabriel, Yepes, Antonini, Zaccardo, Salamon, Traore', Pazzini, Bojan. Allenatore: Allegri ARBITRO: Mazzoleni di Bergamo RETI: 21'pt El Shaarawy; 26'st Schelotto NOTE : serata fredda, terreno in buone condizioni, spettatori 70.000 circa. Espulso al 30'st il viceallenatore del Milan Tassotti. Ammoniti: Mexes, Muntari, Ranocchia, Juan Jesus, Montolivo, Zapata. Angoli: 4-1 per il Milan. Recupero : 0'; 4'. Leggi i commenti I commenti dei lettori 
INCONTRI & EVENTI OPERAZIONE WOLFGANG Per i “Caffè Letterari”, alle 15 all’Unione Industriale in via Vela 17  l'autore Mario T. Barbero presenta il suo libro “Operazione Wolfgang”  (Pintore). Interviene Luciano Borghesan. Info 011/5718246 . GIALLO & NERO Nell'ambito della rassegna “Giallo e Nero”, l'associazione I colori del  Libro organizza alle 18 da Steamboat, l’aeronave del fantastico in via  Po 53, l’incontro “Pavesio Editore - Bacon Chicago 1936 e Bacon Roma  1937 (un maiale detective)” con l’autore Marco Natale e l’editor Fulvio  Gatti. Info 338/5318777 . LA OGGERO GIALLA Alle 18 al Centro Pannunzio in via Maria Vittoria 35/h, Margherita  Oggero dialogherà con Marina Rota sul tema “Il giallo sotto la Mole:  personaggi, plot, atmosfere dei gialli ambientati a Torino dai maestri  Fruttero e Lucentini alle nuove rilevazioni editoriali”. Nell’occasione  la scrittrice firmerà le copie del suo ultimo romanzo “Un colpo  all'altezza del cuore”. Info www.centropannunzio.it DIALOGHI FILOSOFICI Alle 18 al Circolo della Stampa in corso Stati Uniti 27, ripartono i  “dialoghi filosofici” con Guido Brivio promossi dall’Ordine dei  Giornalisti: in programma un’intervista a Laura Curino, attrice e  autrice teatrale torinese. Info 011/533890 e www.odgpiemonte.it MUSICA RIGAMONTI PER TUTTI Per la rassegna “Giovani per tutti”, alle 20.30 nella sala Cinquecento  del centro congressi del Lingotto in via Nizza 280, Miriam Rigamonti  interpreta musiche di Schumann (“Variazioni Abegg op. 1”), Brahms (“6  Klavierstücke op. 118”), Chopin (“Fantasia op. 49”, “Barcarole op. 60”) e  Skrjabin (“Sonata n. 2 op. 19”). Biglietto 3 euro; info 011/6677415 e www.lingottomusica.it PIEMONTE & SCHUMANN “Dal Piemonte a Schumann” è il titolo del concerto che propone  l’Accademia Corale Stefano Tempia alle 21 al Teatro Vittoria in via  Gramsci 4; in programma pagine di Felice Alessandro Radicati (“Trio per  archi op. 20”), Paolo Giuseppe Ghebart (“Quartetto in sol minore”),  Robert Schumann (“Quintetto in mi bemolle maggiore per pianoforte e  archi op. 44”) interpretate dal Trio Arché composto da Massimo Marin,  Dario Destefano, Francesco Cipolletta, Umberto Fantini e Kristina  Porebska. Ingresso 18/12 euro; info 011/5539358 e www.stefanotempia.it POLINCONTRI CLASSICI Nel bicentenario della nascita di Wagner, per il ciclo di  conferenza-audizioni “Polincontri Classica”, alle 18 all’auditorium del  Politecnico in corso Duca degli Abruzzi 24, il musicologo Corrado Rollin  conduce la lezione-concerto “Fino al Walhalla in treno, ovvero il  wagnerismo e i suoi effetti collaterali”. Info 011/5647926-7806. LA NOVECENTO DEL REGIO Alle 20.30 al Teatro Regio in piazza Castello 215, la Filarmonica '900  del Teatro Regio diretta da Timothy Brock esegue in sincrono la colonna  sonora durante la proiezione del film “Il monello” di Charlie Chaplin  del 1921, con esecuzione dal vivo delle musiche di Charlie Chaplin. Info 011/8815241-2 . AURORA SAX & PIANO Per le “Aurore Musicali”, alle 20.45 all’auditorium dell’Educatorio  della Provvidenza in corso Govone 16/a si tiene il concerto “Sassofono e  pianoforte: Dal classico al jazz” con Daniele Gancitano e Gilberto  Bonetto. Ingresso 5 euro; info 011/595292. TEATRO LA LUNA IN UN GIORNO Alle 21 al Teatro Astra in via Rosolino Pilo 6 va in scena lo spettacolo  “La luna in un giorno” ispirato a F. G. Lorca, presentato in prima  nazionale al “Festival Teatro a Corte 12”: creazione collettiva degli  artisti del terzo anno di alta specializzazione, progetto pilota della  Scuola di Cirko Vertigo. Info 011/5634352 e www.casadelcirco.com JACK E IL SUO GRUPPO Alle 21 al Teatro Agnelli in via Sarpi 11 Assemblea Teatro propone lo  spettacolo “Jack Frusciante è uscito dal gruppo” dall’omonimo testo di  Enrico Brizzi su adattamento e riduzione teatrale di Renzo Sicco per la  regia di Marco Pejrolo, con musiche eseguite dal vivo dai Funky Village.  Ingresso 10/8 euro; info www.assembleateatro.com CINEMA TUTTO SU AUDIARD Tre proiezioni nella sala tre del Cinema Massimo in via Verdi 18  nell'ambito della rassegna “Eroi molto discreti. Omaggio a Jacques  Audiard”: “Sulle mie labbra” del 2001 alle 16.15; “Tutti i battiti del  mio cuore” del 2005 alle 18.30 e “Il profeta (Un Prophète)” del 2008  alle 20.30. Info www.museocinema.it JESUS CHRIST SUPERSTAR Alle 15 alla bibliomediateca Gromo in via Serao 8, per il ciclo  “Autunno, inverno, primavera, estate e ancora autunno. Cinque stagioni  per Lalla Romano”, si proietta la pellicola “Jesus Christ superstar” del  1973 di Norman Jewison. Info www.museocinema.it 
MILANO - E' un Andrea Stramaccioni tutto sommato soddisfatto quello che si presenta al termine del derby pareggiato 1-1 in rimonta contro il Milan. Il tecnico, però, non vuol sentir parlare di Inter in affanno contro il Milan. "Credo che globalmente possa essere il risultato giusto. Il Milan ha fatto un grande primo tempo, ci ha messo in difficolta', l'Inter e' rientrata con lo spirito di riprendere la partita e abbiamo finito meglio noi, in crescendo mentre il Milan stava soffrendo. Grazie anche agli interventi di Handanovic il pareggio e' stato meritato". "Abbiamo finito meglio di loro, ma nel primo tempo con grande onesta' ci hanno messo in grandissima difficolta', andando vicini al raddoppio piu' di quanto noi al pareggio - ammette Stramaccioni che poi ammette -. Non eravamo partiti malissimo, fino al gol ci mettevano in difficolta', ma eravamo sempre presenti psicologicamente. Dopo il gol, che e' nato da una palla persa, abbiamo sbandato un pochino. Ma il calcio - dice ancora - e' fatto anche cosi', poi siamo stati bravi negli spogliatoi a mettere motivazione e organizzazione". Nel primo tempo, ragiona Stramaccioni, "ci ha messo in difficolta' Boateng da un lato che costringeva Zanetti a 'stringere', mentre Nagatomo dall'altra parte seguiva El Shaarawy e De Sciglio arrivava, poi nella ripresa con Zanetti non abbiamo sofferto piu'". Cassano prima punta: "Secondo me lo puo' fare benissimo, ho parlato con lui dopo l'infortunio di Milito e questo ruolo lo ha fatto a Cluj e lo ha fatto qui, non e' un attaccante da finalizzazione ma da passaggio per chi si inserisce. E' vero che l'infortunio di Milito e' pesante ma dobbiamo trovare soluzioni soddisfacenti: Cassano puo' fare questo ruolo, lo ha fatto molto bene anche questa sera prendendo falli". Per Stramaccioni "le critiche piu' ingiuste sono quelle nei confronti della squadra: a me e' giusto che si critichi, non ho il pedigree da serie A. Anche a Firenze ad esempio abbiamo fatto una bruttissima partita ma il giorno dopo la Lazio ha perso una partita estremamente pesante a Siena e la loro e' stata vista come un brutto passo falso, la nostra come una tragedia. C'e' troppa volubilita' nel giudizio: io ci metto la faccia e va bene, ma c'e' troppo cambiamento di giudizio". Il tecnico ricorda che l'Inter "ha cambiato tanto a causa dei tanti infortuni. Ci siamo dovuti inventare soluzioni in corsa: questo lo sanno i giocatori, lo sa il presidente, secondo me l'Inter sta lavorando bene, abbiamo avuto tanti infortuni e dobbiamo ogni volta cambiare, ad esempio il tridente che era il nostro punto di forza". ZANETTI: "ORA E' TUTTO APERTO" - "E' stato un derby molto intenso, nel primo tempo il Milan ha fatto meglio di noi, ma poi l'Inter ha fatto di tutto per pareggiare. Ora è tutto molto aperto, io sono contento soprattutto per il nostro secondo tempo, per come abbiamo affrontato la partita", ha detto capitan Zanetti. Il leader nerazzurro ha sottolineato poi "la serata speciale per Schelotto, siamo contenti per lui. Gli è arrivata questa possibilità e l'ha sfruttata al meglio. Siamo tutti contenti per lui". LA GIOIA DI SCHELOTTO - Il grande protagonista della serata è stato Ezequiel Schelotto, autore del gol del pareggio: "Il gol? Iniziare con un gol nel derby davanti a tutti i tifosi dell'Inter è un'emozione incredibile. Si è parlato tanto, anche troppo, di quello che ho fatto fuori dal campo. Le lacrime dopo il gol sono per tutto quello che è successo in questi mesi. Lo dedico ai miei sei fratelli in tribuna, venuti in Italia per la prima volta, e alla mia fidanzata Cecilia. E vorrei ringraziare la società, Moratti, i dirigenti, il mister e i compagni che mi hanno accolto benissimo. Ho soltanto una parola: grazie". "All'intervallo il mister ci ha chiesto di tirare fuori la rabbia e tutto quello che avevamo dentro - ha detto il centrocampista -. Abbiamo avuto tante occasioni da gol e alla fine il pareggio ci sta pure stretto. Ma è un punto importante, dobbiamo continuare così". Io sono venuto qua a dare una mano - ha concluso l'argentino -, devo rispondere in campo alla fiducia che mi viene data". HANDANOVIC: "LA PARATA PIU' DIFFICILE SU BALOTELLI" - "Le parate sono tutte importanti e difficili perchè non sai mai se riesci a parare o meno. Quella che reputo più difficile è quella su Balotelli nella ripresa perchè c'era anche Nocerino libero alle spalle. Siamo contenti per come è andata dopo un primo tempo in cui siamo andati in difficoltà, ma siamo stati bravi a riprenderci", commenta il portiere Samir Handanovic "Lo scontro con Balotelli? Non l'ha fatto apposta, ho rivisto anche in tv: è normale che sia andato sulla palla, purtroppo io sono andato di testa e lui di piede, però non l'ha fatto di proposito. I fischi verso di lui? Non penso l'abbiano infastidito, è forte, ha fatto la sua partita, ha avuto le sue occasioni. Meno male che le ha sbagliate, e si va avanti". Leggi i commenti I commenti dei lettori 
MILANO - "Quando l'avversario è moribondo devi ucciderlo". Massimiliano Allegri usa una metafora forte per definire l'1-1 maturato tra Inter e Milan. Detto ciò, il tecnico rossonero analizza la gara con una certa soddisfazione.  "Non sono arrabbiato. Anzi sono contento per quello che ha fatto la squadra questa sera, costruendo diverse palle gol e concedendo molto poco all'Inter, soprattutto nella prima frazione. Nella ripresa, poi, siamo un po' calati e Abbiati ha compiuto un intervento miracoloso. Eravamo un pò stanchi, è vero; ma potevamo portare a casa i tre punti. Infatti, avremmo dovuto far girare di più e meglio la palla". "Quando abbiamo gestito bene la sfera siamo arrivati al tiro e non abbiamo subìto alcun contropiede. Quando invece abbiamo avuto fretta non solo non siamo arrivati alla conclusione, ma abbiamo prestato anche il fianco alle loro ripartenze. Su loro gol sono stati bravi sia Nagatomo che Schelotto. Ma il problema non è il gol subìto. Infatti, bisognava difendere un po' meglio; ma soprattutto bisognava essere più incisivi nella prima frazione e mettere dentro la palla nelle 3-4 occasioni nitide che abbiamo sciupato, mancando di poco il meritato raddoppio" Sulla falsa partenza del Milan: "Le mie squadre iniziano la stagione sempre un po' male e su questo, assieme allo staff tecnico, stiamo riflettendo e stiamo lavorando. Futuro? I complimenti del presidente Berlusconi, tipo quelli ricevuti ieri, fanno sempre piacere. La stagione, però, è ancora lunga e complicata e su essa siamo tutti concentrati". BERLUSCONI: "BUON PARI, GIOCAVAMO IN TRASFERTA" - "Due punti buttati via? No, in trasferta va bene così", ha commentato Silvio Berlusconi. "Il calcio è il calcio, nel primo tempo ho visto grandi cose - ha aggiunto -. Ho fatto i complimenti a El Shaarawy per un grande gol". E ad Allegri? "Non l'ho visto, era impegnato con le interviste ma gli ho lasciato i saluti", ha spiegato il presidente rossonero, che è fiducioso per il ritorno di Champions contro il Barcellona: "Siamo sempre fiduciosi, se non lo fossimo - ha notato - non lavoreremmo nel calcio". Prima della partita, ai microfoni di Sky, Berlusconi ha glissato su una domanda a proposito dell'addio di Cassano. "Quando devo dare dei giudizi negativi su una persona mi astengo, come in questo caso". EL SHAARAWY: "CONTENTO PER IL GOL, PECCATO PER IL PARI" - "Il gol è stata una grandissima soddisfazione, sono veramente contento. Allo stesso tempo sono dispiaciuto per il pareggio perché comunque, per come si era messa nel primo tempo, era una gara da vincere che potevamo chiudere. In ogni caso è un punto guadagnato quindi avanti così", ha detto Stephan El Shaarawy. Sul futuro: "Se in settimana rinnovo fino al 2018? Non lo so, devo ancora sentire il dottor Galliani" Leggi i commenti I commenti dei lettori 
Lunedì 25 febbraio Corso Grosseto Lungo Stura Lazio Via Pietro Cossa Corso Trapani Martedì 26 febbraio Corso Grosseto Lungo Stura Lazio Via Pietro Cossa Strada Lanzo Mercoledì 27 febbraio Corso Grosseto Lungo Stura Lazio Via Pietro Cossa Corso Orbassano Giovedì 28 febbraio Corso Grosseto Lungo Stura Lazio Via Pietro Cossa Corso Massimo d'Azeglio Corso Tazzoli Corso Orbassano Corso Cosenza Corso Siracusa Corso Galileo Ferraris Corso Allamano Corso Salvemini Via Botticelli Corso Vercelli Corso Giulio Cesare Corso Romania Strada San Mauro Lungo Dora Voghera Via Passo Buole Via Onorato Vigliani Corso Settembrini Strada del Drosso Via Plava Via Biscaretti di Ruffia Venerdì 1° marzo Corso Grosseto Lungo Stura Lazio Via Pietro Cossa Corso Unità d'Italia Corso Tazzoli Corso Siracusa Corso Agnelli Via Botticelli Corso Vercelli Corso Giulio Cesare Corso Romania Strada San Mauro Strada Traforo del Pino Viale Agudio Via Passo Buole Via Onorato Vigliani Corso Settembrini Corso Orbassano Strada del Drosso Via Plava Via Biscaretti di Ruffia Sabato 2 marzo Corso Grosseto Lungo Stura Lazio Via Pietro Cossa Corso Quintino Sella Domenica 3 marzo Nessun accertamento Si ricorda inoltre la postazione fissa di Corso Regina Margherita n. 401/A 
