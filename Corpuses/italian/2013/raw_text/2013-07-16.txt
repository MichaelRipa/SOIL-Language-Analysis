VANCOUVER - Tutti lo avevano sospettato e detto dall'inizio, ma ora c'è la conferma ufficiale: Cory Monteith, 31enne star di Glee trovata morta in una stanza d'albergo a Vancouver domenica, è stato ucciso da un mix di eroina e alcol. Una ricaduta, dopo l'uscita dalla rehab di qualche mese fa. Una ricaduta fatale. La morte dell'attore, reso celebre dalla serie tv e legato sentimentalmente a Lea Michelle, sua collega sul set, ha commosso il mondo dello showbiz e quello dei fan. Su Twitter la sua scomparsa è stato uno degli argomenti più frequenti nelle ultime 72 ore. Aveva alle sue spalle una lunga storia di abuso di droga e alcolici, ma dall'ultima disintossicazione sembrava stare meglio, dicevano tutti. Davanti all'hotel dove è morto continua il via vai di persone - parenti, amici e semplici fan - che lasciano fiori e pensieri. [[ge:rep-locali:repubblica:63024158]] Argomenti glee lutti cory monteith 
Peggio di così non poteva finire. A scrivere la parola fine sulla lunga trattativa per la cessione del club biancorosso sono i Matarrese, che nella tarda serata di ieri, attraverso un comunicato stampa definiscono "inaccettabili e addirittura offensive" le nuove condizioni proposte da Montemurro e Rapullino nella bozza del preliminare riveduta e rispedita proprio ieri ai proprietari del Bari. "Rivelano inequivocabilmente l'inesistenza di alcuna volontà negoziale", un altro passaggio velenoso. Ma c'è di più, perché "La Salvatore Matarrese S. p. a. riserva ogni opportuna azione risarcitoria per la grave violazione della regola codificata dall'art. 1337 c. c., imputabile in via diretta ed esclusiva al comportamento pre-contrattuale tenuto dalle società La Nuova Meridionale Grigliati S. r. l. e Sideralba S. p. a.". Nel finale si rincara la dose." Antonio Matarrese, al suo rientro dal viaggio all'estero per impegni professionali, terrà una conferenza stampa per illustrare e documentare le predette circostanze. Ogni dichiarazione lesiva della reputazione della Salvatore Matarrese S. p. a., dell'A. S. Bari S. p. a. e dei loro soci, al pari di qualunque eventuale forma di istigazione al compimento di reati in loro danno, da chiunque resa con qualsiasi mezzo di comunicazione, verrà denunciata dinanzi alle Autorità competenti". 
LONDRA - E' arrivato il sì definitivo del parlamento inglese al Marriage Bill, la legge che equipara completamente le coppie omosessuali a quelle eterosessuali. Il via libera è arrivato, in seconda lettura, alla Camera dei Comuni dopo l'approvazione di ieri, con piccole modifiche, della Camera dei Lord. A questo punto manca solo il sigillo reale, che è atteso in settimana. A quel punto i primi matrimoni gay nel Regno Unito si dovrebbero svolgere nel 2014. La legge ha avuto l'appoggio sia del Labour che dei Liberaldemocratici ma nel corso del dibattito era diventata più che visibile la spaccatura all'interno dei Tories di David Cameron. Lo stesso premier era intervenuto personalmente per spingere a il proprio partito a un voto favorevole ma una frangia consistente di conservatori ha continuato a opporre i valori cristiani al matrimonio omosessuale. Una grande folla ha manifestato davanti alla sede del parlamento per dire sì alla legge. "Grazie per il supporto alle nozze gay", si legge sui cartelli. E ancora: "Alcune persone sono gay, fatevene una ragione". [[ge:rep-locali:repubblica:63133110]] Argomenti matrimoni gay nozze gay inghilterra gran bretagna 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
Paternoster e Di Salle (420) e Marta Maggetti (RSX) comandano le classifiche. Bene anche Pilati e Cecchin (420). Miglioriamo anche nei Laser Al Mondiale Youth di Limassol è stato un gran giorno per la giovane Italia della vela. Belli, forti, determinati e finalmente vincenti senza sbavature, i nostri velisti (anzi per meglio dire: le nostre veliste...) si sono presi la testa della classifica in 2 delle 8 classi del campionato, e sono ben messi i almeno altre due classi. Ora Ilaria Paternoster e Benedetta Di Salle, che paiono per lunghi tratti dominare la flotta dei 420 con irrisoria facilità, sono prime in classifica a dispetto della squalifica per bandiera nera di ieri (è entrato lo scarto). E’ vietato abbassare la guardia perchè lo scarto incombe. Ma regatando così, Ilaria & Benedetta non possono temere nessuno. Prima anche Marta Maggetti nel windsurf, e terzi i due azzurri del 420. Una giornata azzurra, azzurrissima. Finalmente senza nero. Vai Cipro, facci sognare. IL RACCONTO DELLA GIORNATA (FIV) Un’altra bella giornata di vela, particolarmente felice per i colori azzurri, oggi a Limassol, dove si sta disputando il Sail First ISAF Youth Sailing World Championship, il Campionato del Mondo giovanile di vela che ha riunito nell’isola di Cipro la bellezza di 351 velisti in rappresentanza di 61 Nazioni e che si concluderà questo venerdì. Oggi i giovani velisti della Squadra Italiana, presente in tutte le otto classi del programma con un totale di dodici atleti, hanno primeggiato nelle classi 420 femminile con l’equipaggio Paternoster-Di Salle e nel windsurf RS:X femminile con Marta Maggetti, che alla fine di questa seconda giornata di regate guidano le rispettive classifiche generali provvisorie. Ricordiamo che gli azzurri sono accompagnati dal Team Manager Gigi Picciau e dai due Tecnici federali Francesco Caricato e Mauro Covre. Di seguito, i risultati di ogni classe, con il dettaglio degli italiani. 420 Girls (28 barche) Detentrici del titolo Mondiale Youth, conquistato l’anno scorso a Dublino, le bravissime Ilaria Paternoster e Benedetta di Salle (Yacht Club Italiano) si confermano ai vertici della categoria e con una giornata super, condita da un’altra vittoria (la terza su cinque regate) prendono il comando della classifica generale (1, BFD, 1, 3, 1 i parziali) davanti alle neozelandesi Smith-Clark. 420 Boys (31 barche) Tre regate anche per il 470 e terzo posto in classifica per Matteo Pilati e Michele Cecchin (Fraglia Vela Malcesine), che si impongono nella prima regata del giorno (6, 3, 1, 18, 8) e sono in corsa per la vittoria finale. In testa i portoghesi Pereira-Cruz (3, 2, 20, 3, 1). WINDSURF RS:X Girls (22 barche) Giornata molto positiva per la giovane sarda Marta Maggetti (Windsurfing Club Cagliari), che dopo l’ottimo inizio di ieri, anche oggi si conferma ai vertici del windsurf femminile e grazie a una notevole costanza di rendimento conquista la vetta della classifica generale provvisoria (2, 7, 3, 2, 2, 3 i suoi ottimi parziali), davanti all’israeliana Heller. WINDSURF RS:X Boys (28 barche) Bene Daniele Benedetti (LNI Civitavecchia), che si mantiene settimo in classifica (10, 5, 4, 3, 9, 12 i parziali), a pochi punti dal podio, mentre l’inglese Kieran Martin prende il largo infilando due primi di giornata (1, 2, 3, 1, 1, 2) e dimostrando una netta superiorità. LASER RADIAL Boys (56 barche) Due le prove disputate nel singolo maschile, con Zeno Gregorin (Sv Oscar Cosulich) che risale in classifica fino al nono posto (16, 12, 21, 10 i parziali) di una classifica ancora molto corta. Fa eccezione lo spagnolo Joel Rodriguez, saldamente al comando dopo le due vittorie di oggi (6, 5, 1, 1). LASER RADIAL Girls (40 barche) Dopo l’esordio difficile di ieri, la triestina Martha Faraguna (Yc Adriaco) guadagna parecchie posizioni e conquista la 14ma piazza della graduatoria generale dopo cinque prove (BFD, 21, 9, 5, 16). In testa c’è sempre la norvegese Host (1, 1, 11, 1, 3). 29ER open (29 barche) Alti e bassi per l’equipaggio romano formato Andrea Criscione-Andrea Pustina (Circolo Velico 3V), che ottengono un secondo posto in una delle tre prove disputate oggi, ma incappano in un'altra squalifica per partenza anticipata, dopo quella di ieri, e sono al 21mo posto della classifica generale (OCS, 16, 13, 2, 23, OCS) che al momento vede saldamente in testa i francesi Rual-Amoros (4, 1, 2, 1, 1, OCS). SL 16 open (15 barche) Gianluigi Ugolini-Giulio Zizzari (Compagnia della Vela di Roma) perdono un paio di posizioni in classifica dopo le tre regate portate a termine oggi e al momento occupano la 12ma posizione (12, 9, 8, 14, 15, 12) nel catamarano SL 16. In testa i kiwi McHardie-Wilkinson, che rafforzano ulteriormente il primato (1, 1, 2, 5, 1, 2) conquistando la terza vittoria su un totale di sei prove. Leggi i commenti I commenti dei lettori 
GORGONZOLA - E' stato arrestato l'uomo che il 10 luglio scorso ha investito e ucciso Beatrice Papetti , 16 anni, a Gorgonzola. Gabardi El Habib, un 39enne magrebino che risiede a Roccello, dopo l'incidente era scappato cercando di far perdere le proprie tracce. Consumato dal rimorso, dopo aver visto le foto della ragazza pubblicate dai siti e dai quotidiani, l'uomo si è presentato col proprio avvocato ai carabinieri della compagnia di Cassano d'Adda, che dopo averlo interrogato a lungo lo hanno arrestato. A spingerlo a costituirsi sarebbero stati anche i consigli ricevuti nella sua moschea: l'uomo, molto religioso, si era confidato durante il Ramadan. L'uomo si era già preoccupato di mettersi al riparo e aveva nascosto la sua auto - un Peugeot Ranch blu metallizzato - nel garage di un amico affinché nessuno potesse vederla o ricollegarla a lui. L'auto di Gabardi El Habib, separato e con un figlio di sette anni, non era stata sottoposta alla revisione periodica. Ai carabinieri ha fornito una confessione breve e completa: "Non ho visto quella ragazza, ho avuto paura, non sono riuscito a pensare e sono scappato". "Solo allora mi sono reso conto di quello che era successo, della tragedia che avevo provocato - ha continuato - E il rimorso è stato troppo forte, alla fine non l'ho più sopportato". Ora è in carcere. Nel corso della nottata i militari hanno ritrovato e sottoposto a sequestro l'autovettura, compatibile con le parti della stessa auto rinvenute sul luogo dell'incidente. I rilievi sull'auto hanno permesso di rilevare danni alla parte  anteriore destra del veicolo, al parabrezza, al paraurti anteriore e la  mancanza dello specchietto destro. La ragazza stava attraversando la strada insieme con un cugino diciottenne, rimasto illeso, quando venne travolta da un'auto giunta a forte velocità che subito dopo l'incidente aveva proseguito la corsa. La ragazza, portata in ambulanza all'ospedale di Melzo, morì in seguito alle gravi lesioni. Tra i primi a soccorrere la giovane c'era anche il padre, in quel momento in servizio come volontario sulle ambulanze del 118. Il gravissimo incidente ha suscitato notevoli polemiche perché su quella strada, secondo i cittadini, vi sarebbero scarsi controlli. Il padre di Beatrice, Nerio Papetti, commenta così la notizia dell'arresto: "Non voglio sentir parlare di scuse né di rimorsi di coscienza. Voglio sia fatta giustizia, non voglio che accadano più tragedie così. O o almeno che si tenti di non farle accadere più". Papetti ha detto anche di non credere ai motivi che hanno spinto l'uomo a consegnarsi ai carabinieri. "La storia del rimorso mi lascia molte perplessità - afferma Dopo una settimana che era fuggito? Dopo aver nascosto l'auto e la tessera del telefono? No, non credo al rimorso... Io credo che il cerchio si era ristretto attorno a lui e non aveva alcuna possibilità di sfuggire". Argomenti gorgonzola pirati della strada 
