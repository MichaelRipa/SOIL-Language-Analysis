MODENA - "Il Pd nazionale è stato un po' troppo spesso in mano a dirigenti che nei loro territori perdevano anche le elezioni di condominio. E ci vengono a spiegare come si organizza il partito, non hanno vinto un'elezione però ci danno la linea". Lo ha sottolineato Matteo Renzi questa sera alla festa del Pd a Modena. Segui Repubblica Bologna su Facebook e Twitter Il sindaco di Firenze ha poi commentato l'azione dei parlamentari 5 Stelle, che sono saliti sul tetto della Camera: "Il Movimento 5 Stelle fa alpinismo istituzionale. C'è qualcuno che può ricordare ai grillini che li paghiamo per risolvere i problemi e non per fare le sceneggiate?". 
None Leggi i commenti I commenti dei lettori 
ROMA - Deve rimandare l'appuntamento con la prima vittoria il Brescia, che coglie il terzo pareggio in altrettante giornate di serie B, fermato sull'1-1 dal Novara allo Stadio Rigamonti. Festeggia invece la prima storica vittoria nel campionato cadetto in 104 anni di storia il Carpi, capace di imporsi per 2-0 sul terreno dello Spezia. Ecco i verdetti dei due anticipi, in attesa del completamento del terzo turno, con le gare in programma domenica . CARACCIOLO ILLUDE IL BRESCIA, RAGGIUNTO DA GONZALEZ - Devono accontentarsi di un altro pari dunque le rondinelle, in vantaggio al 25′ con un preciso colpo di testa dell'Airone Caracciolo su assist di Kukoc dalla sinistra, dopo ua bella azione di Mitrovic. Il pareggio dei piemontesi arriva però al 14′ della ripresa con Gonzalez, che riceve un lancio dalla difesa, entra in area e dalla destra batte Arcari in uscita. Al 27′ gli ospiti restano in dieci per l'espulsione di Bastrini (doppio giallo), ma il Brescia non sa approfittare della superiorità numerica e il match si chiude sull'1-1. In classifica Novara che sale a quota 4 punti, uno in più dei lombardi. CONCAS E INGLESE, PRIMO STORICO SUCCESSO DEL CARPI IN B - Nel primo anticipo, invece, colpo grosso del Carpi al 'Picco'. Con una partita accorta, la squadra emiliana allenata da Stefano Vecchi imbriglia lo Spezia e si porta a casa i primi punti del suo campionato. Al 27′ del primo tempo un cross dalla sinistra di Gagliolo trova impreparata la difesa di casa, sul secondo palo Concas beffa Lisuzzo e sigla il vantaggio. Nella ripresa, al 91′, il raddoppi0 siglato in contropiede dal neo entrato Inglese, bravo a saltare Lisuzzo prima di trafiggere Valentini. La squadra di Stroppa, ridotta in dieci dal 74′ per l'espulsione di Catellani, finisce addirittura in nove per l'espulsione, praticamente a tempo scaduto, di Seymour. Questo primo ko impedisce ai liguri, fermi a 4 punti, di portarsi nei piani nobili della graduatoria. BRESCIA - NOVARA 1-1 (1-0) BRESCIA (4-3-3): Arcari; Mandorlini, Di Ceare, Paci sv (4' pt Freddi), Kukoc; Finazzi (40' st Sodinha), Budel, Coletti; Scaglia, Caracciolo, Mitrovic (23' st Grossi). (Cragno, Camigliano, Zambelli, Bertoli, Benali, Juan Antonio). All.: Giampaolo. NOVARA (4-3-3): Kosicky; Salviato, Mori (42' st Vicari), Ludi, Bastrin; Faragò (12' st Katidis), Buzzegoli, Pesce; Gonzalez, Comi (31' st Nava), Lazzari. (Tomasig, Genevier, Parravicini, Marianini, Rubino, Iemmmello). All.: Aglietti. ARBITRO: Di Bello di Brindisi. RETI: 26' pt Caracciolo (B), 14' st Gonzalez (). ESPULSO: al 27′ st Bastrini (N) per doppia ammonizione. AMMONITI: Freddi (B), Pesce (N), Budel (B). ANGOLI: 6-3 per il Brescia. RECUPERO: 2', 5'. SPETTATORI: 5.000 circa. SPEZIA - CARPI 0-2 (0-1) SPEZIA (4-3-3): Valentini; Baldanzeddu, Lisuzzo, Ceccarelli, Migliore; Bovo, Moretti, Sammarco (12′ st Rivas); Sansovini (34′ Seymour), Ebagua (24′ st Ferrari), Catellani. (Vimercati, Ashong, Henty, Albarracin, Borghese, Appelt). All.: Stroppa. CARPI (4-3-3): Kovacsic; Poli, Romagnoli, Pesoli, Gagliolo; Memushaj, Porcari, Lollo (34′ st De Vitis); Concas, Della Rocca  (24′ st Inglese), Sgrigna (38′ st Di Gaudio). (Nocchi, Letizia, Bertoni, Mbakogu, Sperotto, Pasciuti. All.: Vecchi. ARBITRO: La Penna di Roma 5. RETI: 27′ pt Concas; 46' st Inglese. ESPULSI: Catellani (S) per fallo da dietro al 29' st; Seymour (S) per fallo di reazione al 48' st. AMMONITI: Moretti (S), Sammarco (S), Della Rocca (C), Pesoli (C), Lollo (C). ANGOLI: 5-2 per lo Spezia. RECUPERO: 1'; 4'. SPETTATORI: 6.000 circa. Argomenti serie b Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
NEW YORK - Il numero uno contro il numero due. La finale degli Us Open rinnova la sfida tra Novak Djokovic e Rafa Nadal. Il serbo l'ha conquistata battendo lo svizzero Stanislas Wawrinka, nono nel tabellone, ma soltanto al quinto set: 2-6, 7-6, 3-6, 6-3, 6-4 il punteggio a favore di Djokovic. Lo spagnolo si è sbarazzato agevolmente del francese Richard Gasquet, testa di serie numero 8, per 6-4, 7-6 (1), 6-2. Nadal si è confermato imbattibile sul cemento dove in questa stagione ha vinto a Indian Wells, Montreal e Cincinnati. Dovesse vincere lo Slam newyorkese eguaglierebbe Pat Rafter e Andy Roddick, capaci di trionfare nella stessa stagione in Canada, a Cincinnati e agli US Open rispettivamente nel 1998 e nel 2003. Per Djokovic si tratta della quarta finale consecutiva agli Us Open, la quinta in totale. Il campione serbo vinse a Flushing Meadows nel 2011, a spese di Nadal. Anche Nadal ne ha conquistato uno, nel 2010, battendo Djokovic. I due si sono incontrati in passato in cinque finali importanti. Il serbo si è aggiudicato finora sei titoli del Grande Slam, lo spagnolo 12. E stavolta parte avvantaggiato dal fatto di aver giocato una semifinale nel complesso poco dispendiosa mentre il suo avversario ha dovuto faticare non poco contro un determinato e volenteroso Wawrinka. Sarà la 37esima sfida complessiva tra Djokovic e Nadal: lo spagnolo conduce 21-15 e ha vinto gli ultimi due incontri in semifinale al Roland Garros e a Montreal nel 2013. L'ultimo successo del serbo sempre quest'anno a Montecarlo in finale. Sempre per gli amanti delle statistiche, è la prima volta dal 1996 che entrambe le finali degli Open americani vedranno di fronte il numero uno e il numero due nel mondo. Oggi nel tabellone femminile tocca a Serena Williams e Victoria Azarenka. Argomenti us open 2013 tennis novak djokovic rafael nadal Leggi i commenti I commenti dei lettori 
