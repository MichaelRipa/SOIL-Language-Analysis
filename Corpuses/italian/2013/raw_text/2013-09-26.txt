None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO  - È l'Inter ad aggiudicarsi il posticipo della quinta giornata di Serie A ed agganciare, al secondo posto in classifica, Juventus e Napoli. La Fiorentina esce a testa alta da San Siro, masticando amaro per un primo tempo da protagonista e per il vantaggio, su rigore trasformato da Rossi, dilapidato nel giro di pochi minuti. Dal punto di vista del gioco, i viola convincono per tre quarti di gara, mettendo in seria difficoltà la squadra di Mazzarri, brava a rovesciare il risultato dimostrando lucidità e grande carattere. Sono Cambiasso e Jonathan a firmare un successo prezioso per il morale e per la classifica. MEGLIO I VIOLA NEI PRIMI 45'  - Nel primo tempo, l'Inter lascia il pallino del gioco in mano alla Fiorentina, che fa tanto possesso ma, in proporzione, crea poche occasioni da gol. È uno Joaquin in crescita a creare i più grossi pericoli alla retroguardia nerazzurra, mentre sull'altro fronte Palacio è troppo isolato, complice un'Inter che tiene il baricentro troppo basso, accontentandosi delle ripartenze e subendo troppo la manovra viola. CAMBIASSO RISPONDE A PEPITO  - Gli uomini di Mazzarri tornano in campo dopo l'intervallo con tutt'altro piglio e ne guadagna lo spettacolo. A passare per prima, al quarto d'ora, è la Fiorentina: Marcos Alonso, subentrato all'infortunato Pasqual, accelera sulla sinistra e mette in mezzo per Joaquìn, trattenuto da Juan Jesus. Dal dischetto va Rossi, Handanovic intuisce ma la trasformazione di Pepito è impeccabile. L'Inter reagisce da grande e, dopo aver rischiato di subire lo 0-2 (indecisione di Handanovic su un cross teso di Tomovic), comincia a spingere in maniera molto incisiva. Al 27', su azione da calcio d'angolo, Cambiasso capitalizza la torre di Hugo Campagnaro e scarica a rete con una girata sottomisura, da centravanti consumato. JONATHAN FIRMA IL SUCCESSO, POLEMICO GUARIN  - Non molla la Fiorentina, che va vicina al nuovo vantaggio con il subentrato Ilicic ma cade ancora quando, sul cross di Alvarez, Jonathan evita la chiusura di Mati Fernandez e scarica a rete con un destro potente. Il 2-1 taglia le gambe alla Fiorentina, che rischia di capitolare ancora sul contropiede di Alvaro Pereira (bravo Neto a rispondere sull'uruguagio) e non va oltre una ciabattata di Ambrosini, neutralizzata da Handanovic, in pieno recupero. Il triplice fischio "rimanda" i gigliati al prossimo esame mentre l'Inter procede nella propria marcia che, dopo la sfida di Trieste col Cagliari, prevede l'incrocio pericoloso con la Roma di Garcia. Unico neo, nella serata interista, il gesto di Fredy Guarin, che risponde in maniera polemica ai fischi dei tifosi, aprendo un "caso" di cui, verosimilmente, Mazzarri avrebbe fatto a meno. INTER-FIORENTINA 2-1 (0-0) INTER (3-5-1-1): Handanovic 6, Campagnaro 6.5, Ranocchia 6, Juan Jesus 5.5, Jonathan 7 (40′ st Pereira 6), Guarin 5.5 (22′ st Icardi 5.5), Cambiasso 7, Taider 5 (16′ st Kovacic 6), Nagatomo 6.5, Palacio 6, Alvarez 7 (12 Castellazzi, 18 Wallace, 6 Andreolli, 25 Samuel, 35 Rolando, 16 Mudingayi, 17 Kuzmanovic, 7 Belfodil, 22 Milito). All.: Mazzarri FIORENTINA (4-3-2-1): Neto 6.5, Tomovic 6, G. Rodriguez 6.5, Savic 6.5, Pasqual 6 (36′ pt Marcos Alonso 6.5), Aquilani 5.5 (33′ st Vecino sv), Ambrosini 6, Borja Valero 6, Joaquin 6.5, M. Fernandez 5.5, Rossi 6.5 (24′ st Ilicic 6) (78 Munua, 5 Compper, 4 Roncaglia, 8 Bakic, 66 Vargas, 27 Wolski, 77 Iakovenko, 9 Rebic, 30 Matos). All.: Montella ARBITRO: Valeri RETI : nel st 15′ Rossi su rigore, 27′ Cambiasso, 38′ Jonathan ANGOLI : 6-5 per l'Inter RECUPERO : 2′ e 3′ AMMONITI : Ranocchia, Ambrosini, Juan Jesus per gioco falloso, Nagatomo, Campagnaro per comportamento non regolamentare Argomenti inter fiorentina serie a Leggi i commenti I commenti dei lettori 
MILANO  - "E' andato bene tutto tranne il risultato". Vincenzo Montella torna con l'amaro in bocca dalla trasferta di Milano che resta tabù per la Fiorentina che ha lasciato l'intera posta all'Inter per la 13/a volta su 13 confronti. "Peccato perché abbiamo fatto una grandissima prestazione, giocato con grande personalità, controllato la gara. Quando abbiamo pensato di averla ormai sotto controllo, abbiamo subito due gol particolari. Ma la prestazione rimane. Abbiamo giocato una partita di grande livello contro un avversario difficile e forte". SIAMO SULLA STRADA GIUSTA  - L'allenatore viola non si attacca alle pesanti assenze (Pizarro, Gomez e Cuadrado) pere spiegare la sconfitta: "Abbiamo dei sostituti che hanno bisogno di crescere. Abbiamo dimostrato lo stesso di essere una squadra, soprattutto in questo momento. La strada è giusta, è quella da percorrere, dobbiamo portare avanti i nostri principi di gioco. I risultati arriveranno". Argomenti fiorentina serie a vincenzo montella Leggi i commenti I commenti dei lettori 
MILANO - Walter Mazzarri è soddisfatto della prova dell'Inter sotto tutti i punti di vista. "Per la prima volta quest'anno ci siamo trovati sotto, abbiamo avuto cinque minuti di sofferenza, ma poi, anche grazie ai cambi, siamo riusciti a ribaltare il risultato contro questa grande squadra che ha giocatori tali da poter lottare per lo scudetto", analizza il tecnico la vittoria sulla Fiorentina. Una battuta su Montella e la questione del monte ingaggi: "Gli farò una lezione di economia, più avanti con calma, perché non ha capito come si deve valutare il monte ingaggi". "Oggi non siamo stati abbastanza bravi nelle ripartenze, forse non abbiamo pressato alti come avevamo pensato di fare, ma di fronte avevamo una grande squadra tecnicamente molto forte". Nota stonata Guarin, che al momento del cambio è sembrato infastidito dai fischi di San Siro. "Ha fatto qualche errore, a caldo ha sbagliato. Deve forgiarsi, stare tranquillo, non farci caso e giocare come sa. Chiedo al pubblico di non rumoreggiare fino alla fine della partita, ma il calcio è questo". Altra grande prova invece per Alvarez. "E' un giocatore importante, se migliora ancora, e di margini ne ha, può ricoprire più ruoli e diventare forte come Hamsik". Il paragone con Mourinho:  "È un ottimo allenatore con cui ho ottimi rapporti, ma lui fa il suo gioco e io il mio: lui aveva giocatori diversi, forse l'unica cosa è che può esserci lo stesso spirito di abnegazione da parte dei ragazzi". A proposito di Guarin, il giocatore smorza eventuali polemiche: "Rabbia? In nessun momento. E' stata una giornata buona a livello individuale e sono felice per la squadra. Abbiamo fatto una gara di coraggio e abbiamo vinto. I fischi? Era un momento difficile in campo, non volevo insultare i tifosi, volevo anzi che fossero il 12esimo giocatore in campo - spiega il centrocampista colombiano - Siamo una squadra in costruzione, i tifosi sono importantissimi per noi, soprattutto in casa. Se qualcuno ha capito male chiedo scusa, non volevo insultare nessuno. Ora dobbiamo continuare su questa strada. Lo scudetto? Lo voglio tanto". Importantissima la rete del pari di Cambiasso nel momento migliore della Fiorentina: "Per fortuna abbiamo trovato questa vittoria che chiude tre giorni pazzi. Domenica avevo fatto un gol che aveva un significato solo personale ma poco per la squadra, questo è stato fondamentale e sono contentissimo. La Fiorentina nel primo tempo aveva fatto grande pressing, ma sapevamo che non potevano tenere quel ritmo. Abbiamo colpito nel momento giusto. Messaggio al campionato? No, è un messaggio a noi stessi". Argomenti serie a inter walter mazzarri Leggi i commenti I commenti dei lettori 
ROMA - I precedenti delle gare in programma nel fine settimana nei campionati più giocati racchiudono, come sempre, tante curiosità interessanti. Iniziamo dalla serie A dove spicca il dato relativo al derby di Torino che termina con l'esito " No Goal" da 8 sfide consecutive e, inoltre, vede i granata non andare a segno da ben 730', ovvero dal gol di Cauet nel 2-2 datato 24/2/2002. Complessivamente il Toro non vince il duello in casa da 7 incontri. Come se non bastasse c'è un altro tabù da sfatare per Ventura che non ha mai battuto Conte in 6 confronti. ROMA-BOLOGNA, 9 "GOAL" CONSECUTIVI IN A - Roma-Bologna finisce in " Goal" da 6 confronti all'Olimpico che diventano addirittura 9 di fila se si tiene conto solo dei duelli in campionato. I giallorossi hanno nella formazione felsinea un bersaglio davvero gradito se è vero che le segnano in casa da 26 partite (ultimo digiuno lo 0-0 del 18/4/76). Infine da segnalare che la Fiorentina segna al Parma al Franchi da 11 gare consecutive e che il Catania è sempre andato in gol al Massimino in 6 precedenti con il Chievo. CESENA-PESCARA, E' "X" DA 7 CONFRONTI - In B il dato più sorprendente è relativo a Modena-Padova, sfida che non vede uscire il "2" da ben 20 confronti. Ma non vanno trascurate neppure le 7 " X" consecutive che caratterizzano il duello tra Cesena e Pescara. SUNDERLAND-LIVERPOOL, 7 "UNDER" DI FILA - In Inghilterra balzano agli occhi i 7" Under" di fila che accompagnano Sunderland-Liverpool. Fulham-Cardiff, invece, da 5 sfide termina puntualmente in " Over" e " Goal". Lo Stoke segna in casa al Norwich da ben 17 precedenti (0-0 il 7/5/77), il Manchester United al WBA da 11. All'Old Trafford il West Bromwich non passa da 15 confronti, ovvero dal 3-5 datato 30/12/78. REAL-ATLETICO, 11 DERBY SENZA IL "2" - In Spagna occhio a Celta-Elche, reduce da 6 " Goal" e 5 " Over" consecutivi. Non solo: i galiziani hanno sempre segnato nei 16 precedenti complessivi a Vigo. In tal senso sono in striscia anche la Real Sociedad, in gol contro il Siviglia a San Sebastian da 12 duelli, il Villarreal, che segna a Siviglia al Betis da 9 incontri e il Real Madrid, a bersaglio negli ultimi 8 derby interni contro l'Atletico. I Colchoneros non espugnano il Bernabeu da 11 sfide, ovvero dall'1-3 datato 31/10/99. Infine attenzione a Granada-Ath. Bilbao che non finisce con l'esito "1" da 6 confronti. EINTRACHT-AMBURGO, E' "GOAL" DA 10 SFIDE - In Germania la fa da padrone Eintracht-Amburgo, che termina in " Goal" da ben 10 precedenti. Il Bayern batte il Wolfsburg a Monaco da 13 partite di fila (e gli segna da 18), il Borussia Dortmund piega il Friburgo da 6 confronti (e non ci pareggia da 8). La " X" manca da 7 duelli anche in Bayer Leverkusen-Hannover. RENNES-NANTES, 9 "NO GOAL" CONSECUTIVI - In Francia c'è Lione-Lille che è reduce da 9 " Goal" consecutivi e vede i padroni di casa andare a segno da 11. La imita Sochaux-Valencienne che finisce in " Goal" da 5. Al contrario, Rennes-Nantes termina puntualmente con l'esito " No Goal" da 9 confronti. Al Marsiglia, infine, porta bene la trasferta a Lorient dove ha sempre segnato in 10 precedenti. Leggi i commenti I commenti dei lettori 
