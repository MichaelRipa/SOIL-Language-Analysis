TORINO - Gianluigi Buffon celebra la festa per lo scudetto con l'orgoglio del capitano: "Quando diventi capitano di una squadra vuol dire che è passato un po' di tempo, Io sarei contento se i tifosi della Juve fossero orgogliosi che io li possa rappresentare. Io sono felice di poter stare ed essere un uomo importante per questa squadra". Il portiere non ha dubbi sulla permanenza di Conte: "Io credo che il mister abbia il sangue bianconero e prima di rinunciare alla panchina della Juve ci penserebbe tante, tante, tante volte". Per Champions League, pronto un nuovo assalto: "Per vincere la Champions in questo momento, sia noi ma anche tutte le altre potenze europee, debbono migliorare per arrivare al livello del Bayern. Una squadra che è due gradini sopra tutti. Ora che hanno l'imperativo di vincere cercheranno di migliorare l'ulteriormente, perchè è nella filosofia, nella tradizione di queste società e quindi l'impresa è molto difficile" "Per vincere competizioni come la Champions possono, però, anche valere fattori o episodi fortunati, come un sorteggio, una parata in piu o in meno". Infine, Gigi Buffon conferma che la sua carriera in Italia si concluderà in maglia bianconera. "In Italia non c'è dubbio, perchè non avrebbe nessun senso prendere in considerazione altre squadre, anche perchè per l'età che comincio ad avere, poi, non interesso neanche tanto". Marchisio invece è rammaricato per non aver vinto con il Cagliari e per i record sfumati: ''Volevamo vincere per chiudere quest'annata davanti al nostro pubblico che anche oggi ci ha sostenuto e per il record di punti ma questo pareggio non toglie i meriti di questa squadra che da due anni sta facendo grandissime cose''. La testa anche per lui è già proiettata verso la prossima stagione. ''Abbiamo iniziato a vincere l'anno scorso e abbiamo continuato alla grande anche quest'anno, ci aspettiamo ora di confermarci in Italia e diventare ancora più importanti in Europa'' Chiellini si sofferma sul futuro di Conte:  " "Per fortuna nulla è scontato. E' stato un campionato straordinario fatto di grandi sacrifici e grande abnegazione. Anche quando abbiamo giocato in Champions, non abbiamo mai perso di vista quello che era il nostro obiettivo: vincere in Italia e continuare a farlo per più tempo possibile. Sono convinto che il mister resterà perchè è l'artefice di questo successo. Siamo nel pieno di questo ciclo, adesso stiamo crescendo ed è bello crescere insieme". Argomenti serie a juventus fc gianluigi buffon claudio marchisio giorgio chiellini Leggi i commenti I commenti dei lettori 
CATANIA  - È un Rolando Maran visibilmente commosso quello che parla dopo il successo del suo Catania contro il Pescara, risultato che migliora il record di punti degli etnei in Serie A e vale il momentaneo sorpasso all'Inter, all'ottavo posto in classifica: "Mi sono molto emozionato, un implosione di emozione  -  ammette il tecnico rossoazzurro - vedere i giocatori e la città in festa per un grandissimo risultato è qualcosa che ho voluto godermi guardando tutto, assaporando ogni momento". MARAN: "CREDO NEL LAVORO DELLA SOCIETA'" - "Il nostro scudetto  -  dice Maran, parlando della corsa all'ottavo posto - lo avevamo vinto a marzo con la matematica salvezza. Abbiamo fatto tante cose in più, battuto tutti i record che restavano, siamo entrati nella storia e siamo orgogliosi. Crediamo all'ottavo posto fino alla fine, l'importante era finire il campionato come lo abbiamo giocato per tutto l'anno. Questo è un segnale di crescita e di mentalità. Perdere big come Lodi, Gomez o Barrientos? Se dovesse succedere, non ci dobbiamo preoccupare: è nella politica del Catania rinunciare a qualche pezzo pregiato e poi ricominciare. Confido molto nell'operato della società e non ci dobbiamo preoccupare". GOMEZ: "IO VIA? NON LO SO" - Dal canto suo, il match-winner Gomez resta criptico sul suo futuro: "Non so ancora se questo è il mio addio  -  dice il 'Papù - nel calcio non si sa mai. Cerco di fare bene a Catania e in estate si vedrà. Il campionato spagnolo è un grande campionato ma quello italiano è uno dei migliori al mondo; in Italia sono felice, Catania è ormai la mia seconda casa. La gara col Pescara? È una serata di festa e l'abbiamo meritato dopo una stagione molto buona, straordinaria. Abbiamo fatto tutto per la città, i tifosi e soprattutto per noi. Ci tenevamo; ora speriamo nell'ottavo posto, cerchiamo di raggiungerlo". Argomenti serie a catania calcio rolando maran Leggi i commenti I commenti dei lettori 
ROMA  - Fattore campo rispettato nelle due prime gara 2 dei quarti di finale dei playoff scudetto di basket maschile. Il Banco Sardegna Sassari supera 83-78 il Lenovo Cantù e si porta sul 2-0 nella serie, mentre l'Acea Roma, battendo 82-58 la Trenkwalder Reggio Emilia, pareggia il conto sull'1-1. Domenica pomeriggio sono in programma gli altri due incontri, Cimberio Varese-Umana Reyer Venezia, alle ore 17.30, e EA7 Emporio Armani Milano-Montepaschi Siena, alle 19. SASSARI-CANTU'  83-78 Sassari soffre, rischia ma alla fine tira fuori l'orgoglio e sul parquet casalingo del Pala Serradimigni si aggiudica anche gara 2 dei quarti di finale contro la Lenovo Cantù (83-78), trascinata dalla classe dei soliti cugini Diener. Dopo aver condotto per i due primi due quarti, la Dinamo Banco di Sardegna è entrata in crisi all'inizio della terza frazione e da quel momento ha dovuto inseguire fino a cinque minuti dalla fine, quando la tripla di Gordon (63-63) ha rimesso la partita sui binari della parita'. Nel finale punto a punto è stato decisivo l'intramontabile capitan Vanuzzo (38 anni), che con due triple consecutive ha regalato a Sassari i punti del sorpasso. Nei secondi finali è servita anche la freddezza dalla lunetta di Travis Diener (migliore dei suoi con 20 punti e 7 assist) per consentire a Sassari di portare a casa la vittoria. Con Aradori fuori a causa dell'infortunio all'adduttore di due giorni fa, Trinchieri ha tenuto in panchina anche Mancinelli e Cusin per scelta tecnica e si è affidato alla classe di Ragland (miglior marcatore della gara con 24 punti e 7 assist) e ai muscoli di Scekic e Leunen. Sotto di cinque all'intervallo (38-33), Cantù è tornata in campo più determinata dei locali. Le triple di Mazzarino, Brooks e Ragland hanno un effetto devastante sul morale dei sassaresi che nella terza frazione segnano solo 10 punti contro i 23 degli avversari. In avvio della quarta frazione Sassari si ritrova sotto di nove (48-57) e alla paura risponde con due bombe di Thornton che la riportano in partita (54-57). Ragland e Scekic continuano a crederci, ma la tripla di Gordon riporta fiducia ed entusiasmo, prima degli otto punti di fila di Vanuzzo in un minuto (73-68) che alla fine risulteranno decisivi. Lunedì e mercoledì a Cantù gara 3 e gara 4. ROMA-REGGIO EMILIA 82-58 Il play-off scudetto dell'Acea Roma comincia con 48 ore di ritardo. Dopo la sconfitta di gara 1, al termine di una prestazione sottotono condizionata un po' dalla paura, la squadra capitolina, orfana di Jordan Taylor (frattura setto nasale) e con un Lawal relegato in panchina (distorsione alla caviglia) domina la Trenkwalder Reggio Emilia con un eloquente 82-58 al PalaTiziano. Un successo pieno, merito di tutto il roster impiegato da coach Calvani, con in particolare capitan Datome (20 punti) autore di una prova maiuscola. Ma che sia un'altra Roma rispetto a quella di due giorni fa lo si capisce subito: se, infatti, i punti segnati nei primi 10' di gara 1 erano stati soltanto 5, stavolta sono stati ben 23, contro i 14 degli ospiti. Nel secondo quarto poi i virtussini allungano ulteriormente. La Trenkwalder cerca di rientrare in partita, ma è ancora il quintetto di casa ad incrementare con una tripla appoggiata al tabellone di Lorant e il canestro di Goss che valgono il +26 (48-22), quando mancano 30 secondi alla pausa lunga. Distacco che l'Acea mantiene sino al rientro negli spogliatoi (50-24).  A nulla può neppure la zona 2-3 con cui coach Menetti cerca di difendersi, sul finire del terzo periodo Roma tocca il massimo vantaggio di +27. Poi il ritmo rallenta e l'ultimo quarto è solo una formalità con entrambe le squadre che pensano già alla sfida del PalaBigi in programma lunedì sera. SASSARI-CANTU' 83-78 (20-14, 38-33, 48-56) DINAMO SASSARI: Becirovic 4, Devecchi, Thornton 15, Diener T. 20, Sacchetti 3, Diener D. 18, Vanuzzo 10, Pinton ne, Gordon 5, Easley 8. All. Sacchetti. LENOVO CANTU': Abass ne, Scekic 12, Smith, Leunen 14, Mazzarino 6, Casella ne, Brooks 7, Tyus 13, Tabu 2, Ragland 24, Cusin ne, Mancinelli ne. All. Trinchieri. ARBITRI: Filippini, Seghetti e Biggi. NOTE - Tiri da tre: Sassari 10/20, Cantù 6/23. Totale tiri: Sassari 27/54 Cantù 32/64. Tiri liberi Sassari 19/19 Cantù 8/11. Rimbalzi: Sassari 21, Cantù 35. Usciti per falli: nessuno. Spettatori: 4532 Incasso: 83.095. ROMA-REGGIO EMILIA 82-58 (23-14, 50-24, 67-43) ROMA: Goss 13, Jones 11, Tambone 4, Tonolli, Gorrieri, D'Ercole 7, Datome 20, Bailey 2, Guagliardi 3, Czyz 8, Lorant 14. N. e.: Lawal. All.: Calvani. REGGIO EMILIA: Jeremic 8, Taylor 13, Brunner 3, Antonutti 10, Bell 12, Veccia, Filloy, Slanina 6, Cervi, Silins, Cinciarini 6. All.: Menetti. Arbitri: Taurino, Weidmann, Sardella. NOTE - Tiri liberi: Roma 19/22, Reggio Emilia 15/18. Tiri da tre: Roma 9/20, Reggio Emilia 7/18. Rimbalzi: Roma 33, Reggio Emilia 26. Usciti per 5 falli: nessuno. Argomenti basket basket play off 2013 virtus roma trenwalder reggio emilia sassari basket cantù basket Leggi i commenti I commenti dei lettori 
TORINO  - Antonio Conte, archivia la festa per il secondo scudetto e - di fatto - si conferma alla guida della Juve: "Se qualcuno pensa che mi accontento di questi due scudetti si sbaglia. L'anno prossimo voglio gente feroce, cattiva e determinata. Io voglio arrivare ai nastri di partenza con l'ambizione di provare a vincere. Al di là del mercato, sarà importante avere la stessa fame, la stessa voglia di lavorare, sacrificarsi e di sudare. Una data precisa per sciogliere la riserva sulla mia permanenza? Non devo sciogliere io la riserva. Se ci sono tutte queste cose allora si continua, si va avanti. Se mi dovessi accorgere che latita qualcosa, sarebbe dura andare in battaglia". "VOGLIO RIPOSARE" - "Tutto bellissimo  -  dice Conte ai microfoni di Sky - dall'atmosfera dello stadio all'essere qui con la mia famiglia. Abbiamo raggiunto un obiettivo importante e lo abbiamo condiviso con chi ci ama". Poi il futuro: "Prima ci godiamo le vacanze visto che sono due anni che sono molto impegnato. Voglio riposare, sono annate stancanti anche per l'estate che ho passato. I protagonisti assoluti di questi anni sono stati i ragazzi, abbiamo fatto qualcosa di straordinario. La Juve in due anni è diventata la squadra riferimento in Italia, tutti la vogliono battere". "UNICI COME ORGANIZZAZIONE" - "A chi somiglia la mia squadra? A nessuna Juve delle precedenti  -  risponde Conte -. L'era del Trap e quella di Lippi sono stante importanti. Capello è stato poco ma ha vinto due scudetti. Questa squadra può essere associata a quella di Lippi come mentalità ma come organizzazione a nessuna". Infine l'omaggio all'ultimo arrivato: "Il giocatore che mi ha sorpreso di più? Pogba, è cresciuto moltissimo se pensiamo a quest'estate. Mi ha messo in difficoltà". Argomenti serie a juventus fc antonio conte Leggi i commenti I commenti dei lettori 
ROMA - Nel volley femminile la Rebecchi Nordmeccanica Piacenza vince il primo scudetto della sua storia. Le emiliane dominano gara quattro al Palaverde e piegano 1-3 (10-25, 12-25, 25-22, 9-25) le padrone di casa dell'Imoco Conegliano in un'ora e quaranta minuti di gioco circa. Stasera, senza dubbio, si vede la partita meno equilibrata della serie. Mentre le altre gare finiscono tutte al tie break cariche di emozioni ed incertezza, questa sin dalle battute iniziali prende la strada di Piacenza. Il gruppo allenato da Giovanni Caprara, allenatore arrivato a stagione in corso, dopo la Coppa Italia si cuce pure lo scudetto sulle maglie. Le biancoblù dimostrano di essere la squadra costruita in maniera migliore: bilanciata in ogni reparto e con la possibilità di lottare l'anno prossimo nella Champions league. La palma di mvp finisce a Lucia Bosetti (19 punti, due muri e un ace), giocatrice importante in ogni partita della serie. Anche quando la Rebecchi si è trovata, nella altre sfide, sotto di due parziali. Le altre bomber sono Meijners con 22 punti e Turlea con 19 punti. A fare la differenza ancora una volta la coppia centrale capace di alzare le barricate a muro. E' il caso di Manuela Leggeri che in 14 punti complessivi confeziona la bellezza si sette muri e Martina Guiggi con undici punti e quattro muri. In totale Piacenza con 17 block vincenti (contro i cinque di Conegliano) toglie sicurezza all'attacco avversario. Conegliano, invece, finisce una meravigliosa cavalcata: cominciata con l'obiettivo salvezza e proseguita fino alla finale scudetto. Forse l'unico rimpianto, per un club con la panchina corta e le giocatrici contate, l'infortunio durante gara tre di Nikolova, migliore marcatrice della stagione nonostante la sua giovane età (classe 1991) e atleta punto di riferimento per la regia di Letizia Camera. Stasera Nikolova, con il dito medio steccato, è costretta a guardare la partita dalla panchina. Allora coach Gaspari (il più giovane allenatore) prova prima la soluzione Calloni (11 punti) da centrale a opposto, come nella sfida precedente, e quando le cose si mettono male getta nella mischia Zanotto giovane opposto di ruolo. Si vede a tratti Cristina Barcellini che, comunque, chiude con un bottino personale di 14 punti, top scorer dell'Imoco. Frenata dalla serata storta Valentina Fiorin (8 punti) di solito buon punto di riferimento del gruppo. Un primo set a senso unico che mette in evidenza la grande intensità della Nordmeccanica e le difficoltà dell'Imoco con il nuovo assetto tattico con Calloni nel ruolo di opposto al posto dell'infortunata Nikolova. Le emiliane sono quasi perfette, difficile fare meglio. In attacco tutte le giocatrici hanno percentuali superiori al cinquanta per cento e, complice una scarsa resistenza veneta, portano in cassaforte il primo parziale. Bene pure il muro capace di contenere i tentativi avversari e frenare le poche certezze di Conegliano. Piacenza vince di squadra, ben diretta dalla regia di Ferretti, ma Lucia Bosetti, partita alla grande, ci mette classe ed esperienza. Stessa musica e soprattutto stesso atteggiamento di Piacenza nel secondo parziale. Scottate dalla sconfitta al tie break di meno di quarantotto ore fa, le emiliani non abbassano il ritmo di gioco e tengono sotto pressione le atlete venete. Per la squadra di Marco Gaspari solo problemi e ombre. La luce si è spenta e Congliano non trova soluzioni valide per entrare nel match. La partita è in discesa per la formazione ospite che tira fuori tutti i colpi migliori del proprio repertorio. Reazione inattesa di Conegliano nel terzo set. Le atlete di casa sfruttano al meglio un leggero calo della Rebecchi e crescono in ogni fondamentale, anche perché fare peggio di quanto visto nei primi due parziali era davvero difficile. Il primo sorpasso di tutta la partita da parte dell'Imoco arriva a metà del parziale. Utile l'ingresso della Zanotto, che gioca opposto di ruolo, e sostenuta da una buona correlazione muro-difesa, Conegliano accorcia le distanze. Piacenza prosegue a fare bene a muro, ma in questa fase non basta. Nel quarto set tornano gli spettri dell'avvio di gara e Conegliano sbaglia tanto. Piacenza, che non ha bisogno di regali, ringrazia e trova l'allungo decisivo. Il morale delle emiliane cresce, mentre l'Imoco perde la sicurezza del terzo set e torna a giocare con il cosiddetto "braccino corto". Per il resto a dare la spallata alle padrone di casa il muro delle piacentine, solido e puntuale. Alla fine è un monologo che porta al primo scudetto di Piacenza. Argomenti volley femminile piacenza volley conegliano volley Leggi i commenti I commenti dei lettori 
CATANIA  - Il Catania di Rolando Maran ha ancora fame: nonostante il record di punti per la società rossoazzurra in Serie A, l'undici etneo mostra di credere davvero all'ottavo posto, che ottiene momentaneamente in attesa dell'impegno domenicale dell'Inter. A fare le spese dell'ambizione dei siciliani è il Pescara di Bucchi, poche volte così attento in difesa eppure incapace di evitare il ko contro un Catania a tratti straripante, soprattutto con Barrientos e Gomez, autore del gol decisivo nella serata del 'Massimino'. PERIN PRESTO PROTAGONISTA  - I ritmi sono subito molto alti, sebbene non siano molte le conclusioni a rete nella prima frazione di gioco: il Pescara, in particolare, si difende con ordine ma Andujar non ha mai bisogno di sporcarsi i guanti. Si fa notare, sul fronte opposto, il giovane Perin, capace di dire di no ad un pregevole esterno destro di Barrientos dal limite dell'area ed alla botta ravvicinata di Almiron. Il pallino del gioco è nelle mani dei padroni di casa, ai quali manca il giusto cinismo in area abruzzese; non è solo questo a preoccupare Maran, che perde presto Legrottaglie, colpito allo zigomo destro in un duello aereo con Sforzini. Portato in ospedale, l'ex centrale di Juve e Milan ha evidenziato una doppia frattura. IL 'PAPU' DECIDE L'INCONTRO - Ai rossoazzurri bastano sei minuti, nella ripresa, per sbloccare il risultato, grazie ad una ripartenza da manuale, avviata da un pallone recuperato e lanciato da Barrientos e conclusa da Gomez dopo l'ottimo contributo di Almiron prima e Bergessio poi. Per il 'Papu', è un gol che sa di bacio d'addio al pubblico del 'Massimino', in vista della sua probabile cessione a giugno. Barrientos ruba la scena con giocate d'alta scuola, colpendo anche un palo direttamente da calcio d'angolo. La reazione pescarese è tutta in una botta, centrale, di Sforzini, con l'agevole respinta di Andujar. Per tutta l'ultima mezz'ora, l'atmosfera è già di festa per l'ultimo impegno interno del miglior Catania di sempre, con Pulvirenti a saltellare insieme ai tifosi e i rossoazzurri a controllare il gioco in campo fino al triplice fischio. CATANIA-PESCARA 1-0 (0-0) CATANIA (4-3-3): Andujar, Bellusci, Legrottaglie (24' pt Biagianti), Spolli, C. Capuano, Izco, Lodi, Almiron (26' st Castro), Barrientos (46' st Salifu), Bergessio, Gomez (1 Frison, 29 Terracciano, 2 Potenza, 18 Augustyn, 12 Marchese, 24 Ricchiuti, 26 Keko, 32 Cani, 35 Doukara). All.: Maran PESCARA (4-2-3-1): Perin, Zanon, Cosic, M. Capuano, Balzano (28' st Zauri), Blasi (36' st Iannascoli), Togni, Di Francesco, Bjarnason, Bocchetti, Sforzini. (41 Falso, 28 Bianchi Arce, 3 Kroldrup, 4 Cascione, 45 Catalano, 96 Mancini, 10 Celik, 9 Abbruscato, 22 Vukusic, 60 Caraglio). All.: Bucchi ARBITRO: Pasqua di Tivoli RETE: nel st 6' Gomez ANGOLI: 5-2 per il Catania RECUPERO: 1' e 2' AMMONITI: Cosic, Balzano e Zauri per gioco scorretto, Bellusci e Bocchetti per comportamento non regolamentare SPETTATORI: paganti 6.621, abbonati 8.992, incasso 53.300 euro Argomenti serie a catania calcio pescara calcio Leggi i commenti I commenti dei lettori 
ROMA - Il Barcellona è campione di Spagna per la 22esima volta, e lo diventa ancora prima di scendere in campo nella giornata numero 35 della Liga. E stavolta, ironia della sorta, l'assist per il titolo ai blaugrana lo fanno i cugini dell'Espanyol, che fermano sull'1-1 il REal Madrid (non basta ai blancos la rete di Higuain). Un trionfo che chiude con il sorriso una stagione comunque difficile per il Barcellona, trascinato dal solito Messi, con l'allenatore Tito Vilanova che combatte la sua battaglia contro il cancro, come il difensore francese Eric Abidal, che ha subito il trapianto del fegato nel 2012 ma è tornato in campo. Messi, con quattro giornate da giocare, a quota 46 gol può ancora battere il suo record di 50 reti stabilito la scorsa stagione. Ora il Barça festeggera' il titolo in casa dell'Atletico Madrid. Argomenti barcellona fc calcio spagnolo real madrid Leggi i commenti I commenti dei lettori 
