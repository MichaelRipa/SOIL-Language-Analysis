None Leggi i commenti I commenti dei lettori 
None Leggi i commenti I commenti dei lettori 
VENEZIA - Va all'Umana Venezia il Monday Night della Serie A Beko di basket contro l'EA7 Emporio Armani Milano, che completa la sesta giornata di andata della regular-season. Sul parquet di casa, i lagunari si sono imposti per 88-82 rendendo speciale l'esordio di coach Zare Markovski. LA CRONACA - E' stata una grande prova di squadra a consentire a Venezia di avere ragione di un EA7 mancata soprattutto sotto le plance, dove Magro e Easley hanno convinto molto più di Lawal e Samuels, e tenuta a galla soprattutto da un Langford a tratti immarcabile. Venezia parte subito bene (7-2), ma l'aggressività e la qualità dei singoli milanesi consente agli ospiti di rientrare in una partita dai ritmi altissimi e sempre in equilibrio nei primi due quarti. Markovski, che sfrutta appieno le rotazioni (già tutti gli effettivi sul parquet nel primo quarto) presenta un insolito quintetto tutto bianco in avvio di secondo tempo e, soprattutto grazie a un 10-0 in poco più di tre minuti, l'Umana scava il primo vero solco della partita, portandosi sul 53-42 al 26′. Un controbreak di 10-1 in due minuti scarsi, però, riporta la situazione in sostanziale parità in apertura di ultimo periodo. E qui è Andre Smith, con tredici punti in 5′ a dare il massimo vantaggio (76-62) alla squadra lagunare, che sostanzialmente chiude in anticipo la contesa, visto che la squadra di Banchi prova, affidandosi a un quintetto piccolo, ad affidarsi alle iniziative dei singoli, con tanto gioco perimetrale contro la zona, ma il risultato è solo quello di limitare il passivo, non riuscendo invece mai a rientrare veramente in partita. In classifica i veneti salgono a quota 4, mentre i lombardi di mister Banchi restano a 6. Per Gentile e compagni ora c'è l'importante impegno casalingo, venerdì prossimo, in Eurolega contro l'Anadolu Efes. Nel prossimo turno di serie A, invece, Milano ospiterà sul proprio parquet Reggio Emilia, mentre per Venezia ci sarà il difficile impegno in trasferta contro la Virtus Bologna. Umana Venezia batte EA7 Emporio Armani Milano 88-82 (18-19; 38-38; 59-56) Umana Reyer Venezia: Peric 8, Giachetti, Rosselli 9, Linhart 3, Vitali 19, Taylor 9, Smith 27, Akele, Magro 7, Easley 6. All.Markovski. EA7 Milano: Gentile 8, Cerella, Melli 6, Villa ne, Tourè ne, Haynes 10, Langford 21, Samuels 7, Wallace 2, Lawal 6, Moss 11, Jerrels 11. All. Banchi. Arbitri: Seghetti, Vicino, Quarta. Note - tiri da 3 Umana Reyer 8/15; EA7 10/24. Tiri Liberi: Umana Reyer 22/27; EA7 14/20. Rimbalzi: Umana Reyer 30; EA7 28. Falli: Umana Reyer 20; EA7 20. Nessun uscito per 5 falli. Fallo antisportivo a Gentile (Milano) al 0'33" del 3/4, Melli (Milano) all'1'32" del 4/4. Fallo tecnico a Langford (Milano) al 9'04" del 2/4, Smith (Venezia) all'8'48" del 3/4, panchina Milano all'1'32" del 4/4. Spettatori: 3.509. Argomenti basket milano basket venezia basket Leggi i commenti I commenti dei lettori 
LONDRA - L'Italia non batte la Nigeria, ma raramente si è visto un Cesare Prandelli così soddisfatto per una prestazione della sua squadra: "Abbiamo fatto una grande partita e giocato a calcio. Abbiamo creato tante occasioni, il risultato ci penalizza ma vorrei sempre vedere prestazioni così",è l'analisi del ct. "Abbiamo fatto molto bene, Balotelli e Rossi si sono trovati molte volte, ma l'errore clamoroso l'abbiamo fatto sull'1-0, quando nonostante il netto predominio abbiamo fatto un possesso sterile, mentre dovevamo fare il secondo gol. Subiamo ancora gol da palle inattive? Innanzitutto, la loro prima rete è fallo tutta la vita, però portiamoci a casa una buona prestazione". A sette mesi dal Mondiale, Prandelli non ha dubbi: "Abbiamo molte certezze, ci sono dei pensieri da fare ma a tempo debito. Il bilancio di questa annata è molto positivo. Abbiamo giocato un'ottima Confederations, ci siamo qualificati ai Mondiali con due giornate d'anticipo. Certo, quando pareggi queste partite vorresti dare qualcosa di più - conclude Prandelli - ma i ragazzi hanno fatto una stagione importante". Sulla possibilità di un futuro di Prandelli in azzurro nell'intervallo della gara è intervenuto il presidente federale Abete: "Ne parleremo tra marzo ed aprile, la speranza è che resti con noi ma adesso è troppo presto per parlarne". Ha siglato il 2-2 finale Emanuele Giaccherini: "Sono contento della prestazione mia e della squadra. Nel nostro momento migliore abbiamo subito l'uno-due della Nigeria che ci ha un po' frastornato, ma nella ripresa abbiamo reagito bene e potevamo vincere la gara", spiega. "Dopo l'1-0 abbiamo cercato il palleggio per tenere palla e rallentare i ritmi, quando invece dovevamo cercare il secondo gol e forse questa è la cosa negativa della serata. Oggi avevamo voglia di far bene e siamo scesi in campo cercando di dare il massimo come sempre. Quando arriveranno gli appuntamenti importanti l'Italia ci sarà come sempre. Balotelli? è un calciatore importante, che fa reparto da solo e noi cerchiamo di aiutarlo anche nei momenti più difficili per farlo segnare. Lui e Rossi sono due fuoriclasse che si sposano molto bene come caratteristiche". L'altro goleador della serata è Giuseppe Rossi: "Sono contento del gol ma anche della prestazione della squadra, che ha fatto una grande partita. Peccato i due gol subiti nel nostro miglior momento, poi però abbiamo creato e giocato tantissimo: possiamo tornate a casa contenti".  Al momento del suo gol c'è stato l'abbraccio della squadra: "Bello l'affetto dei miei compagni, siamo un grandissimo gruppo e questo è la nostra base, siamo tutti amici fuori dal campo". Con Balotelli è andata in scena una prova 'mondiale': "Tutti e due siamo bravi ragazzi, ci vogliamo bene e con tutta la squadra formiamo un grande gruppo. C'era poco tempo per preparare la partita e abbiamo fatto bene, Mario mi ha dato una grandissima palla per il gol, ha creato tante occasioni e ha fatto una gran partita. Sono felice per lui, se giocherà così il gol arriverà". Recrimina sul risultato Montolivo. "Abbiamo avuto un paio di palle per chiudere la gara e non l'abbiamo fatto, dobbiamo essere piu' incisivi. Dispiace aver pareggiato con due errori, la gara l'avevamo in pugno". Sul tandem Rossi-Balotelli: "Buona intesa, in alcune azioni si sono scambiati bene la palla. Balotelli ha fatto una buona prestazione, gli dispiace voleva fare gol, ha avuto alcune buone occasioni". Argomenti nazionale italia cesare prandelli Leggi i commenti I commenti dei lettori 
E alla fine, nonostante i molti dubbi sull'impatto di una protesta dura sull'opinione pubblica, l'assemblea dei lavoratori di Amt riunita questa sera alla sala Chiamata del porto - circa 700 i presenti - ha a maggioranza deciso per lo sciopero, come segnale inequivocabile per dire di no alla possibile privatizzazione dell'azienda genovese di trasporto. Da quanto si apprende, dalle 4 del mattino di martedi  i bus non dovrebbero uscire dalle rimesse (a meno che alcuni autisti non decidano comunque di lavorare), e non saranno garantite le consuete fasce di garanzia. Ma non si esclude che invece si decidano ulteriori forme di protesta. Sarà comunque una giornata difficilissima per i genovesi; anche considerando l'annunciata manifestazione degli autisti e degli altri dipendenti dell'Amt in Comune, per la seduta di consiglio comunale, che si tramuterà, secondo quanto annunciato, in una marcia su palazzo Tursi. I lavoratori dicono no all'ipotesi della privatizzazione e chiedono a Comune e Regione di rispettare gli impegni presi per la ripatrimonializzazione di Amt. Inascoltate, quindi, le richieste del prefetto Giuseppe Balsamo che, ancora questa sera, aveva chiesto ai sidnacati di categoria 48 ore di tregua nelle agitazioni in maniera da trovare un possibile terreno di trattativa. E a tarda sera, alla fine della lunga riunione di maggioranza in Comune, è stata diffusa una nota nella quale la giunta e il sindaco Marco Doria, con i partiti del centrosinistra che lo appoggiano, concordano che si deve andare avanti con la delibera sulle partecipate, anche cercando soluzioni per evitare il fallimento dell'azienda: l'entrata in gioco dei privati, quindi.  "L'Amministrazione comunale, in vista della discussione in Consiglio sulla delibera 'partecipate', ha proseguito in questi giorni il confronto con le organizzazioni sindacali confederali sul testo che riguarda il sistema delle aziende. Nel frattempo - si legge - la Commissione consiliare competente ha approfondito l'esame della delibera e completato le audizioni. La Giunta comunale, con l'accordo delle forze politiche di maggioranza, proporrà quindi al Consiglio un emendamento articolato con il quale intende raccogliere indicazioni e proposte emerse nel corso di questo ulteriore approfondimento. Il confronto con le organizzazioni sindacali confederali e di categoria dovrà proseguire in particolare su Amt con l'obiettivo di evitarne il fallimento e garantirne la continuità aziendale". Argomenti genova amt privatizzazioni sciopero dei bus marco doria 
None Leggi i commenti I commenti dei lettori 
LONDRA  - Nell'ultima amichevole prima dei Mondiali l'Italia fallisce di nuovo l'appuntamento con la vittoria collezionando, contro la fresca qualificata Nigeria, il 4° pareggio consecutivo. Al di là del risultato, la squadra di Prandelli offre una prestazione brillante e generosa mostrando, però, i soliti limiti difensivi (leggi il 5° gol incassato di testa in 4 gare). Insomma il ct avrà di che lavorare per restituire agli azzurri quella solidità che sarà fondamentale per poter far bene in Brasile. BENE L'ATTACCO  - Le note liete della serata arrivano dall'attacco: bene Balotelli e Rossi, sempre nel vivo della manovra, utilissimi Giaccherini e Candreva, encomiabili nelle due fasi, in progresso Montolivo. Tra i tanti cambi è piaciuto soprattutto l'impatto di Diamanti che ha dato agli azzurri quella forza e pericolosità che solo per un pizzico di sfortuna non hanno tramutato in vittoria. MEGLIO IL 4-2-3-1  - Dietro, invece, tante luci ed obre. Ranocchia e Ogbonna sono piaciuti sull'anticipo, meno a difesa schierata. Pasqual e Maggio hanno spinto bene ma hanno chiuso in affanno. Certo è che la diga formata da Montolivo e Thiago Motta non li ha particolarmente aiutati. Il 4-4-2 così proposto va decisamente rivisto. E' sicuramente andata meglio nella ripresa col 4-2-3-1, un modulo che probabilmente meglio si addice alle caratteristiche della squadra. BENTORNATO ROSSI  - Impossibilitato a utilizzare De Rossi, ancora dolorante a un piede, Prandelli ha, in inizialmente confermato mezzo centrocampo visto all'opera con la Germania, inserendo sugli esterni Candreva e Giaccherini. Davanti, accanto a Balotelli, ha rispolverato Rossi che ha impiegato meno di un quarto d'ora per dimostrare che, attualmente, è il miglior partner possibile per SuperMario. Al 12' si è smarcato in area dopo un dribbling del milanista e, servito al bacio, ha battuto Ejide in uscita realizzando il 7° gol in azzurro, a 2 anni e mezzo dall'ultimo, contro l'Estonia a Modena. DIKE PAREGGIA I CONTI  - Caricata dal vantaggio, l'Italia ha insistito, giocando con buona velocità a centrocampo ma ha sciupato due buone occasioni per raddoppiare con Montolivo e Balotelli, smarcato tutto solo in area sulla destra dallo stesso compagno milanista. La Nigeria ha ringraziato e al 35' ha pareggiato: Ameobi ha crossato per Dike che, saltando più in alto di Pasqual, ha insaccato. AMEOBI RIBALTA IL RISULTATO  - L'Italia ha accusato il colpo, ha sbandato e, al 39' si è fatta sorprendere ancora: Moses sulla sinistra ha lanciato Francis che di prima ha centrato in mezzo per Ameobi che con un pregevole tocco d'esterno destro ha anticipato Ranocchia e ha battuto Sirigu. GIACCHERINI GOL, PALO DI PAROLO  - L'Italia si è rimboccata le maniche e dopo aver messo in allerta Ejide con due conclusioni di Balotelli ha pareggiato in avvio di ripresa con Giaccherini, ben smarcato in area da Candreva. La partita, tra cambi e salti di schemi, si è tramutata in una sorta di flipper impazzito con occasioni da ambo i lati. Sirigu si è messo in mostra soprattutto su un bolide da lontano di Ogu, Ejide per due volte è stato graziato da Parolo, che ha colpito un palo. ENEYAMA E LA TRAVERSA SALVANO LA NIGERIA  - Il portiere nigeriano si è infortunato a metà ripresa e ha lasciato spazio al n. 1 del Lille Eneyama che ha subito fatto capire perché in Ligue 1 è arrivato a oltre 800' d'imbattibilità opponendosi da campione a due conclusioni di Diamanti e ad una di Parolo. E laddove non è arrivato ha pensato la traversa a salvarlo all'85' su una punizione dal limite ancora di Diamanti che avrebbe meritato decisamente maggior fortuna. Pazienza. La fortuna sarà meglio trovarla in Brasile. ITALIA-NIGERIA 2-2 (1-2) Italia (4-4-1-1): Sirigu 6.5, Maggio 5.5, Ranocchia 6, Ogbonna 5.5, Pasqual 5.5, Candreva 6.5 (20′ st Cerci 6.5), Thiago Motta 5.5 (8′ st Parolo 6.5), Montolivo 6.5 (8′ st Pirlo 6.5), Giaccherini 6.5 (30′ st Poli sv), Rossi 7 (8′ st Diamanti 7), Balotelli 7. (1 Buffon, 7 Abate, 19 Bonucci, 4 Criscito, 14 Florenzi, 11 Gilardino, 17 Insigne, 10 Osvaldo, 27 Marchetti). All. Prandelli. Nigeria (4-2-3 -1): Ejide 7 (20′ st Enyeama 7), Kwambe 6, Oboabona 5.5, Egwuekwe 5.5, Francis 6.5, Onazi 6.5, Obi Mikel 6.5, Oduamadi 5.5 (1′ st Ogu 6), Ameobi 7 (20′ st Emenike 6), Moses 6.5 (30′ st Ideye sv), Dike 6.5 (20′ st Musa 6.5) (3 Echieijle, 5 Ambrose, 14 Gabriel, 19 Mba, 22 Omeruo). All. Keshi. Arbitro: Atkinson (Ing) 6 Reti: nel pt 12′ Rossi, 35′ Dike, 40′ Oduamadi. Nel st 2′ Giaccherini. Angoli : 8-8 Recupero : 1′ e 2′ Ammoniti : Candreva, Egwuenke e Ogu per gioco falloso, Obi Mikel per proteste. Spettatori: 15.000. Argomenti nazionale italia nazionale nigeria Leggi i commenti I commenti dei lettori 
None Leggi i commenti I commenti dei lettori 
