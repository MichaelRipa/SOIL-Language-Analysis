Roberto Cota potrebbe essere costretto ad aumentare Irpef e Irap. Anche nell'ipotesi che il 4 aprile, giorno della convocazione a Roma per le valutazioni sul piano di rientro sanitario, la delegazione piemontese dovesse uscire salva dal commissariamento. Il disavanzo di 900 milioni, 899 per la precisione, quello sul quale è in corso la battaglia fra Bresso e il governatore, deve trovare una copertura e la quota dei trecento milioni di fondi Fas non sarebbe garanzia sufficiente. Lo dicono fonti vicine ai due ministeri, Salute ed Economia, e l'esito dell'incontro con il Piemonte potrebbe essere considerato una specie di precommissariamento: tasse per evitare l'arrivo del commissario. Un passo che porta con sé un prezzo ancora più alto per i servizi sanitari in Piemonte. Il neo assessore al Bilancio Gilberto Pichetto non può che confermare: "Si tratta di un'ipotesi concreta  -  ammette  -  anche se in questi giorni sto lavorando per evitarlo. Sto esaminando tutta la documentazione e sono in corso trattative con Roma". Per i trasporti mancano 120 milioni: ciò vuol dire che da giugno devono tagliare  il 50 per cento degli autobus e il 34 per cento dei treni (percentuali doppie  perché le applicano su sei mesi e non su anno). Con questa spada di Damocle sulla testa, si rinnova intanto lo scontro sui fondi europei Fas. Con il Pd che lancia l'allarme sulle conseguenze di un utilizzo dei fondi (su un totale di 640 milioni, 105 già spesi) per coprire i buchi di sanità e trasporti. Fra gli interventi a cui dire addio anche il completamento della linea 1 della metropolitana, del passante ferroviario e del collegamento della linea TorinoCeres con il passante di Torino e del sistema tangenziale torinese. Saranno negati investimenti su innovazione, sostegno alle imprese e internazionalizzazione e sarà impossibile fare tutela ambientale con l'acquisto di autobus meno inquinanti. "Non c'è futuro senza investimenti", dice il capogruppo Pd Aldo Reschigna. Alla conferenza indetta ieri dal partito democratico anche il segretario regionale Gianfranco Morgando: "Non si può continuare ad intervenire con soluzioni d'emergenza senza avere alcuna prospettiva sul futuro di una Regione che sta soffrendo più di altre per la crisi". La soluzione prospettata dal Pd è la richiesta di tre anni di tregua finanziaria per consentire alla Regione un preammortamento sui mutui pagando solo gli interessi e non il capitale. "Una mossa dolorosa  -  dice Reschigna  -  ma che darebbe respiro permettendo di usare i 644 milioni di fondi". Monica Cerutti di Sel apre uno spiraglio: "No alla mossa della disperazione, ma non siamo contrari a prescindere". Per Cota, la resistenza dell'opposizione è un segnale preoccupante: "Avevo chiesto collaborazione a tutti i capigruppo per superare un momento difficile. Ma se la risposta è questa, ricordo a chi mi accusa di utilizzare i fondi Fas per sanità e trasporti e per pagare i fornitori che sono loro ad aver lasciato 11 miliardi di debiti". Sulla polemica interviene anche l'assessore al Bilancio: "Stiamo valutando l'ipotesi di utilizzare una parte dei fondi Fas non ancora impegnati, e che di conseguenza non prevedono un'immediata spendibilità, ma potranno essere integrati negli anni futuri. L'indirizzo del presidente Cota è molto chiaro: gli investimenti per lo sviluppo non devono essere penalizzati". Il Movimento 5 Stelle attacca sul fondo immobiliare: "La cura potrebbe essere peggiore della malattia". 
BARI - Giusy Ottonelli ha 34 anni. È nata nel quartiere Libertà. Ha studiato architettura a Bari, poi ha fatto un master a Roma, di lì a Barcellona dove ha lavorato per sei anni. Poi ha mollato un posto fisso per tornare a Bari dove ha aperto una fabbrica di futuro, un posto dove i ragazzi possono realizzare le proprie idee e inventarsi un lavoro. Si chiama The Hub. Per questo il 20 aprile sarà una delle protagoniste del Next della Repubblica delle Idee. Come si fa a lasciare un posto di lavoro a Barcellona per inventarsene uno a Bari? "Mi sono licenziata due anni prima di tornare a Bari. Cominciavo a intuire che volevo fare qualcosa di diverso e per un paio di anni ho collaborato con un piccolo studio molto attento alle questioni ambientali. Qui ho gestito uno spazio di coworking dedicato agli architetti. E ho scoperto la rete mondiale di The Hub, spazi sociali dove giovani di tutto il mondo realizzano i loro progetti. Ed è stato allora che con Angela Amoruso, che era con me a Barcellona, abbiamo partecipato ad un bando di Principi Attivi con l'idea di fare uno studio di fattibilità per il coworking anche a Bari. Era il dicembre 2010 e lo abbiamo vinto". E poi che è successo? "Abbiamo incontrato i nostri soci. Francesco Antonacci e Monica Delvecchio avevano una storia simile alla nostra: da Bari a Bilbao e ritorno con l'idea del coworking in testa. Ci siamo conosciuti ad una conferenza in cui il Comune annunciava di voler cedere spazi abbandonati in cambio di progetti. Non ci siamo più lasciati. Dopo una settimana si è aggiunto Diego Antonacci, che invece stava a Bari e che ha lasciato il suo lavoro fisso a tempo indeterminato con stipendio alto ". Perché? "Il desiderio di una sfida. Ma anche la consapevolezza che stai facendo qualcosa che serve agli altri. E' una molla molto più forte dei soldi e del marketing". È stato facile aprire The Hub a Bari? "E' stato come scalare una montagna. Noi volevamo che lo spazio fosse metafora del cambiamento. Sarebbe stato troppo facile farlo nel centro storico di Bari. E i prezzi sarebbero stati altissimi e questo non ci andava. Quindi abbiamo vinto un bando per un padiglione della Fiera del Levante: sono 1600 metri quadrati, sei anni di affitto con ristrutturazione a carico nostro". Dove avete trovato i soldi? "Ci abbiamo messo i nostri risparmi. Poi abbiamo fatto un mutuo. E il resto è venuto dal baratto. Abbiamo barattato materiali come il cartongesso in cambio di servizi che stiamo facendo. E le pareti le abbiamo pittate noi". Quando siete partiti? "Sei mesi fa, alla Fiera abbiamo gestito il salone delle startup. Ma la vera inaugurazione è stata a gennaio". Come sta andando? "Bene. Abbiamo già 85 hubbers. Li aiutiamo a realizzare i loro progetti. E ci riusciamo anche perché facciamo parte di una rete mondiale di innovatori". 
Grave incidente stradale, questa sera, tra via Lulli e via Toselli, a Novoli.  Uno scooterista italiano di circa 40 anni si è scontrato con un'auto all'incrocio ed è caduto sull'asfalto perdendo conoscenza. A seguito  dell'impatto, i mezzi coinvolti sono carambolati su alcune auto in sosta,  danneggiandole. La vittima dell'incidente è stata inizialmente rianimata da  alcuni passanti che avrebbero assistito alla scena e lanciato l'allarme. Sul  posto, intorno alle 20.15, sono sopraggiunti i sanitari del 118 che hanno  trasportato d'urgenza il 40enne al pronto soccorso dell'ospedale di Careggi con  un “codice rosso”. Secondo le prime informazioni, lo scooterista avrebbe  riportato un grave politrauma. Le condizioni dell'automobilista, invece, non  sarebbero gravi. In via Lulli sono intervenuti anche gli agenti della polizia  municipaleper tentare di ricostruire la dinamica  dello scontro. Argomenti incidenti stradali codice rosso 
ROMA - "Una persona come me, che ha la coscienza pulita, cosa può temere? La vita è sempre un momento di confronto. Io nell'insediarmi al Senato ho parlato di casa trasparente, e la mia nuova funzione istituzionale veniva sporcata, opacizzata da queste parole che è difficile contrastare nella loro genericità". Lo ha detto il presidente del Senato Pietro Grasso, ospite di "Piazzapulita", su La7, parlando delle critiche che gli ha rivolto Marco Travaglio a "Servizio Pubblico" e della sua richiesta di confronto con il giornalista. L'ex procuratore nazionale antimafia ha spiegato anche di essersi deciso ad intervenire perché le parole usate dal vicedirettore del Fatto avevano avuto sulla moglie lo stesso effetto delle minaccie ricevute negli anni '80 contro il figlio in occasione del maxiprocesso contro la mafia. "Sentendo le parole di Travaglio ho capito che quello era l'inizio di qualcosa che sarebbe continuato - ha spiegato Grasso - Venivano strumentalizzate cose passate della mia carriera per attaccare il presidente del Senato, utilizzando tutto quello che da una vita mi sono sentito contestare. Io non ho mai reagito perchè ho sempre voluto tenere unita la magistratura. Per me era quasi doveroso sopportare tutto senza reagire, non ho mai minacciato una querela, ma una cosa è la libertà di critica, un'altra è una comunicazione che non informa e sporca soltanto". La condanna a Dell'Utri. L'ex procuratore nazionale antimafia ha risposto poi ad una domanda sulla condanna in secondo grado di Marcello Dell'Utri. "Una condanna di un imputato un magistrato non la può considerare una vittoria o una sconfitta", dice. "Quello che deve fare riflettere - aggiunge - è che le indagini sono iniziate nel '94 e ancora non si ha una risposta definitiva della giustizia, è un fatto drammatico per il Paese". "Io non credo che Dell'Utri scappi ma è precauzione elementare" quella dell'arresto, ha precisato ancora Grasso, dicendosi però "meravigliato" che la notizia sia stata diffusa dalle agenzie di stampa prima ancora dell'eventuale notifica all'imputato. Il caso Caselli. Nel merito poi del suo ruolo all'antimafia, sui presunti contrasti con i Pm, sui cambiamenti fatti nel pool che si occupava della lotta alla mafia, Grasso è stato lapidario: "L'accusa che mi brucia di più è che io abbia fatto inciuci con il potere per avere delle leggi a mio favore". E ha ricordato che la rotazione dei Pm nelle direzioni investigative antimafia è una disposizione "insormontabile" del Csm. "Provai a chiedere una proroga per i pubblici ministeri che operavano a Palermo, ma ricevetti risposte negative dal Consiglio superiore della Magistratura". "Chi è che non fa errori? - aggiunge Grasso - certo, ne ho fatti anche io, come quello di non aver preso posizione prima su cose di cui ora mi accusano. Ma non è che si possano imputare tutti gli errori al procuratore. Io mi prendo le mie responsabilità ma non è possibile". "E' difficile che io mi imbestialisca - prosegue - ma l'accusa peggiore è quella di poter essere colluso con il potere. Io inciuci con il potere? E' stata terribile l'accusa di aver ottenuto delle leggi a mio favore - sottolinea Grasso - Questa è l'accusa che mi brucia di più. Io non ho ottenuto niente. Ottenere significa richiedere. Io non ho mai chiesto niente a nessuno e per questo nessuno ha mai potuto chiedere niente a me". Così ha commentato la normativa introdotta dal centrodestra che gli ha aperto la strada alla guida della Procura nazionale antimafia, eliminando dalla contesa Giancarlo Caselli. "C'è stato un momento in cui il Csm avrebbe potuto deliberare sulla nomina del procuratore nazionale antimafia" prima che la "legge 'anti-Caselli' entrasse in vigore", ha concluso. Trattativa Stato-mafia . Per quanto riguarda la trattativa Stato-mafia, Grasso ha detto esplicitamente: "Io valuto i fatti. La cosa peggiore è avere delle intuizioni e non poterle provare. Ma sino a quando non ho le prove, io non parlo e non ne parlerò neanche stasera. La trattativa comporta una conclusione con un accordo. Questo forse deve essere ancora pienamente dimostrato. Sono convinto che bisogna cercare la verità, che dobbiamo fare di tutto per trovare la verità. Però forse ci sono ancora cose da scoprire più grosse che non una trattativa che ponga al centro il 41 bis. Forse ci sono ancora cose più gravi da scoprire". La medaglia a Berlusconi. Grasso ha anche risposto all'accusa di Travaglio di aver "auspicato" una medaglia antimafia per Silvio Berlusconi. Il presidente del Senato ha ribadito che il governo Berlusconi, a cui partecipava anche Maroni come ministro dell'Interno, aveva fatto alcune cose positive per la lotta alle cosche. "Ma non tutte quelle che avevamo chiesto. Tant'è vero che appena entrato in Senato ho depositato proposte di legge sul conflitto d'interessi, sulla corruzione e sul falso in bilancio. Se qualcuno - come è avvenuto nella trasmissione La Zanzara  - mi chiedeva se alcune cose positive per la lotta alla mafia erano state fatte dal governo Berlusconi, non potevo non rispondere che sì. Ho sempre avuto l'onestà intellettuale di riconoscere le azioni positive degli altri. Ma noi chiedevamo anche altre norme che il governo Berlusconi non ha fatto, come sull'antiriciclaggio. La medaglia l'hanno detta loro,riferendosi direttamente alle norme per il sequestro dei beni mafiosi.  io ho solo aggiunto 'per questa cosa, ma solo per questa', sì, era giusto. Se si dice una cosa positiva su qualcuno che in questo momento non ha l'appoggio plebiscitario dell'opinione pubblica, -  ha concluso Grasso - immediatamente c'è chi paventa un inciucio". E alla domanda esplicita di Formigli su un'ipotesi di scambio con future posizioni "politico-istituzionali" di Grasso, il presidente del Senato ha liquidato tutto con un sostanziale "sono sciocchezze". Quello di Grasso è stato un lungo confronto con il conduttore Corrado Formigli, ma non con Marco Travaglio che ha deciso di non andare, motivando la scelta con parole molto dure ed offensive. Piazzapulita, ha spiegato, è "una delle poche trasmissioni in cui io non metterei mai piede per ragioni igieniche". Argomenti piero grasso la7 giustizia magistratura antimafia piero grasso marco travaglio Leggi i commenti I commenti dei lettori 
CATANIA - Lo hanno ritrovato in un deposito di agrumi a Santa Venerina dopo la segnalazione di una ragazza che lo ha riconosciuto. Stava telefonando ai genitori. Sembrava essersi dissolto nel nulla, Alex D'Antoni, il venticinquenne di Scordia in provincia di Catania, del quale si erano perse le tracce da due giorni subito dopo che il giovane aveva avuto un incidente stradale. Sul web si sono rincorsi gli appelli di amici e parenti che hanno chiesto aiuto nelle ricerche che per oltre 24 ore hanno  impegnato gli agenti di polizia e i vigili del fuoco nei territori di Acireale e Giarre. Il padre, informato dell'incidente e dell'allontanamento del figlio, ha atteso per alcune ore che il giovane rientrasse spontaneamente a casa, prima di denunciarne la scomparsa in questura ieri pomeriggio. Alla guida della sua Fiat 500, Alex, sabato sera stava andando a Taormina per festeggiare il compleanno della fidanzata e mentre percorreva l'autostrada Catania  -  Messina guidando a velocità sostenuta ha investito un'altra autovettura:  perdendo il controllo, dopo un testacoda, si è schiantato sul guardrail. La ragazza si è ferita mentre lui ha sbattuto violentemente la testa sul parabrezza anteriore perdendo i sensi; pochi istanti e risvegliandosi è stato colto uno scatto d'ira, cosi si è avventato sui soccorritori del 118 che ha spintonato e preso a pugni mentre stavano medicando proprio la sua fidanzata ed attraversando a piedi l'autostrada è sparito fra le campagne, dopo aver scavalcato una rete di recinzione. Un comportamento inspiegabile che potrebbe essere scaturito dal trauma subito, insieme al dispiacere e al senso di colpa. Ma ancora i contorni della vicenda non sono chiari: le indagini sono coordinate dalla polizia di Catania. Argomenti incidenti stradali provincia catania 
None Leggi i commenti I commenti dei lettori 
MIAMI - Andreas Seppi per la prima volta in carriera agli ottavi del Masters 1000 di Miami, torneo da 4.330.625 dollari di montepremi che si gioca sui campi in cemento di Key Biscayne. Il tennista altoatesino, testa di serie numero 16, ha piegato al terzo turno il brasiliano Thomaz Bellucci con il punteggio di 7-5 4-6 6-2, dopo due ore e 4 minuti di gioco. Per un posto nei quarti sfiderà il vincente del match tra lo scozzese Andy Murray, seconda forza del seeding, e il bulgaro Grigor Dimitrov. In campo femminile Serena Williams rischia ma passa ai quarti. La statunitense, numero 1 del mondo, negli ottavi sconfigge la slovacca Dominika Cibulkova per 2-6, 6-4, 6-2. La Williams, dopo aver perso il primo set, nel secondo recupera dal 2-4. L'americana attende ora la la cinese Li Na, testa di serie numero 5. Argomenti tennis serena williams torneo di miami andreas seppi Leggi i commenti I commenti dei lettori 
E' possibile che le primarie del centrosinistra si trasformino in una occasione di democrazia lasciando per strada ogni tentazione di guerra fratricida fra correnti? Per dimostrare che non è un'idea peregrina stanno nascendo in città associazioni che in queste ore si interrogano e spingono il Pd e i propri alleati verso la strada che porta ad un profondo cambiamento. Un momento di incontro è stato il dibattito svoltosi lunedì sera nella libreria Pagine e caffè, in via Gallia 37b. E alla fine è stato approvato un documento del gruppo Fb "Vivere Roma" che riportiamo di seguito: Roma è al collasso. Il sindaco in grado di salvarla non uscirà da un congresso travestito da primarie "I risultati elettorali hanno confermato l’urgenza di un rinnovamento della classe dirigente e dei suoi metodi di selezione. Ci aspettiamo tempi difficili in cui il primo compito per chi assumerà incarichi di governo sarà quello di ricostruire un saldo rapporto di fiducia con i cittadini. La città di Roma è ormai vicina al collasso ed è necessario che il nuovo sindaco sia in grado di garantire il delicato passaggio a nuovi metodi gestionali e di ricostruire un sistema trasparente e partecipato di governo della cosa pubblica, proprio di una comunità aperta e moderna, che restituisca a Roma speranza e dignità di capitale culturale e civile, inserita in un contesto globale. Roma, come il paese, non ha bisogno però di avventurismi di stampo spontaneistico e velleitario, spesso accompagnati da ambigue pulsioni populistiche, quanto di trasparenza e condivisione nella selezione del personale politico e nella scelta delle priorità di programma. Riteniamo che per la Capitale vada trovata una formula innovativa all’altezza delle esigenze del momento, che coniughi competenza, merito, capacità di ascolto e rappresentatività. Anche le forze politiche di centro sinistra debbono dimostrare intelligenza investendo di questo compito una personalità che sia espressione di una volontà civica capace di interpretare esigenze  diffuse e con un elevato grado di autonomia. Le Primarie che il Pd ha avviato a Roma, per i tempi, il contesto e le modalità scelte, rischiano di rappresentare un ostacolo alla individuazione di un percorso credibile e partecipato per la scelta del miglior sindaco di Roma, rischiando invece di diventare luogo per la definitiva regolazione di conti interni all’apparato, con scarsa capacità di coinvolgimento della cittadinanza disinteressata alle alchimie di partito, ed invece alla ricerca di scelte programmatiche, civili e culturali, all’altezza di una sfida epocale. E’ importante invece aprire il confronto con porzioni si società non riconducibili agli apparati ed alle tradizionali appartenenze partitiche, e così riattivare un circuito virtuoso che consenta di individuare il candidato più credibile ed autorevole che guidi e rappresenti quel cambiamento di cui Roma ha vitale necessità. Noi sottoscrittori di questo appello, donne ed uomini appartenenti per cultura e formazione alla sinistra europea, laica, liberale, ecologista e riformatrice, alcuni impegnati nel Partito Democratico e nelle organizzazioni e associazioni del centrosinistra, ci rivolgiamo a quanti dovranno nei prossimi giorni decidere il futuro di Roma perché compiano un gesto di lungimiranza e apertura verso una candidatura rappresentativa e capace di interpretare una esigenza non più eludibile di cambiamento". Gruppo Fb "Vivere Roma" Argomenti comunali roma 2013 candidati sindaco campidoglio 
None Leggi i commenti I commenti dei lettori 
