NEW DHELI - L'incredibile episodio risale al mese scorso, ma è stato reso noto solo oggi: hostess ai comandi al posto dei piloti.  E' accaduto a bordo di un volo della "Air India, quando il pilota de un Boeing 747 con 160 passeggeri a bordo ha lasciato (insieme al co-pilota) i comandi del jet a due assistenti di volo mentre loro andavano a farsi una pennichella in prima classe. Riposo breve perché, come era facile immaginare, 40 minuti dopo l'inizio del loro "riposino" a 11 km di quota una delle due hostess ha disinserito per errore il pilota automatico rendendo l'aereo ingovernabile. Il jet era decollato da Bangkok e diretto a New Delhi. Ei due piloti, naturalmente, sono stati sospesi. Dopo il "risveglio", l'aereo ha proseguito il volo normalmente con i piloti ai comandi. Ma l'episodio alimenta i timori dell'affidabilità delle compagnie aeree indiane, come sottolinea il britannico Daily Telegraph ricordando che all'inizio dell'anno un piloto indiano era stato trovato completamente ubriaco poco prima di mettersi i comandi. Nel 2010, inoltre, venne scoperto che alcuni piloti avevano false licenze di volo, mentre a marzo un rapporto dell'Onu ha accertato che l'India è tra i 13 peggiori Paesi al mondo per la sicurezza aerea. 
Occupazione lampo, intorno alle 20, in via Vittorio Emanuele. Al termine del  corteo indetto dal movimento Lotta per la casa sulla questione degli sfratti,  alcune famiglie di origini marocchine sono entrate in uno stabile abbandonato. I  migranti si sono però subito resi conto delle pessime condizioni della struttura  e hanno deciso di rinunciare. Sul posto sono intervenuti carabinieri, polizia e  i vigili urbani. La via è stata chiusa al traffico tra via Alderotti e via  Mazzoni, senza creare particolari disagi. Sono continuate però le trattative tra la questura e i circa 30 manifestanti che si trovavano  davanti all’edificio e che non volevano andarsene. Dentro l'edificio alcuni studenti e antagonisti. Il corteo contro gli sfratti era partito intorno alle 18  da piazza Dalmazia. I manifestanti, tra cui anche studenti e antagonisti di area  anarchica, hanno gridato slogan e acceso alcuni fumogeni. Argomenti sfratti occupazione 

IN PRIMO PIANO PUGLIARTE I weekend di Pugliarte sono all'insegna delle escursioni culturali: l'associazione propone oggi 4 maggio l'itinerario "Cittadella nicolaiana", con partenza alle 16,30 dalla basilica di san Nicola per scoprire il museo Nicolaiano e la chiesa di San Gregorio. Il costo della visita è sei euro, escluso il biglietto d'ingresso al museo (tre euro). Adesioni e informazioni a info@pugliarte. it. LABORATORIO URBANO Alle 16,30 da piazza del Ferrarese di Bari parte l'itinerario di lettura del Laboratorio urbano, dedicato alle chiese minori e alle case rinascimentali. OPEN DAYS Con l'arrivo della primavera, anche Lecce apre il centro storico alle visite guidate: Open days, il progetto di Pugliapromozione, dà appuntamento alle 16,30 allo Iat di corso Vittorio Emanuele per scoprire monumenti e segreti della città in compagnia degli attori di Improvvisart. Info 347.850.25.29. MURA MESSAPICHE Il parco archeologico delle Mura messapiche di Manduria propone "La giornata dell'arte e della creatività studentesca", con il coinvolgimento degli istituti della provincia: dalle 9 alle 13, con installazioni e performance, affiancate dalle visite guidate al parco a cura di Vento Refolo. Info 338.134.04.66. FESTA DEI FIORI Il centro storico di Conversano si addobba con la Festa dei fiori: l'associazione Arte della bellezza dà appuntamento dalle 10 con esposizioni, mostre artistiche e il concorso Miss Primavera. Info 338.373.03.34. SULLE TRACCE DI GUGLIELMO Il protagonista del "Nome della rosa" dà il via a una passeggiata per Giovinazzo "sulle tracce di Guglielmo da Baskerville": partenza alle 17 in centro con l'associazione Ambientepuglia. Info 347.264.40.58. SVOLTASTORIE La libreria Svoltastorie di Bari aderisce al Maggio all'infanzia e organizza un laboratorio di origami per il "Kodomo no hi", la festa dei bambini della tradizione giapponese: alle 17 e alle 18,30 costruzione di elmetti e carpe, ricordando la leggenda del giovane guerriero Kintaro, con Rosanna Sorrentino del Centro diffusione origami. Info 080.332.42.76. ACCIAIOMARE Angelo Mellone presenta il suo canto d'amore e di lutto per Taranto: "Acciaiomare. Il canto dell'industria che muore" è un libro edito da Marsilio, che l'autore racconta alle 18 al teatro Forma di Bari in un reading accompagnato da musica e immagini. Sul palco Raffaella Zappalà, Carlo De Marinis e Marco Zampetti. Ingresso libero. PERROS DE ESPANA Paolo Panaro a confronto con un romanzo picaresco contemporaneo: "Perros de Espana" di Fabrizio Dentice va in scena alle 21 al teatro Van Westerhout di Mola di Bari, nell'ambito della rassegna Teatri abitati. Info 333.126.04.25. GOVINDA E ANANDA GARI Ultimo appuntamento di Jazz set al Club 1799 di Acquaviva delle Fonti: Govinda e Ananda Gari sono in quartetto con Gabriele Pesaresi al contrabbasso e il giovane sassofonista pugliese Claudio Chiarelli, per presentare l'album "Incipit" registrato a Brooklyn con Mark Turner. Alle 21,30; dj set a ingresso libero a seguire con Staphylos Sanchez. Ingresso con cena a 20 euro, gratuito per il dj set. Info 392.232.45.23. TENCO IN JAZZ "Luigi Tenco in jazz": omaggio al cantautore con Francesco Baccini & Locomotive quintet, alle 20,45 al Politeama Greco di Lecce. I brani più noti, da "Vedrai vedrai" a "Mi sono innamorato di te", saranno interpretati da Mirko Signorile, Gaetano Partipilo, Marcello Nisi, Marco Bardoscia e Alessandro Montemurro. Info 0832.30.99.01. RICHARD GALLIANO Un maestro della fisarmonica: Richardo Galliano fa tappa in Puglia, alle 21,30 al cineatro Sidion per una serata dalle forti tinte jazz, con Giacomo Desiante, Paolo Romano e Saverio Petruzzellis. Info 348.850.00.90. MEDIEVALIA Un lungo salto a ritroso nel tempo: al Castello svevo di Bari dalle 9 alle 18 è in programma "Medievalia". Fuori dalle possenti mura ma all'interno del fossato è stato allestito infatti un accampamento militare, tipico della metà del dodicesimo secolo, un'area artigianale in cui artigiani-rievocatori mostreranno la loro abilità negli antichi mestieri (tessitrice, usbergaio, ceramista, speziale, ecc ).  Info e prenotazioni 347.986.95.92 e  latorre. stefano@libero. it Cinema L'ANIMA ATTESA "L'anima attesa" è il film di Edoardo Winspeare ispirato alla vita e al messaggio di don Tonino Bello: proiezione alle 18 all'istituto Margherita di Bari, con gli attori Carlo Bruni e Nunzia Antonino e Gemma D'Ambrosio di Pax Christi. Musica AMERICAN ENGLISH Pop e rock con gli American English, alle 21,30 al Joy's pub di Bari. Ingresso libero. Info 328.711.00.49. GARAGE SOUND Dalle 21 al Garage sound di Bari esibizioni di Lo strato limite, Il Karma e Cleanhands per la rassegna "All we need". Ingresso libero. Info 334.840.92.80. TAVLÌ Il Pocket trio di Pippo Lombardo, Nico Buonsante e Mimmo Scialpi è alle 22 al Tavlì di Bari. Ingresso libero. Info 347.531.94.10. SINFONICA L'Orchestra sinfonica della Provincia di Bari è alle 20 nella chiesa di Sant'Antonio da Padova a Bari - Carbonara (via Giulio Petroni) per un concerto diretto da Nicola Samale, con il soprano Lydia Tamburrino. Ingresso libero. KOREJA L'orchestra Schipa è alle 21 ai cantieri Koreja di Lecce per un concerto diretto da Paolo Marzocchi, con i giovani musicisti della scuola "Ascanio Grandi" e Apuliae chorus. Info 0832.24.07.52. LIVELLO 11/8 Serata reggae al Livello 11/8 di Trepuzzi, dalle 22 con Sunweed sound system e Bruciatown fa-mass. Info 320.216.60.35. LEGNI PREGIATI Alle 19 al Circolo Unione di Bisceglie concerto del quartetto di clarinetti "Legni pregiati". Biglietto a 10 euro all'ingresso. TOMMY VEE Il dj Tommy Vee è ospite della notte alla Lampara di Trani. Info 329.348.78.46. Teatro IO SONO DIVERSO La chiusura di "Io sono diverso. E tu?" è alle 19 al teatro Kismet di Bari con "Piccola Antigone e Cara Medea", dittico di Antonio Tarantino con Teresa Ludovico e Vito Carbonara; alle 21 "Che qualcuno ascolti, che qualcuno sia..." della Compagnia Dark Camera, seguito da incontro con gli attori. Info 080.579.76.67. PURGATORIO Alle 18 e alle 21 il teatro Purgatorio di Bari propone lo spettacolo "Alla ricerca del santo Grill", con Nicola Pignataro. Info 080.579.65.77. RICCARDO E LUCIA "Riccardo e Lucia" è lo spettacolo scritto e diretto da Claudia Lerro, alle 21 al teatro comunale di Corato. Con Ivana Lotito e Pio Stellaccio. Info 349.875.24.33. Libri LATERZA Cristina Cardone è alle 18 alla libreria Laterza di Bari con "Se l'amore fosse come la rosa di Gerico" (Rei); introduce Nicky Persico, letture di Caterina Firinu. Interventi di Patrizia Rossini e Fabio Losito. FORLANI "Parigi, senza passare dal via" è il libro di Francesco Forlani: l'autore lo presenta con Silvia Dipinto alle 19 al palazzo della Cultura di Noicattaro. DARIA BIGNARDI Daria Bignardi presenta il suo terzo romanzo "L'acustica perfetta" (Mondadori) alle 19,30 sul sagrato della chiesa di Sant'Irene a Lecce. Evento a cura di Liberrima. ZAUM "Se i tuoi occhi un giorno" di Bartolomeo Smaldone (Gelsorosso) sarà presentato alle 19 alla libreria Zaum di Bari, da Annamaria Minunno. NOTHOMB Il club del libro su "Igiene dell'assassino" di Amélie Nothomb dà appuntamento alle 17,30 alla parrocchia di San Marcello di Bari. Info 340.510.45.12. LA MARIA DEL PORTO La libreria La Maria del Porto di Trani ospita alle 18,30 Maria Pia Romano con il romanzo "La cura dell'attesa" (Lupo editore). VASSALLO Dario Vassallo è alle 18 al circolo Pivot di Castellana Grotte con "Il sindaco pescatore". Alle 11 è al liceo De Ruggieri di Massafra. ANDREOTTI, PAPA NERO Michele Gambino è alle 18,30 all'Open Space di Lecce per presentare il suo libro "Andreotti, il papa nero" (Manni). Mostre FOSSILI Alle 10 al museo di Scienze della terra di Bari (Campus universitario) apre la mostra "Fossili... che passione!", con duemila campioni di invertebrati e 200 di vertebrati. Interventi del rettore Corrado Petrocelli e di Pierfrancesco Dellino, Ruggero Francescangeli e Augusto Coletti. I COLORI DEL SANTO La mostra "Nicola, i colori del santo" del fotografo di moda Vincenzo Lo Sasso si inaugura alle 18 nella chiesa di Santa Teresa dei Maschi, a Bari. A cura di Stefania Tatiana Cassano, direzione artistica di Michele Loiacono. Fino al 31 maggio, dal lunedì al sabato dalle 17 alle 20. Info 348.892.42.60. PALINDROMIE Alle 19 all'ex conservatorio di Sant'Anna a Lecce si inaugura la mostra "Palindromie  -  Verso e senso nel nodo rovescio del colore" di Francesco Pasca. Info ilraggioverdesrl. it. INCONTRI ASPETTANDO IL GIRO Notte rosa a Mola di Bari, in attesa del Giro d'Italia: shopping e concerti dalle 20 nel centro storico, con Camillo Pace, Nikaleo, Uduchà e FatGae dj. SAN NICOLA Attori e costumi d'epoca per spiegare San Nicola ai bambini: appuntamento alle 10 all'istituto comprensivo Garibaldi di Bari, con l'associazione "I figuranti di San Nicola". BURLESQUE Workshop di burlesque al teatro Di Cagno di Bari, oggi e domani dalle 16 con Julie Vesper. Info 080.502.74.39. VINI ROSATI Oggi e domani a villa Romanazzi Carducci di Bari c'è la selezione delle cantine partecipanti al secondo concorso nazionale enologico dei vini rosati, promosso dall'assessorato alle Risorse agroalimentari della Regione Puglia. Info concorsorosatiditalia. it. ARCHEOCLUB Alle 18 nella sede di Archeoclub di Bari (corso Benedetto Croce, 217) si parla de "Il fascino delle immagini nel racconto dei protagonisti  -  San Sebastian, Bilbao, Santander". Con Delia Cirielli. Info 080.964.35.69. ANICE VERDE Lo show cooking "La cucina in 30 minuti" organizzato da Anice verde è dalle 10,30 al centro commerciale Auchan di Casamassima, oggi e domani. Info 347.221.54.91. PRELUDE Il forum "Prelude", organizzato da Idearte con Amnesty international, Vernaleone & partners e Formamentis, parte alle 19 a palazzo Turrisi di Lecce, per lottare contro ogni forma di tortura e violenza, con particolare riferimento a quella femminile. DONNE E VIOLENZA Al castello di Mesagne il Gruppo pari opportunità organizza l'incontro "Donne e violenza", con Clara Nubile, autrice di "Tu come tutto quello che tocchi" (Bompiani). Info 327.392.80.01. WEB RADIO Roberto Paci Dalò tiene il workshop "Luft: radio, teatro e web. Per una drammaturgia dei media" dalle 10 alle 20 al Womb di Cavallino. Info 345.225.99.64. 
Spunta anche il "rimborso a mia insaputa", nell'inchiesta sulle folli spese di Palazzo Lascaris, a 48 ore dall'avvio degli interrogatori dei consiglieri regionali, e le strategie su cosa dire o non dire in Procura sembrano ormai delineate. Come nella migliore tradizione degli scandali politici italiani, qualcuno, davanti ai pm, potrebbe utilizzare la frase "non sapevo di essere lì", gettando il dubbio, in questo caso, sul capogruppo che avrebbe avallato spese fantasma con chissà quale finalità. C'è comunque una scelta più sicura per molti consiglieri, soprattutto di centrodestra e Lega: tenere le bocche cucite, e fare scena muta di fronte alle più ampie contestazioni degli investigatori. Nei giorni scorsi infatti gli avvocati hanno già annunciato ai pm l'intenzione dei clienti di avvalersi della facoltà di non rispondere. La sfilata del silenzio, dunque. Ma non solo. Sono diverse le possibilità che si prospettano nella sfilata dei consiglieri, che sarà aperta da due capigruppo, il leghista Mario Carossa e il democratico Aldo Reschigna. Non rispondere di fronte all'ingiustificabile scontrino personale, e, nel caso, mettere subito mano al portafogli e risarcire nel tentativo di uscire dall'inchiesta nella maniera più elegante possibile. Ma anche difendersi appellandosi, dove si riesce, alla più ampia "finalità politica" e, a livello giuridico, discutendo fino allo stremo sul concetto del reato di peculato e sulla competenza della Corte dei conti e non della procura ordinaria. Eventualmente presentare anche una memoria difensiva, ripiegare sul "così facevano tutti" e sulla mancanza di regolamenti chiari. Tra le scelte difensive ce n'è poi anche un'altra: scaricare eventuali responsabilità sui capigruppo, "rei" di aver vidimato le più improbabili richieste di rimborso presentate dai vari consiglieri. Ma, c'è anche un nuovo scenario che si apre nel vasto orizzonte di "rimborsopoli": anche qui ci si trova di fronte al paradosso dei soldi spesi "a mia insaputa". È probabile infatti, secondo indiscrezioni, che qualcuno si debba giustificare con la frase diventata celebre per la casa di Scajola. Non un appartamento, ma ad esempio un viaggio. Gli investigatori starebbero verificando la possibilità che un capogruppo abbia "spalmato" alcuni rimborsi anche su altri consiglieri, addebitando così spese pazze a nomi altrui. Nel proprio elenco di contestazioni, infatti, un consigliere si sarebbe trovato a dover rispondere per un "viaggio a Rimini", città in cui però assicura di non aver mai messo piede in quel periodo. Avvalersi della facoltà di non rispondere è comunque diritto dell'indagato. Ma la procura è ansiosa di capire cosa giustifichi questa scelta. Troppo rischioso spiegare lo scontrino battuto da un centro estetico? O le migliaia di euro spesi in fiori e profumi? Molti consiglieri, certo, temono la "gogna" mediatica. In tanti sfoderano discorsi di privacy e autonomia politica. "Risponderemo fino alla fine di fronte a scontrini che sono riconducibili a spese politiche" dicono gli avvocati. "Quando contestano la spesa dei "profumi", ad esempio  -  spiega un legale del Pdl  -  non significa che ci siamo comprati l'eau de toilette per questioni personali, ma più semplicemente "deodoranti" per l'ufficio". Frigoriferi, macchinette per caffè e deodoranti per le sedi politiche non interessano però tanto alla procura, che punta alle vere spese pazze. Ma ecco che si aprono i dilemmi: "Come faccio a ricordarmi con chi ero a pranzo quel giorno di febbraio di un anno fa?". E ancora: "Ma se un consigliere regionale si trova al ristorante con un sindaco di area politica opposta, perché dovrebbe giustificare quel conto alla magistratura? Non ha certo interesse a far sapere quale sia stato il motivo dell'incontro...". "Rispondere o non rispondere  -  spiega il procuratore aggiunto Andrea Beconi  -  sono le due uniche possibilità dell'indagato. Non ci sono "segreti" professionali a cui appellarsi. O il consigliere vorrà fornire le sue giustificazioni, oppure se ne assume la responsabilità. E, inoltre, rimborsare non significa estinguere il reato". Certo, nei casi più eclatanti, di fronte alla borsa Vuitton, o al capo Hermès che tanto difficilmente si accostano a una finalità politica (e che dire della lingerie acquistata da un consigliere uomo da Sary Calze per diverse centinaia di euro?), c'è poco da rispondere. Scegliere la via del silenzio sembra più dignitoso. Anche se, in realtà, gli avvocati difensori dei 52 consiglieri indagati sono tutti concordi: materiale per difendersi comunque ce n'è. Argomenti regione piemonte interrogatori inchiesta 
E' quasi certo: si allunga la catena di vittime legate all'effetto crisi. Un geometra di 63 anni, Umberto Momigliano, è stato trovato morto nella sua macchina in Borgata Odriva, a Villar Perosa. Accanto al corpo ormai senza vita, alcune scatole di medicinali. Probabilmente l'uomo ha usato i farmaci per togliersi la vita. A notare la Bmw X3, abbandonata vicino a un albergo è stato un passante. Il geometra abitava in Centro a Torino, in via Garibaldi, e aveva il suo studio poco distante in via Cernaia. Dai primi accertamenti sembra che avesse problemi economici. La famiglia ne aveva denunciato ieri la scomparsa. Sull'accaduto indagano i carabinieri che hanno escluso cause di morte violenta. 
