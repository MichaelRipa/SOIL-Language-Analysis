None Leggi i commenti I commenti dei lettori 
ROMA - "Il potere teme gli uomini che sono in dialogo con Dio poiché ciò rende liberi e non assimilabili". Lo scrive Papa Francesco nel messaggio che verrà letto al Meeting di Rimini. Le considerazioni del Pontefice sono riportate dal Segretario di Stato Tarcisio Bertone, che scrive a suo nome: "Ecco allora l'emergenza-uomo che il Meeting per l'Amicizia tra i Popoli pone quest'anno al centro della sua riflessione: l'urgenza di restituire l'uomo a se stesso, alla sua altissima dignità, all'unicità e preziosità di ogni esistenza umana dal concepimento fino al termine naturale. Occorre tornare a considerare la sacralità dell'uomo e nello stesso tempo dire con forza che è solo nel rapporto con Dio, cioè nella scoperta e nell'adesione alla propria vocazione, che l'uomo può raggiungere la sua vera statura". "La Chiesa, alla quale Cristo ha affidato la sua Parola e i suoi Sacramenti, custodisce la più grande speranza, la più autentica possibilità di realizzazione per l'uomo, a qualunque latitudine e in qualunque tempo", prosegue il messaggio. "Che grande responsabilità abbiamo! Non tratteniamo per noi questo tesoro prezioso di cui tutti, consapevolmente o meno, sono alla ricerca. Andiamo con coraggio incontro agli uomini e alle donne del nostro tempo, ai bambini e agli anziani, ai "dotti" e alla gente senza alcuna istruzione, ai giovani e alle famiglie. Andiamo incontro a tutti, senza aspettare che siano gli altri a cercarci!". "Imitiamo in questo - si legge ancora - il nostro divino Maestro, che ha lasciato il suo cielo per farsi uomo ed essere vicino ad ognuno. Non solo nelle chiese e nelle parrocchie, dunque, ma in ogni ambiente portiamo il profumo dell'amore di Cristo. Nelle scuole, nelle università, nei luoghi di lavoro, negli ospedali, nelle carceri; ma anche nelle piazze, sulle strade, nei centri sportivi e nei locali dove la gente si ritrova. Non siamo avari nel donare ciò che noi stessi abbiamo ricevuto senza alcun merito! Non dobbiamo avere paura di annunciare Cristo nelle occasioni opportune come in quelle inopportune, con rispetto e con franchezza". "E' questo il compito della Chiesa, è questo il compito di ogni cristiano: servire l'uomo andando a cercarlo fin nei meandri sociali e spirituali più nascosti. La condizione di credibilità della Chiesa in questa sua missione di madre e maestra è, però, la sua fedeltà a Cristo. L'apertura verso il mondo - prosegue il messaggio - è accompagnata, e in un certo senso resa possibile, dall'obbedienza alla verità di cui la Chiesa stessa non può disporre". '''Emergenza uomo", allora, significa l'emergenza di tornare a Cristo, di imparare da Lui la verità su noi stessi e sul mondo, e con Lui e in Lui andare incontro agli uomini, soprattutto ai più poveri, per i quali Gesù ha sempre manifestato predilezione. E la povertà non è solo quella materiale. Esiste una povertà spirituale che attanaglia l'uomo contemporaneo. Siamo poveri di amore, assetati di verità e giustizia, mendicanti di Dio, come sapientemente il servo di Dio Mons. Luigi Giussani ha sempre sottolineato. La povertà più grande infatti - conclude il messaggio - è la mancanza di Cristo, e finché non porteremo Gesù agli uomini avremo fatto per loro sempre troppo poco". Argomenti religione comunione e liberazione papa francesco 
None Leggi i commenti I commenti dei lettori 
None Leggi i commenti I commenti dei lettori 

ANVERSA - Pesante sconfitta per l'Italia nella prima gara dell'European Basketball Tour ad Anversa, in Belgio, ulteriore tappa di avvicinamento agli Europei di settembre in Slovenia. Gli azzurri sono stati battuti 76-57 dal Belgio. Deluso il ct Pianigiani: "E' un approccio che non ci possiamo permettere - spiega - siamo partiti timorosi, scollegati, soft, non va bene. Poi ci sono stati i tiri aperti sbagliati, ma sappiamo che ci può stare con i carichi di lavoro tenuti finora. Di sicuro con il 29-14 per loro del primo quarto abbiamo buttato via la possibilità di fare un buon allenamento. D'altronde questi siamo e siamo anche consci che quei tiri vanno segnati se vogliamo alzare il nostro livello". Partita sempre in mano al Belgio, che dopo 11' è avanti 31-15 con sei triple realizzate. Con Aradori, Poeta e Gigli l'Italia 9 punti (40-33 all'intervallo) mettendo un mattoncino dopo l'altro contro una squadra che sul contatto fisico non si tira indietro. E' la gara del rientro di Angelo Gigli che non aveva giocato la Trentino Cup dieci giorni fa per pregressi problemi fisici. Gigli in 13 minuti realizza 7 punti e prende 1 rimbalzo. Sicuramente un buon viatico per il recupero completo. La rimonta si ferma all'inizio della ripresa. In attacco l'Italia non gira, gli azzurri subiscono un parziale di 13-4 (53-37) sprofondando fino a -19 (58-39) al 29'. Ultimo guizzo per il -12 al 35' ma il Belgio controlla senza problemi. Domani l'Italia affronta alle 18 Israele che ha perso 72-75 contro la Polonia nell'altra gara della giornata. Belgio-Italia 76-57 (29-15; 40-33, 60-44) Italia: Cavaliero ne, Mancinelli 6 (3/6, 0/3), Poeta 4 (1/1, 0/1 da tre), Melli 1 (0/1), Vitali 3 (0/2, 1/1), Cusin 4, Datome 12 (4/7, 0/2), Diener 2 (1 /4, 0/1), Gigli 7 (2/4), Rosselli, Magro ne, Cinciarini ne, Belinelli 5 (1/ 4, 0/6), Gentile 4 (2/9), Aradori 9 (2/4, 0/1). Allenatore: Simone Pianigiani Belgio : Lojeski 19 (5/8, 2/2), Van Rossom 18 (1/3, 4/7), Beghin 16 (6/10, 1/2), Hervelle 4 (1/3), Mwema 2 (1/5), Tabu 10 (2/4, 2/5), Serron 4 (2/6), Muya (0/1, 0/1), Dressen ne, Gillet, Massot (0/1), Driesen 3 (0/2, 1/2). Allenatore Eddy Casteels Arbitri : Delestree, Oved, Trawick Note : Antisportivo a Datome (42-35 al 21') Tiri . T2 Ita 16/42, Bel 18/43; T3 Ita 1/15, Bel 3/19; TL Ita 22/30, Bel 10/20. Rimbalzi: Ita 32, Bel 40. Assist: Ita 7, Bel 19 Parziali : 5' 11-4; 15' 36-22; 25' 53-37; 35' 62-48. Argomenti basket basket nazionale italia Leggi i commenti I commenti dei lettori 
Era già intervenuto mercoledì scorso dopo la tragedia sulla via dei "trois monts" sul Monte Bianco, sottolineando come certi incidenti siano inevitabili e allo stesso tempo come sia una follia anche solo ipotizzare le vette a numero chiuso. Qualche giorno più tardi che cosa consiglia Piergiorgio Baldracco, presidente nazionale del Soccorso alpino e speleologico, per evitare gli incidenti che purtroppo sono continuati in questo scorcio di metà estate. "I soliti consigli che diamo da sempre, in tutti gli agosti in cui sfortuna vuole che una serie di incidenti eclatanti e mortali si raggruppino. Una attenta valutazione del percorso e delle proprie condizioni fisiche e psichiche, un'analisi accurata delle condizioni meteo e materiali adatto. Queste sono le quattro regole di base che dovrebbero metterti al riparo dal 95 per cento degli incidenti, anche 98: conosci te stesso, conosci l'ambiente, conosci il tempo e conosci e prepara l'attrezzatura. Questa è la base di tutto. Resta un 28 per cento, a seconda degli ambienti, di imponderabile". È possibile evitare un incidente? "Qualche giorno fa ho perso un amico, guida alpina, Icaro. È morto in un posto elementare, una scivolata. Purtroppo non sempre un incidente banale accade a una persona impreparata. Lui non lo era. Come non lo è Giorgio Passino, che per fortuna sta meglio dopo essere stato travolto martedì scorso dalla valanga sulla via normale del Bianco. Ho sempre difficoltà a fare un'analisi dopo gli interventi per sostenere che uno è scivolato perché impreparato. È vero che è scivolato, ma che poi fosse impreparato, è tutto da dimostrare". I soccorsi devono continuare a essere gratuiti? "L'esempio della val d'Aosta, che per prima ha introdotto il pagamento dei soccorsi, almeno di quelli ingiustificati, potrebbe essere una strada da seguire". Ci sta pensando anche il Piemonte? "Sì, il Piemonte è due anni che ci pensa, speriamo che prima o poi finisca di pensare. Ne parlavo proprio alcuni giorni fa con il presidente Cota. Non c'è niente che mi dia più fastidio, come presidente del soccorso alpino e uomo che va in montagna, quando mi sento dire, nel talk show di turno, che occorre mettere fine allo spreco di soldi. Gli sprechi in Italia ci sono per ben altri scopi, non certo per il soccorso alpino". L'assicurazione compresa nel costo del bollino Cai non rischia di essere una deresponsabilizzazione per l'alpinista della domenica? Non sarebbe il caso di seguire la Svizzera, dove l'assicurazione si accende per un giorno, un fine settimana o di più, prima di andare in montagna? "È giusto pagare un'assicurazione se ti sottoponi a determinati rischi e sai che prima o poi avrai bisogno del soccorso. Si può pagare in vari modi, certo quella svizzera sarebbe la soluzione, bisognerà discuterne". Argomenti incidenti in montagna 
Un Bologna quasi al completo (mancavano solo Perez, che proprio oggi ha firmato il rinnovo , e Taider, probabile partente, relegato in panchina) ha faticato un po' più del previsto per liberarsi del Brescia e qualificarsi al quarto turno della Coppa Italia. Alla prima partita ufficiale della stagione, sul terreno amico del Dall'Ara, i rossoblù hanno giocato a sprazzi, ma alla fine ce l'hanno fatta. Decisiva la "solita" punizione di Alino Diamanti, che al 39' del primo tempo ha scagliato il pallone alle spalle di Arcari. Nella ripresa gli uomini di Pioli - che sono stati costretti a sostituire Kone, infortunato, con Moscardelli - hanno avuto alcune discrete occasioni per raddoppiare, ma hanno anche subito la reazione delle rondinelle, che (pur senza il bomber Caracciolo) sono andate vicine al pareggio e si sono viste annullare per fuorigioco una rete di testa di Di Cesare. La formazione di Pioli affronterà nel prossimo turno il Siena, che nel pomeriggio ha espugnato con stesso risultato il campo del Livorno. BOLOGNA (4-2-3-1) Curci; Garics, Antonsson, Natali, Morleo; Krhin, Della Rocca; Kone (1' st Moscardelli), Diamanti (25' st Alibec), Lazaros (32' st Pazienza); Bianchi (Agliardi, Stojanovic, Radakovic, Crespo, Abero, Taider, Riverola, Yaisien, Acquafresca). All. Pioli. BRESCIA (4-2-4) Arcari; Lasik, Camigliano, Di Cesare, Kukoc; Budel, Benali; Scaglia, Saba, Mitrovic, Oduamadi. (Cragno, Minelli, Freddi, Boniotti, Lancini, Finazzi, Mandorlini, Diouf, Bertoli, Ntow, Valotti). All. Giampaolo. Arbitro: Tagliavento di Terni. Rete: pt 39' Diamanti. Note: Serata calda, terreno in cattive condizioni, spettatori 7.000 circa. Ammoniti Benali, Antonsson e Natali per gioco falloso. Angoli 5-1 per il Brescia, recupero 2' e 2'. Argomenti bologna-brescia diamanti coppa italia 
Le scuole del Piemonte hanno troppi professori. Tre anni fa la riforma Gelmini ha dato una sforbiciata agli orari di alcune materie e il risultato è che negli istituti subalpini ci sono 504 docenti in esubero. Il dato è il frutto di un primo monitoraggio dell'Ufficio scolastico regionale e potrebbe ancora variare, ma dà l'idea di quante cattedre continuino a sparire. "PRIMA gli esuberi riguardavano soprattutto i tecnici di laboratorio. Ora invece i tagli incidono sulla "carne viva", ossia sulle classi di concorso più gettonate", sottolinea il segretario della Flc-Cgil Piemonte, Rodolfo Aschiero. Si va dai 188 esuberi nel Torinese fino ai 15 di Asti. Gli insegnamenti più colpiti sono la A051 (lettere e latino nei licei), la A031 (musica), la A076 (trattamento testi) e quasi tutte le materie "tecnico-pratiche". Non si tratta soltanto di docenti "soprannumerari", che cioè hanno perso il posto nella scuola in cui insegnavano, ma di veri "esuberi": per loro non ci sono cattedre nell'intera provincia. Sono professori a tempo indeterminato, che si ritrovano a essere "di troppo" per almeno due motivi: "I nuovi orari voluti dalla Gelmini  -  spiega Aschiero  -  riguardano le classi dalla prima alla quarta superiore e dunque sono entrati a regime quasi del tutto. Poi c'è la riforma Fornero, che ha allungato i tempi per il pensionamento creando una sorta di "tappo"". La prossima settimana prenderanno il via le cosiddette operazioni di "utilizzazione", in cui chi ha perso la cattedra cercherà di trovarne un'altra. Poi ci sarà da capire come risolvere la questione di chi non troverà alcun posto (il ripiego più tipico è sul posto di sostegno). Ma gli esuberi hanno anche un altro effetto: i futuri vincitori del "concorsone" per prof, giunto ormai alle battute finali, rischiano di trovarsi senza posti a disposizione. In Piemonte erano in palio 604 cattedre in due anni, ma soprattutto per alcuni insegnamenti delle superiori il posto potrebbe diventare una chimera, almeno nel breve periodo. "La situazione sulle "immissioni in ruolo" legate al concorsone non è ancora stata chiarita", racconta Teresa Olivieri, leader della Cisl Scuola Torino, che evidenzia: "Fino a quando le graduatorie non saranno definitive non si potrà attingervi per le assunzioni. Le ipotesi sono tre: vengono utilizzati gli elenchi del vecchio concorso; vengono accantonati i posti in attesa della pubblicazione di quelli nuovi; oppure quest'anno si pesca solo dalle graduatorie a esaurimento e nel 2014 solo da quelle del concorsone. In ogni caso, però, ci saranno ricorsi". Argomenti riforma gelmini legge fornero 
None Leggi i commenti I commenti dei lettori 
