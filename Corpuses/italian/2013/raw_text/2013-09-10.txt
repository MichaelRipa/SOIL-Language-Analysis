ROMA - L'Italia gioisce per la vittoria contro la Repubblica Ceca, che vale il pass per il Mondiale il Brasile. E' una delle due europee a farlo insieme all'Olanda, passata in Estonia.  Ma c'è un altro italiano che ottiene una preziosa vittoria in ottica qualificazione. E' Fabio Capello, ct della Russia, che con il successo casalingo 3-1 contro Israele, supera in testa al girone F il Portogallo. La Francia soffre, ma vince in Bielorussia (in gol Pogba) e raggiunge la Spagna. Ibrahimovic trascina la Svezia, mentre l'Irlanda di Giovanni Trapattoni perde in Austria e saluta definitivamente la speranza di giocare il Mondiale. Come annunciato dallo stesso Trap, potrebbe essere finita la sua avventura da ct dei 'Verdi'. GIRONE A, OK SCOZIA E SERBIA  - Nel gruppo dominato da Belgio e Croazia (entrambe riposavano), successi esterni per Scozia e Serbia, rispettivamente in Macedonia (1-2) e Galles (0-3, in gol anche l'ex laziale Kolarov). Classifica, Belgio 22 punti; Croazia 17; Serbia 11; Scozia 8; Macedonia 7; Galles 6. GIRONE B, BULGARIA E DANIMARCA CORSARE  - Bulgaria e Danimarca ringraziano l'Italia e staccano la Repubblica Ceca, ora quarta nel girone e praticamente senza speranze di qualificazione. I danesi hanno espugnato 1-0 il campo dell'Armenia grazie a un calcio di rigore siglato da Agger. I bulgari, invece, sono passati a Malta per 2-1 (Dimitrov e Gargorov per gli ospiti, Herrera per i padroni di casa) e si trovano solitari al secondo posto. Classifica, Italia 20 punti; Bulgaria 13; Danimarca 12; Repubblica Ceca e Armenia 9; Malta 3. GIRONE C, TRAP SALUTA - Alla vigilia aveva detto che le possibilità di raggiungere i playoff erano minime, ora invece Giovanni Trapattoni deve arrendersi anche alla matematica certezza dell'eliminazione. Con la sconfitta per 1-0 in Austria (gol di Alaba), la sua Irlanda alza bandiera bianca. Tris della Germania alle Isole Far Oer (Mertesacker, Ozil e Muller). Svezia corsara in Kazakistan (1-0, rete di Ibrahimovic). Classifica, Germania 25 punti; Svezia 17; Austria 14; Irlanda 11; Kazakistan 4; Isole Far Oer 0. GIRONE D, OLANDA AI MONDIALI  - L'Olanda non fallisce e centra la qualificazione al Mondiale con il successo ottenuto in Andorra per 0-2 grazie a una doppietta di Van Persie. E' piena bagarre, invece, per il secondo posto grazie al colpaccio della Turchia, che ha espugnato il campo della Romania (gol di Yilmaz ed Erdink), raggiungendoli a 13 punti e rimettendo in discussione la seconda piazza che sembrava in mano alla Nazionale di Piturca. Ne ha approfittato l'Ungheria (5-1 in casa all'Estonia) che adesso con 14 punti si trova sola alle spalle dell'Olanda. Classifica, Olanda 22 punti; Ungheria 14; Romania e Turchia 13; Estonia 7; Andorra 0. GIRONE E, SVIZZERA VICINO AL PASS - La Svizzera ha battuto la Norvegia 2-0 in trasferta a Oslo. Grande protagonista del match, l'attaccante elvetico Fabian Schaer, autore di un doppietta al 12′ e al 51′. Grazie a questi 3 punti gli svizzeri hanno consolidato il primo posto a quota 17 punti dopo 8 partite, allungando a più 7 rispetto ai norvegesi. Sorride l'Islanda che con la vittoria casalinga per 2-1 contro l'Albania di Gianni De Biasi (Bjarnason e Sigthorsson dopo il vantaggio iniziale di Rava) ottiene momentaneamente il secondo posto. Bene anche la Slovenia che grazie al successo per 2-0 a Cipro (Novakovic e Ilicic) torna in piena corsa per gli spareggi. Classifica, Svizzera 18 punti; Islanda 13; Slovenia 12; Norvegia 11; Albania 10; Cipro 4. GRUPPO F, RUSSIA PRIMA - Missione quasi compiuta per la Russia. A San Pietroburgo, la nazionale allenata da Fabio Capello ha battuto 3-1 l'Israele (a segno Berezutsky, Kokorin e Glushakov per i padroni di casa e l'ex palermitano Zahavi a tempo scaduto per gli ospiti) superando al primo posto il Portogallo, che aveva una partita in più e questo turno non giocava. Nell'altro incontro, primo successo per il Lussemburgo che ha superato in casa 3-2 l'Irlanda del Nord, lasciando l'ultimo posto all'Azerbaijan. Classifica, Russia 18 punti; Portogallo 17; Israele 12; Nord Irlanda, Lussemburgo 6; Azerbaijan 5. GRUPPO G, TESTA A TESTA BOSNIA-GRECIA  - La Bosnia si prende la rivincita ed espugna il campo della Slovacchia (1-2 grazie a Bicakcic e Hajrovic, inutile rete di Hamsik per i padroni di casa) dopo che gli avversari avevano vinto venerdì scorso a campo invertito. Alla Grecia basta un gol di Salpingidis per superare in casa la Lettonia. Vittoria casalinga 2-0 della Lituania sul fanalino di coda Liechtenstein. Classifica, Bosnia e Grecia 19 punti; Slovacchia 12; Lituania 8; Lettonia 7; Liechtenstein 2. GRUPPO H, GOL DEL SAN MARINO - Facile successo della Polonia in San Marino. A far notizia, tuttavia, è la rete dei padroni di casa, non abituati quasi mai a gioire. Il momentaneo 1-1 è stato siglato da Della Valle. Per i polacchi doppietta del gioiellino dell'Udinese, Piotr Zielinski. Pari senza gol tra Ucraina e Inghilterra. Classifica,  Inghilterra 16 punti; Ucraina e Montenegro 15; Polonia 13; Moldavia 5; San Marino 0. GRUPPO I, FRANCIA OK IN RIMONTA - La Francia di Deschamps agguanta in testa al girone la Spagna (le 'Furie Rossè riposavano) grazie al successo esterno 4-2 in Bielorussia. Due volte in svantaggio, i transalpini devono ringraziare Ribery, autore di una doppietta che ha rimesso in gioco il punteggio prima dei gol di Nasri e dello Juventino Pogba. La Finlandia passa 1-0 in casa della Georgia grazie ad un rigore di Emerenko. Classifica, Spagna e Francia 14 punti; Finlandia 9; Georgia 5, Bielorussia 4. GIORDANIA GIOISCE AI RIGORI - Il sogno mondiale della Giordania prosegue. Dopo l'1-1 di Amman, la nazionale guidata dall'ex calciatore egiziano Hossam Hassan espugna Taskhent ai rigori e si qualifica per lo spareggio contro la quinta classificata del girone sudamericano. L'incontro era terminato 1-1 supplementari compresi come qualche giorno fa. Gara sospesa per alcuni minuti al 101′ per un guasto all'impianto elettrico del "Pakhtakor Stadium" che lascia i giocatori al buio. La gara poi prosegue ma il punteggio non cambia e dal dischetto la Giordania è più brava: 9-8. Argomenti mondiali brasile 2014 Leggi i commenti I commenti dei lettori 
Il Pontefice risponde alle domande su fede e laicità  che gli aveva rivolto Eugenio Scalfari in un suo articolo dello scorso 7 agosto ("Le domande di un non credente al papa gesuita chiamato Francesco" - leggi ), e in un precedente articolo del 7 luglio ("Le risposte che i due Papi non danno" - leggi ). Scrive papa Bergoglio: "E' venuto ormai il tempo di fare un tratto di strada insieme. Dio perdona chi segue la propria coscienza". La lettera su Repubblica oggi in edicola 
E così andiamo ai Mondiali. In anticipo, meritatamente, perché l'Italia non ha mai tradito, ha rispettato il copione di favorita, senza illuderci, ma senza mai tirarsi indietro. L'Italia è una squadra nel senso pieno, completo, della parola. Con una qualità media di assoluto livello. Un portiere ancora grandissimo, una difesa supercollaudata, perché è la difesa della Juventus e contro la Repubblica Ceka si è visto anche Ogbonna, un centrocampo in cui convivono il genio di Pirlo, la forza di De Rossi, le geometrie di Montolivo e la gamba di Marchisio. E ha un attacco di assoluto livello, con Balotelli spesso chiamato a fare anche gli straordinari. Insomma è un'Italia che piace, perché sa cosa vuole, sa cosa fare, sa come si sta in campo, sa come bisogna aspettare e poi colpire un avversario. Insomma, un'Italia attenta, ma non semplicemente cinica, un'italia che rispecchia fedelmente il profilo del suo allenatore. Prandelli anche da calciatore è sempre stato una garanzia, uno da mettere in campo sapendo perfettamente di avere un titolare in più. Anzi, anche più di un titolare. Un dodicesimo uomo deciso ogni volta a guadagnarsi qualcosa di più e dunque mia distratto o svogliato. Ora si tratta di costruire con un anno di anticipo questo Mondiale in Brasile, che anche come cornice sarà emozionante. Non c'è dubbio che l'Italia ci arrivi con la forza delle due idee, del suo gioco e la sensazione è che ci sia poco spazio per le sorprese dell'ultima ora. l'Italia ha in tutti reparti esperienza e qualità. C'è però un anno di tempo per capire dove e come si possa crescere ulteriormente. Magari in attacco, dove - per definizione - si possono accompagnare anche gli umori finali. La sensazione è che lì ci sia lo spazio per diventare ancora più grandi, seguendo magari la stagione, il campionato, di due giocatori. Un veterano, un campione senza età, come Totti, che potrebbe davvero rappresentare la variante decisiva, capace di sconvolgere le gerarchie del gruppo ma anche della concorrenza. E poi un giovanissimo, il giovanissimo Insigne che anche dal punto di vista fisico sembra fatto apposta per alzarsi da un ideale panchina e in corsa rappresentare il punto esclamativo di un'Italia che Prandelli ha saputo disegnare con grande attenzione. Argomenti tackle 

TORINO  - "Ho visto una grande Italia". Cesare Prandelli ringrazia gli azzurri per aver centrato il meritato traguardo della qualificazione ai Mondiali con due turni d'anticipo. E sorvola anche sull'inatteso vantaggio ospite: "Abbiamo preso un contropiede ma noi abbiamo creato quattro palle gol. All'intervallo ho detto ai ragazzi che non dovevamo abbatterci, ma crederci. E infatti siamo riusciti a ribaltare meritatamente il risultato. Questa è una squadra speciale, che conosce i propri limiti e cerca di enfatizzare le proprie qualità. In questi anni ci siamo riusciti, ora dobbiamo avere la consapevolezza di poter fare ancora meglio". BALOTELLI BRAVO A RESTARE TRANQUILLO  - Un successo arrivato a fatica, anche con qualche errore di troppo nel primo tempo di Balotelli. Il ct giustifica l'attaccante rossonero "In quei momenti non ho pensato nulla. Sono attimi, a un attaccante può capitare di sbagliare. Nell'intervallo gli ho detto di stare sereno e tranquillo perché stava facendo molto bene". Il pass per Rio non fa sbilanciare il ct sul suo futuro: "Datemi un po' di tempo e ne discuteremo". BUFFON: DEDICATA AI DUE TIFOSI SICILIANI DECEDUTI  - Gigi Buffon non poteva sperare di meglio per ricordare la sua presenza n. 136 in azzurro: "Naturalmente c'è maggior soddisfazione a festeggiare questla vitto primato con una vittoria", dice. "Ringrazio Chiello (Chiellini, ndr), Mario (Balotelli, ndr) e tutti gli altri ragazzi che mi hanno permesso di festeggiare a 360 gradi il successo di questa sera che voglio dedicare, in particolare, a quei due ragazzi siciliani che per venirci a vedere a Palermo sono morti in un incidente stradale". CHIELLINI: QUALIFICAZIONE MERITATA  - Giorgio Chiellini ha dato il via alla rimonta azzurra con uno stacco perentorio che ha riacceso lo Juventus Stadium. Il difensore bianconero spiega la rabbia in corpo che avevano gli azzurri nell'intervallo: "Volevamo questa festa a tutti i costi, eravamo contrariati per come stavano andando le cose. Sembrava una partita stregata. Per fortuna la partenza forte in avvio di secondo tempo ha fatto la differenza. Questa qualificazione ce la siamo meritata, partita dopo partita, in tre anni in cui abbiamo fatto sempre bene". NEL FINALE ERAVAMO POCO LUCIDI  - Nel finale l'Italia ha corso qualche rischio di troppo. "Non possiamo concedere qualche occasione che abbiamo concesso nella ripresa. Ma non è stato un calo di tensione, quanto una mancanza di lucidità. La tensione c'era fino al 90′, volevamo a tutti i costi questa vittoria ma l'eccesso di generosità ci ha portato a perdere un po' le distanze e abbiamo rischiato". Chiellini scherza ricordando gli errori di Balotelli nel primo tempo: "ha sbagliato situazioni che non sbaglierà mai più nella sua carriera... Il mister gli ha detto di stare tranquillo, che il gol lo avrebbe trovato. Se sta calmo è un giocatore determinante e anche oggi si è visto". COME COLLETTIVO INFERIORI A NESSUNO  - L'Italia ha dimostrato una volta di più la sua forza. "Noi conosciamo i nostri limiti e le nostre qualità e in campo bisogna cercare di limitare i nostri difetti, aiutandoci a vicenda ed esaltare le nostre qualità che sono tante. Non siamo la nazionale più forte a livello individuale ma come collettivo riusciamo tutti a dare il meglio di noi". A un anno dai Mondiali, in un'ipotetica griglia di partenza, "non si può dimenticare la Spagna ma un gradino davanti a tutti c'è il Brasile, che è padrone di casa e ha dimostrato di poter battere tutti alla Confederations Cup". BALOTELLI: MAI FATTI TANTI ERRORI  - Mario Balotelli concorda col compagno. "Stiamo diventando un bel gruppo e una squadra forte, compatta, che riesce a tirarsi fuori anche da situazioni complicate. Siamo fra le prime nazionali al mondo, ci sono una o due squadre molto forti ma sono loro che devono temere noi e non viceversa". L'attaccante rossonero non sa spiegarsi i tanti errori: "Non mi è mai successo di sbagliare così tante occasioni, sono stato sfortunato ma ci ho provato fino alla fine. L'occasione più clamorosa? Quella in cui Cech ha ribattuto, sono arrivato a tu per tu e l'ho alzata". PREFERISCO LE DUE PUNTE  - Per Balotelli anche un'ammonizione ("ma ho cercato la palla e sono caduto su di lui, non era un intervento da giallo") ma anche qualche passo avanti dal punto di vista dell'atteggiamento: la richiesta di Prandelli di non perdere la testa sembra avere i suoi effetti. "A volte succede di reagire perché esagerano, a volte riesci a controllarti di meno, bisognerebbe controllarsi sempre ma in campo è molto difficile", ammette Balotelli, che dal punto di vista tattico confessa la sua predilezione per un modulo a due punte: "Si può giocare in tutti e due i modi ma a me piace di più con un attaccante vicino". L'INCONTRO CON LA KYENGE? DORMIVO... COME TANTI  - Alla domanda, infine, sulla sua assenza all'incontro di domenica con il ministro Kyenge, Balotelli spiega: "Non era un incontro obbligatorio, stavo dormendo come tanti altri compagni, ma capisco che la mia assenza ha creato maggior rumore". LE CONGRATULAZIONI DI BLATTER  - La qualificazione dell'Italia è stata applaudita anche dal presidente della Fifa, Joseph Blatter che dal proprio profilo twitter ha spedito agli azzurri questo messaggio: "Now Italy qualify! Congratulazioni alla squadra azzurra per la diciottesima qualificazione ai Mondiali di Calcio della Fifa!". REP. CECA, BILEK SI DIMETTE  - Aria mesta, invece, negli spogliatoi della Rep. Ceca dove il ct Michal Bilek ha annunciato le proprie dimissioni. "Avevo detto che se c'era la possibilità di qualificarci sarei rimasto, ma visto che non è così mi dimetterò. Peccato perché se Kozak avesse segnato il 2-0 al termine del primo tempo, sarebbe finita diversamente", ha aggiunto con amarezza Bilek. Argomenti nazionale italia cesare prandelli mario balotelli Leggi i commenti I commenti dei lettori 
TORINO  - Si va in Brasile. Con due gare d'anticipo l'Italia centra la qualificazione ai Mondiali battendo in rimonta (2-1) la Rep. Ceca. Una vittoria storica (la n. 400) in una serata da ricordare: mai gli azzurri avevano centrato l'obiettivo fase finale con così largo anticipo. E per Buffon la festa è doppia visto che ha tagliato il traguardo festeggiando la 136/a presenza azzurra che lo ha fatto diventare il recordman di sempre raggiungendo Fabio Cannavaro. UNA REP. CECA MODESTA  - L'Italia ha dovuto soffrire prima di gioire ma, ancora una volta, ha dimostrato la netta superiorità rispetto alle rivali del girone. La Rep. Ceca si è rivelata davvero lontana parente di quella di qualche anno fa. Si è limita a gestire il vantaggio arrivato a sorpresa grazie a una zampata di Kozak al 19' e, nella ripresa, non ha resistito al ritorno azzurro. Nel finale, poi, quando doveva tentare il tutto per tutto, è stata capace di farsi viva sterilmente dalle parti di Buffon solo grazie a un evidente calo di tensione degli azzurri. PRANDELLI, CAMBIO IN CORSA VINCENTE  - Una qualificazione che porta la firma di Prandelli che ha avuto, anche stasera, il merito di cambiare in corsa una squadra disegnata male in avvio. Ha ridato forza e equilibrio nel secondo tempo alla squadra, riportando De Rossi a centrocampo e affiancando Osvaldo a Balotelli. E, non a caso, nel giro di pochi minuti, è riuscito a ribaltare una situazione che si era fatta inaspettatamente complicata. RIECCO IL 3-4-2-1  - Recuperati, dopo la squalifica, Montolivo e Balotelli ma persi, per infortunio, Abate ed Antonelli, il ct inizialmente ha deciso di riproporre il 3-4-2-1 utilizzato in Confederations Cup contro la Spagna con Super Mario unica punta di riferimento e Giaccherini, preferito a Insigne, al fianco di Candreva. Sulle fasce sono andati Maggio e Pasqual mentre a fare il libero è stato spedito De Rossi. KOZAK GELA BUFFON  - L'Italia ha subito scaldato le mani a Cech con un destro da fuori di Balotelli ma al primo affondo dei cechi si è fatta sorprendere: Jiracek si è fatto trovare smarcato sulla sinistra e con un cross col contagiri ha smarcato in mezzo all'area Kozak, bravo a infilare a Buffon con un preciso destro in diagonale in spaccata. BALOTELLI LITIGA CON LA PORTA  - L'Italia ha reagito rabbiosamente ma non è stata supportata a dovere da Balotelli che ha iniziato a litigare con la porta ospite: prima ha colpito una clamorosa traversa da due passi poi ha spedito incredibilmente alto una pallone respinto corto da Cech su un tiro di Giaccherini infine ha mandato addosso al portiere del Chelsea un colpo di testa ravvicinato. CHIELLINI-BALOTELLI, UNO-DUE DECISIVO  - Prandelli ha rimescolato le carte, è passato al 4-4-2 e, con un avvio veemente, ha capovolto in risultato in appena 3': al 51' Chiellini ha approfittato di un'uscita a vuoto di Cech su un angolo di candreva per infilare il pallone nella porta rimasta sguarnita. Due minuti dopo Balotelli è andato via in area a Gebre Selassie che per fermarlo è stato costretto a farlo. Rigore netto che ha consentito a Super Mario di allungare la sua strepitosa serie record dal dischetto a 20 su 20. PASQUAL, CHE SPAVENTO  - Bilek ha tentato il tutto per tutto inserendo prima Vanek e poi Rabusic ma per arrivare dalle parti di Buffon la Rep. Ceca ha avuto bisogno di un calo di attenzione degi azzurri: Jiracek ci ha provato da fuori (sinistro bloccato da Buffon), Kozak con due girate in area che, come unico risultato, hanno prodotto una brutta ferita alla fronte di Pasqual, costretto a uscire in barella per un brutto taglio alla fronte dovuto a un'involontaria gomitata dell'ex attaccante della Lazio. C'E' IL RISCHIO DI UN CALO DI TENSIONE  - L'Italia così può far festa in anticipo. Il rischio, ora, è che i prossimi impegni si tramutino in fastidiosi obblighi spezza-campionato. Prandelli farà fatica a tenere alta l'attenzione di tutti, dai tifosi ai giocatori. E questo, certo, non sarà un vantaggio per preparare al meglio il Mondiale. ITALIA-REP. CECA 2-1 (0-1) Italia (3-4-2-1): Buffon 6.5, Bonucci 7, De Rossi 6.5, Chiellini 7, Maggio 6, Pirlo 6.5, Montolivo 6.5 (41′ st Thiago Motta s. v.), Pasqual 6.5 (33′ st Ogbonna s. v.), Candreva 6.5, Giaccherini 6.5 (1′ st Osvaldo 6), Balotelli 7 (13 Marchetti, 12 Sirigu, 4 Astori, 7 Florenzi, 10 Verratti, 23 Diamanti, 14 El Shaarawy, 11 Gilardino, 20 Insigne). All. Prandelli. Rep. Ceca (4-3-2-1): Cech 5, Gebre Selassie 5.5 (31′ st Rabusic s. v.), Sivok 6, Suchy 6.5, Limbersky 6, Plasil 6, Prochazka 6, Darida 5.5 (10′ st Vanek 5), Rosicky 6 (38′ Kolar 5), Jiracek 6.5, Kozak 6,5. (16 Vaclik, 23 Drobny, 3 M. Kadlec, 7 Husbauer, 20 Kusnir, 17 Horava, 14 V. Kadlec, 21 Lafata). All. Bilek. Arbitro: Eriksson (Svezia) 6. Reti : 19′ Kozak, 7′ st Chiellini, 9′ st Balotelli (rig.). Angoli : 12 a 3 per l'Italia. Recupero : 2′ e 4′. Espulso : Kolar per doppia ammonizione. Ammoniti : Balotelli, Kolar, Kozak per gioco falloso. Spettatori : 35.299 per un incasso di 708.316 euro. Argomenti nazionale italia mondiali brasile 2014 Leggi i commenti I commenti dei lettori 
Eav, è di nuovo scontro tra sindacati e azienda. La società regionale di trasporto su ferro non ha riconosciuto ai lavoratori l'aumento degli stipendi una tantum previsto dal contratto nazionale, né corrisposto il pagamento di 6 mesi di ticket arretrati. I sindacati hanno annunciato il fallimento del tentativo di conciliazione dopo un teso incontro in prefettura con  il direttore del Personale dell'Eav Maurizio Papagno. Sul piede di guerra la Cgil, mentre la Faisa Cisal prospetta il collasso del servizio già dalla settimana prossima "a causa dell'aumento dei pendolari in concomitanza con la riapertura delle scuole". Si annunciano soppressioni di corse e scioperi. "L'Eav - protesta Mario Salsano, segretario regionale Filt Cgil  -  è l'unica società di trasporto a non aver riconosciuto ai dipendenti gli aumenti previsti dal contratto nazionale del lavoro. A preoccuparci però non è solo la questione ticket e stipendi. Temiamo che l'assessore regionale ai Trasporti Sergio Vetrella punti al fallimento dell'Eav e a un'apertura della gara per affidare i servizi". Insomma torna l'incubo privati secondo le sigle. "Il piano di rientro del gruppo  -  continua Salsano  -  è stato presentato 5 mesi fa dal commissario ad Acta Pietro Voci ai ministeri del Trasporto e delle Finanze ma è ancora 'insabbiatò a Roma. Al tavolo con i ministeri siede anche la Regione, e temiamo sia proprio l'assessore ad opporsi all'approvazione del piano che consentirebbe l'accesso a 200 milioni di fondi Fas per coprire i debiti pregressi dell'Eav. Vogliamo risposte". La cifra consentirebbe di risanare i conti a un gruppo "che non puà permettersi neanche l'acquisto di pezzi di ricambio  -  incalza Enzo Pinto, segretario regionale della Cisal  -  Nel parco auto ci sono persino treni che risalgono al 1960, con guasti ai freni e alla chiusura porte. Prevediamo il collasso del servizio: dalla settimana prossima i mezzi non riusciranno a reggere l'aumento degli utenti determinato dalla riapertura delle scuole". Ogni anno viaggiano in Circumvesuviana 40 milioni di passeggeri, mentre 25 milioni di utenti transitano in Cumana e Circumflegrea. Sui viaggiatori "pioveranno soppressioni e disservizi" prosegue il sindacalista che fa l'elenco dei treni funzionanti. La Circumvesuviana riesce a schierare circa 45 treni dei 140 in dotazione (da programma ne dovrebbero circolare circa 80). In Cumana e Circumflegrea circolano 10 treni invece dei 22 previsti per soddisfare l'esercizio giornaliero: le attese alla fermata sono passate in alcune fasce da 20 minuti a quasi un'ora e venti. Oltre alle soppressioni sono previsti per ora due scioperi ufficiali: il primo il 27 settembre (indetto dalla Faisa Cisal); il secondo il 7 ottobre (indetto dalla Cgil). "Qual è  -  si chiede Pinto - lo scopo politico di questa gestione aziendale?". Argomenti eav trasporti 
None Leggi i commenti I commenti dei lettori 
