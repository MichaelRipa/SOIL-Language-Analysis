ROMA - "Ho passato tanti anni belli qui, ho ricordi stupendi e ringrazio i tifosi della Lazio: io adesso devo pensare al Pescara, cercando di tirare fuori il massimo in una lotta salvezza in cui abbiamo ancora possibilità". Cristiano Bergodi archivia la grande accoglienza riservatagli dal pubblico dell'Olimpico e si concentra sul futuro del suo Pescara, sempre più in difficoltà nei bassifondi della classifica. "Soffriamo più del dovuto quando andiamo sotto di un gol, ci sono partite in cui potremo fare ancora punti da qui alla fine, sono convinto che ce la giocheremo fino in fondo. GARA DIFFICILE  - Il mister degli abruzzesi si sente sereno e pensa a come far crescere i suoi, analizzando il ko contro i capitolini. "Non ho parlato con il presidente, ho avuto soltanto modo di confrontarmi con i ragazzi. Oggi abbiamo fatto una buona gara, siamo partiti bene per poi pagare sul gran tiro di Radu. Dopo il gol non ci siamo demoralizzati, difendendo e ripartendo bene: ci manca lo spunto negli ultimi 30 metri, facciamo fatica in attacco. Contro una squadra così importante non era nemmeno facile fare qualcosa in più. Kroldrup? Si allena da una settimana e ha superato tutte le visite, lo stiamo valutando e forse finiremo per tesserarlo". Leggi i commenti I commenti dei lettori 
ROMA - La Lazio si sblocca in campionato. Reduce da appena due punti in cinque partite, la squadra di Petkovic doveva assolutamente battere il Pescara. Missione compiuta in scioltezza, con un altro 2-0, come giovedì scorso contro il Borussia. E come contro il Borussia, partita chiusa già nel primo tempo, stavolta con due gol spettacolari di Radu e Lulic nel giro di 6 minuti, dal 29' al 35': per il romeno è il primo gol in serie A con la Lazio, per il bosniaco il primo in questa stagione. Due siluri che hanno freddato Pelizzoli, preferito da Bergodi a Perin dopo le ultime non brillanti prestazioni del giovane titolare. Così la Lazio è di nuovo sola al terzo posto e ha ridotto a cinque punti la distanza dal secondo. Poi è riuscita finalmente a segnare, la squadra di Petkovic, nonostante l'assenza di Klose: nelle precedenti sette occasioni, solo pareggi e sconfitte. Infranto pure il tabù contro le piccole, che nell'ultimo mese avevano frenato la corsa dei biancocelesti: la Lazio infatti non vinceva dal 13 gennaio. Il segnale più confortante per Petkovic è che stavolta la squadra non ha sottovalutato l'avversario, affrontato con l'aggressività giusta. Anche se si trattava di un Pescara che ha racimolato un solo punto nel girone di ritorno (sette partite) e in piena emergenza, senza sei titolari tra infortuni e squalifiche. Bergodi ha provato a portare via un pareggio approntando un bunker micidiale, ma il suo 5-3-1-1 con il solo Abbruscato davanti ha resistito fino al siluro di Radu, al 29'. Il formidabile sinistro da fuori area del romeno si è infilato al "sette": Pelizzoli bruciato sul suo palo, ma il tiro era particolarmente violento. Di sicuro imparabile il bolide di Lulic 6 minuti dopo: il destro si infila sotto la traversa da posizione centrale. Importante per Petkovic che si sia sbloccato il suo pupillo, tanto più che adesso la Lazio dovrà far fronte a una nuova emergenza: si è rotto Konko. Il francese ha lasciato il campo dopo un contrasto con Bjarnason al 3' ed è stato sostituito da Pereirinha: la diagnosi parla di lesione al collaterale mediale interno del ginocchio destro. Si prevede uno stop di 45 giorni, il che probabilmente costringerà la società a rivedere la propria posizione su Cavanda, vice-Konko fino a poche settimane fa, quando è stato messo fuori rosa per aver rifiutato la proposta di rinnovo del club. La Lazio è sempre stata piuttosto rigida su questi argomenti (vedi i casi Pandev e Diakité), ma adesso la posta in palio è troppo alta  -  la squadra è in corsa su tre fronti - per non cercare (e trovare) un compromesso che riporti in campo il ragazzo belga. Pereirinha ha buoni piedi, è veloce, ma fisicamente minuto, fragile: contro il Pescara sufficiente la sua prova, però sabato sera al Meazza dovrebbe affrontare un certo El Shaarawy, un test da brividi. Nel Pescara si è rivisto Sculli, altro ex della partita come lo stesso Bergodi, osannato dalla curva laziale, e Zauri. Gli abruzzesi, terz'ultimi a cinque punti dalla zona salvezza, hanno provato una timida reazione nella ripresa, ma senza impegnare Marchetti. Bravo ancora una volta Cana, utilizzato in coppia con Dias per concedere un turno di riposo a Biava: quest'ultimo, il difensore più forte della Lazio, sabato sera dovrà vedersela con un certo Balotelli... Lazio-Pescara 2-0 (2-0) Lazio (4-5-1): Marchetti; Konko (6' pt Pereirinha), Cana, Dias, Radu; Candreva (37' st Ederson), Gonzalez (20' st Onazi), Ledesma, Hernanes, Lulic; Floccari. (Bizzarri, Strakosha, Biava, Kozak, Saha). All.: Petkovic Pescara (5-3-2): Pelizzoli; Balzano, Cosic, Bocchetti, Capuano, Zauri; Rizzo, Cascione (42' st Sculli), Bjarnason; Abbruscato (15' st Caprari), Celik (26' st Caraglio). (Perin, Bianchi Arce, Modesto, D'Agostino, Vukusic). All.: Bergodi Arbitro : Romeo di Verona Reti : 29' pt Radu, 35' pt Lulic Recupero : 2' e 3' Leggi i commenti I commenti dei lettori 
ROMA - Il ritorno alla vittoria, che mancava da metà gennaio, soddisfa Vladimir Petkovic: la sua Lazio torna al terzo posto in solitaria dopo il 2-0 rifilato al Pescara. "Questi tre punti erano necessari per ripartire e iniziare una mini serie positiva, staccando Milan e Inter per tornare al terzo posto prima della sfida con i rossoneri. Sono sei-sette squadre a lottare per il vertice e sarà così fino alla fine, sono soddisfatto per quanto abbiamo fatto sin qui, anche se potevamo fare di più. Arriviamo nel modo giusto al match di San Siro". GUARDARE AVANTI  - Il successo odierno rilancia anche in parte le ambizioni di secondo posto della Lazio. "Le carte in tavola cambiano settimana dopo settimana, quello che conta è avere continuità in vista del futuro, ogni passo falso può costare caro.  Noi lavoriamo a fari spenti, il riconoscimento dei fatti prima o poi arriverà, non è una lamentela: abbiamo fatto bene e spetta a noi convincere l'opinione pubblica. Ogni tanto faccio qualche guaio anche io  -  afferma scherzando Petkovic in risposta alle domande sulla difesa a tre  -  ma è bello dopo questi scivoloni essere ancora in alto, dobbiamo continuare a credere nei nostri mezzi, finché i ragazzi rispondono io sono contento". LULIC: "SUCCESSO IMPORTANTISSIMO" - Ha messo il sigillo sulla gara con il gran gol del 2-0, Senad Lulic: "Sono tre punti fondamentali, abbiamo fatto un gran primo tempo, nella ripresa abbiamo giocato così così, gestendo il risultato. Questa vittoria è fondamentale, siamo ancora terzi in classifica, era importante fare un risultato pieno. Contro le squadre piccole che sanno chiudersi molto bene e' sempre difficile trovare spazi, abbiamo fatto un gran primo tempo. Loro dopo il doppio vantaggio dovevano rischiare qualcosa, a quel punto tutto e' diventato piu' semplice. Ora ci prepariamo per la partita col Milan, sara' uno scontro diretto, una sfida importantissima. Personalmente venivo da un periodo negativo, e' in gol molto importante, soprattutto perche' siamo riusciti a tornare alla vittoria". Leggi i commenti I commenti dei lettori 
La Puglia di Nichi Vendola premia il centrodestra sia alla Camera che al Senato, e conferma il fatto che la Puglia, alle politiche, non è di sinistra. E se il MoVimento 5 stelle registra il boom, il vero tonfo è targato Pd: tra il partito di Bersani e il Pdl si registrano addirittura dieci punti di scarto, a vantaggio dei “grillini” che alla Camera e al Senato viaggiano tra il 24 e il 25 per cento. Sinistra ecologia e libertà, il partito guidato dal governatore Nichi Vendola, non raggiunge per il Senato il 7 per cento (6,8). LA DIRETTA DELLO SPOGLIO GLI ELETTI IN PUGLIA: SENATO / CAMERA AL SENATO - Il primo partito in Puglia è il Pdl di Silvio Berlusconi, per quanto riguarda il Senato. Supera il 30 per cento, staccando di dieci punti il Pd di Pierluigi Bersani, e alla Camera non sembra andare meglio (29 per cento al Pdl, quasi il 33 per cento per la coalizione). Un risultato netto che consegna la regione guidata da Nichi Vendola al centrodestra, la cui coalizione è al 34,4 per cento per il Senato. Qui Sinistra ecologia e libertà, il partito del governatore, si attesta sotto il 7 per cento, ma il vero tonfo è del Partito democratico che supera di poco il 20 al Senato (20,2). Trionfo per il MoVimento 5 stelle di Beppe Grillo, in Puglia come nel resto d’Italia: sempre per il Senato raccoglie il 24 per cento, è in Puglia il secondo partito più votato. La Scelta civica di Mario Monti è al 9,1 per cento, Ingroia tocca il 2. LEGGI Il Pdl si prende la Puglia. Fitto: "Risposta alle ingerenze" FOTO Fitto arriva a Bari, bandiere e applausi in via Argiro ALLA CAMERA - Anche qui la Puglia conferma di aver votato soprattutto per il partito di Silvio Berlusconi, con uno schiaffo al Pd - fermo al 18, 48 per cento - e a Sel al 6,54%. Anche per la Camera, in Puglia il Movimento 5 stelle è il secondo partito più votato con il suo 25,25 per cento. Monti arriva a quota 10,5 per cento in coalizione con Casini e Fini. LEGGI M5s: "Un grande successo democratico" FOTO Esultano i grillini di Puglia IL BOOM DEL MOVIMENTO 5 STELLE - Nella sede del comitato barese del MoVimento 5 stelle la festa è cominciata in serata: nonostante i risultati alla Camera e al Senato non fossero ancora definitivi, la tendenza è apparsa subito chiara, facendo guadagnare ai “grillini” il secondo posto come partito più votato in Puglia. “Un grande successo democratico - ammette il candidato al Senato Alfonso Ciampolillo - Un po’ ce l’aspettavamo, abbiamo lavorato bene e ce l’abbiamo fattta”. In Puglia Grillo è andato meglio addirittura di quanto accaduto a livello nazionale. Il vero trionfo nelle province di Bari, Bat e Taranto, dove supera quota 25 per cento al Senato e supera il 26 alla Camera. LEGGI Deluso il centrosinistra: "Ora è il momento della riflessione" TONFO PD A BARI E BAT - Il dato peggiore per il Partito democratico arriva dalla provincia di Bat: per il Senato è quasi al 17 per cento, superato nettamente dal Pdl - con il dato più alto in Puglia, oltre il 34 per cento che in coalizione arriva a 37 - e dal MoVimento 5 stelle, oltre il 25 per cento. Poco meglio nel Barese: 18 per cento al Senato, dopo il Pdl (al 30,50 per cento) e il MoVimento 5 stelle (al 25,03 per cento). Nel capoluogo di regione il Pd raggiunge il 20 cento, Sel è quasi all’8. Si crea un testa a testa con la coalizione del centrodestra, al 31,5 contro il 30,6 della sinistra. Grillo è al 26 per cento. IN CALO ANCHE SEL - Rispetto alle regionali del 2010, che confermarono Vendola alla guida della Puglia, il suo partito - Sinistra ecologia e libertà - perde il 3 per cento. Allora arrivò a sfiorare il 10 per cento dei voti, ora al Senato è al 6,8. Difficile il confronto con le politiche del 2008, visto che allora Vendola era con la Sinistra arcobaleno di Fausto Bertinotti, che non ebbe alcun rappresentante in Parlamento. LE REAZIONI - "Avevo colto il clima" dice in serata il sindaco di Bari, Michele Emiliano, presidente del Pd. Se il sindaco non si dice sorpreso per l'esito del voto, il segretario regionale del partito, Sergio Blasi giudica "insoddisfacente il risultato" e sicuramente inferiore alle aspettative. Si esulta invece in casa Pdl, con l'ex ministro Raffaele Fitto che ironizza sul "premio" al buon governo pugliese dei Vendola dato dagli elettori. Mentre suoi compagni di partito chiedono già le dimissioni del governatore e leader di Sel, Fitto rinvia a domani qualsiasi riflessione sul futuro della Regione Puglia e invita invece a riflettere sull'esito del voto "antipolitico" dato a Grillo, un risultato che, dice, andrà analizzato alla prova dei fatti. Ad esultare più di tutti è senz'altro il Movimento 5 stelle che, con il candidato al Senato Alfonso Ciampolillo, parla di "un grande successo democratico". "Un po’ ce l'aspettavamo - dice - anche se tutti ci dicevano che sarebbe andata diversamente, ma noi abbiamo lavorato bene e ce l'abbiamo fatta". LEGGI Affluenza, Tremiti maglia nera. Puglia al 69,86% (-5) L’AFFLUENZA AL 69,8% (-5 PUNTI) - Il calo dei cittadini che si sono recati alle urne è stato evidente in tutta Italia: 5,35 per cento in meno rispetto al 2008, con una percentuale che si ferma al 75,18. La Puglia ha fatto peggio: 69,89 per cento gli aventi diritto al voto che nella giornata di domenica e lunedì hanno fatto la loro scelta nei seggi, contro il 76,20 di cinque anni fa. Il dato peggiore arriva dalla provincia di Taranto, al 67,88, il migliore da Bari, al 71,71. La maglia nera, però, spetta alle Isole Tremiti, nel Foggiano: solo il 46,55 per cento è andato a votare, nel 2008 la cifra era più del doppio (95,27). Guardando al capoluogo di regione, i numeri sono poco confortanti: con il 70,08 per cento di elettori (contro il 73,58 del 2008), Bari fa peggio dei comuni limitrofi, che presentano gli esempi virtuosi di Locorotondo, Putignano e Castellana Grotte - superano il 78 per cento - e l’eccellenza di Poggiorsini, quasi all’80 per cento. La tendenza segnalata da Bari è seguita dagli altri capoluoghi pugliesi: a Brindisi città ha votato il 64,95 per cento degli aventi diritto (68,33 nel 2008), a Foggia il 67,99 (contro il 75,62 di cinque anni fa), a Lecce il 70,19 (invece del 77,70) e a Taranto il 67,88 (contro il 73,98). La Bat si ferma al 69,91, il dato peggiore tra Andria, Trani e Barletta lo segna quest’ultima, che supera appena il 70 per cento. SPECIALE - TUTTI I RISULTATI CAMERA PUGLIA - BARI - BAT - BRINDISI - FOGGIA - LECCE - TARANTO SENATO PUGLIA - BARI - BAT - BRINDISI - FOGGIA - LECCE - TARANTO Aggiornato martedì 26 febbraio ore 8.00 
La campagna elettorale low cost e le proposte di riforma al Movimento 5 Stelle, nel Lazio, hanno portato i loro frutti spingendo il "non partito" di Grillo fino in cima: secondo, dietro solo al Partito Democratico. Ma sui dati sono chiari: "no comment, ne parliamo domani (oggi, ndr)", dicono. Ma che sia una "una vittoria - commenta Davide Barillari, il candidato alla presidenza della Regione - non ci sono dubbi. Nel Lazio c'è grande voglia di cambiamento e gli elettori sono stati chiari. Noi puntiamo al massimo e non solo in termini di voti ma anche di cambiamento. E cambiare ora si deve". Cominciando con una festa a base di pizza e birra, ieri sera (per un centinaio di grillini) al ristorante del bar del Fico, vicino a piazza Navona. Davide Barillari, classe 1974, informatico di Ostia per la sua corsa alla Pisana ha speso non più di "500 euro", racconta ora spiegando come non ci sia "bisogno di finanziamento ai partiti e noi ne siamo la dimostrazione". Uno dei cavalli di battaglia di M5S. "Per la mia campagna ho preso il treno RomaViterbo, la metro, il trenino, la bici. Basta andare in giro, nei mercati, non servono cene o altro", spiega ora. Del resto la sua parola d'ordine è "riformare" e per farlo ha intenzione di confrontarsi "sempre con i cittadini". Ma che ci siano problemi rilevanti nel Lazio è il primo a saperlo e ha anche la sua ricetta per risolverli: "Il buco della sanità, ad esempio - dice - non può essere sanato chiudendo gli ospedali ma analizzando Asl per Asl dove sono gli sprechi ed eliminarli, rendendo pubblici e accessibili alle imprese tutte le gare di appalto", spiega con voce pacata ma stanca dopo ore e ore di interviste. Poi aggiunge: "Comunque andrà collaboreremo con chiunque voglia, finalmente, riformare questa Regione, questo Paese". E tra i punti cardine ci sono gli "stipendi per consiglieri regionali che non dovranno superare i cinque mila euro lordi. E noi ci siamo già impegnati a farlo". E i finanziamenti ai partiti: "Lo abbiamo detto chiaramente, lo rifiuteremo", aggiunge spiegando anche come "quello che è stato fatto in Sicilia lo potremo fare anche nel resto d'Italia". È contento, stremato, in quella che alla fine sarà per lui, come per i suoi colleghi di movimento, la giornata, politicamente parlando, più lunga vissuta, però, al chiuso di un hotel non lontano da piazza San Giovanni dove venerdì scorso Beppe Grillo ha chiuso la campagna elettorale di M5S. "Grillo? Non è così presente come pensate, non lo abbiamo neppure sentito", commenta Barillari anche se poi ammette: "Lui è il nostro centravanti, è colui che ha svegliato le coscienze". La serata è finita, ora inizia la festa: una pizza al ristorante del Bar del Fico. 
La ripartizione dei seggi alla Camera  segue il risultato nazionale, a differenza di quanto accade per il Senato, e quindi vede consegnare al Partito democratico in Puglia 15 seggi, 9 al Pd, 5 a Sel, 8 ai % Stelle, 3 Lista Monti. Scorrendo le liste, i nomi dei prossimi deputati pugliesi Pd sarebbero: Franco Cassano, Michele Bordo, Massimo Bray, Liliana Ventricelli, Teresa Bellanova, Antonio Decaro, Francesco Boccia, Michele Pelillo, Salvatore Capone, Dario Ginefra, Gero Grassi, Alberto Losacco, Ivan Scalfarotto, Elisa Mariano, Colomba Mongiello. Fuori, a scriutinio avvenuto, Federico Massa, Ludovico Vico ed Enzo Lavarra che invece sembravano dati per certi in serata. Nichi Vendola capolista di Sinistra ecologia e libertà porterà a Montecitorio anche Nicola Fratoianni e Annalisa Pannarale, Matarrelli Toni e Duranti Donatella per un totale di cinque seggi. Ma potrebbe essere della partita anche Sarcangelo Sannicandro. La coalizione di centrosinistra si completa con il Centro democratico e Pino Pisicchio. Con il MoVimento 5 stelle di Beppe Grillo diventerebbero membri della Camera 8 candidati: Pino D’Ambrosio, Giuseppe L’Abbate, Diego De Lorenzis, Giuseppe Brescia, Alessandro Furnari, Emanuele Scagliusi, Francesco Cariello e Vincenza Labriola. Per quanto riguarda il centrodestra, invece, 9 seggi spettano al Pdl: i nomi sono quelli di Raffaele Fitto, Antonio Leone, Antonio Distaso, Francesco Paolo Sisto, Benedetto Fucci, Elvira Savino, Rocco Palese, Gianfranco Chiarelli, Roberto Marti. Restano fuori, con i dati definitivi, Nicola Cirací e Nuccio Altieri. La Scelta civica di Monti strappa due seggi pugliesi con Salvatore Matarrese e Gaetano Piepoli. Una poltrona per l’Udc che va a Lorenzo Cesa. Aggiornato martedì 26 febbraio ore 8.00 
E' stata ritrovata la barretta di cesio 137 rubata lo scorso 17 gennaio dalla discarica di Mariana Mantovana. Il cilindro di piombo contenente il metallo radioattivo era abbandonato in un podere, a poca distanza dalla discarica. A trovare il contenitore è stato un agricoltore che stava lavorando nei campi in località Cascina Olla e che ha subito avvertito i carabinieri. Con tutte le precauzioni del caso, il cesio 137 è stato restituito ai legittimi proprietari: il gruppo Tea spa, gestore della discarica. La barra, del peso di 100 grammi, veniva utilizzata nell'impianto per il rilevamento della radioattività nei rifiuti conferiti. Il cesio 137 è molto dannoso per la salute umana e per l'ambiente. Subito dopo aver scoperto il furto, la mattina del 18 gennaio, Tea aveva effettuato la segnalazione alla prefettura di Mantova che subito aveva dato l'allarme alla Protezione civile, al ministero dell'Interno e a quello della Salute, come prescrive il protocollo di sorveglianza ambientale. Si temeva il furto su commissione. E' probabile, invece, che i responsabili (il cilindro con la sostanza radioattiva era custodito in una cassaforte all'interno degli uffici della discarica) siano stati ladri inesperti che subito dopo, giudicandolo di scarso valore, si sono liberati del cilindro abbandonandolo nei campi. 
