MILANO - Se esiste un qualcosa di inferiore al minimo sforzo, l'Inter ha saputo capitalizzarlo stasera. Non perché sia stata poca la fatica necessaria per superare un ostico Livorno, bensì per una manovra offensiva ridotta all'osso: poco importa alla classifica, che vede i nerazzurri stabilmente al quarto posto, a mettere pressione a Juventus e Napoli, impegnate nello scontro diretto domani sera. La vittoria odierna è anche l'ultima di Massimo Moratti da azionista di maggioranza, un omaggio rivolto anche a Javier Zanetti, rientrato proprio stasera dopo la rottura del tendine di Achille del 28 aprile scorso: un segno del destino, doveva essere una notte a tinte nerazzurre e tale è stata. DISASTRO BARDI  - Nicola fronteggia l'emergenza  -  fuori Rinaudo, Coda e Greco per squalifica  -  affidandosi a Valentini in difesa e adattando Schiattarella come intermedio mentre Mazzarri schiera il terzetto Ranocchia-Rolando-Samuel per rispondere alle assenze di Campagnaro e Juan Jesus. La sfida parte a ritmi lentissimi, il 5-3-2 degli ospiti non regala spazi e l'Inter fatica fino al 26′, minuto della prima mezza occasione: colpo di testa di Palacio, pallone a lato. Il gol del vantaggio lo confeziona interamente Bardi: cross di Jonathan da destra, il portiere amaranto anticipa tutti in uscita bassa ma non blocca la sfera, mandandola in porta per un autogol che ha del clamoroso. L'estremo dell'Under 21 si riscatta solo parzialmente in chiusura di frazione, quando mette in corner un gran sinistro da fuori di Ricky Alvarez, schierato da mezz'ala con Guarin a ridosso di Palacio. Qualche minuto prima, l'argentino aveva chiesto un penalty per un contatto con Luci: intervento che poteva essere punito con il rigore. NAGATOMO CHIUDE I CONTI  - La ripresa vede un Livorno più arrembante, con Benassi al posto del nervoso Duncan e i due esterni, Mbaye e Gemiti, più propensi a farsi vedere in zona d'attacco. La difesa nerazzurra riesce a tenere senza particolari problemi, in avanti è Palacio a non concretizzare la chance del 2-0: Nagatomo serve un pallone d'oro da sinistra, l'ex Genoa calcia a colpo sicuro da un paio di metri ma Valentini respinge, salvando porta e speranze di risultato. Mazzarri prova Belfodil in tandem con Palacio ma è Cambiasso a procurarsi una buona occasione, scambiando proprio con il neo entrato al limite dell'area prima di concludere centralmente con il destro. Minuto 37, San Siro regala la standing ovation a Javier Zanetti: "el Tractor" dimostra di non essere in campo soltanto per onor di firma, è lui a scatenare l'azione del raddoppio in avvio di recupero. Kovacic va in slalom al limite dell'area e con uno scavetto pesca Nagatomo alle spalle di Mbaye, destro schiacciato a terra del nipponico, Bardi può soltanto toccare: è la rete che sigilla una nottata che non poteva che essere interista. INTER-LIVORNO 2-0 (1-0) Inter (3-5-1-1): Handanovic 6; Ranocchia 6, Rolando 6, Samuel 6; Jonathan 6, Taider 6 (37′ st Zanetti sv), Cambiasso 6.5, Alvarez 5.5 (13′ st Kovacic 6.5), Nagatomo 6.5; Guarin 5.5 (26′ st Belfodil 6); Palacio 6. (Carrizo, Castellazzi, Andreolli, Donkor, Wallace, Kuzmanovic, Mudingayi, Olsen, Puscas). All.: Mazzarri Livorno (5-3-2): Bardi 4; Mbaye 6, Ceccherini 6, Emerson 6.5, Valentini 6, Gemiti 6 (42′ st Borja sv); Schiattarella 6, Luci 6, Duncan 5 (1′ st Benassi 5.5); Siligardi 5 (20′ st Emeghara 5.5), Paulinho 6. (Aldegani, Anania, Decarli, Lambrughi, Piccini, Belingheri). All.: Nicola Arbitro : Peruzzo Reti : 30′ pt aut. Bardi, 46′ st Nagatomo Ammoniti : Duncan, Ranocchia, Paulinho, Rolando e Samuel per gioco falloso, Schiattarella per proteste Recupero : 2′ e 4′ Leggi i commenti I commenti dei lettori 
None Leggi i commenti I commenti dei lettori 
MILANO - Javier Zanetti è tornato. A meno di 200 giorni dalla rottura del tendine d'Achille avvenuta a Palermo a fine aprile, il 40enne capitano dell'Inter è rientrato in campo al Meazza al 37' della ripresa contro il Livorno al posto di Taider, ottenendo applausi a scena aperta e cori da parte del suo pubblico. Pochi minuti che hanno permesso al capitano di festeggiare anche il gol del 2-0 finale di Nagatomo: "Provo una grande emozione perchè tornare dopo sei mesi di infortunio non era facile, ma dopo l'intervento mi ero ripromesso di tornare a giocare almeno una volta davanti ai miei tifosi. Ringrazio questo immenso pubblico, il nostro presidente, tutti i medici e compagni, a tutti coloro che volevano tornassi in campo", commenta Zanetti a Sky. Un pensiero anche per Massimo Moratti, all'ultima da azionista di maggioranza dell'Inter: "Il nostro legame con il presidente va oltre quello da presidente a capitano, il rapporto umano è ancora piu' importante - sottolinea il capitano nerazzurro -. Merita applausi per tutto quello che ha fatto, questo è un passaggio importante e lo sappiamo, noi dobbiamo dare sempre la risposta in campo. Cosa può fare l'Inter? Dobbiamo tornare a lottare per qualcosa d'importante, poi la classifica dira' dove possiamo arrivare, ma con questo spirito possiamo andare lontano". Argomenti inter serie a javier zanetti Leggi i commenti I commenti dei lettori 
LIVORNO - Una sconfitta da guardare con l'occhio dell'ottimismo: Davide Nicola non dispera dopo il 2-0 subito a Milano, sponda Inter. Il tecnico del Livorno promuove la gara dei suoi ragazzi. "A noi questa serata regala la consapevolezza di una crescita importante, l'Inter è una delle 6-7 squadre inarrivabili per noi: l'atteggiamento è stato solido, abbiamo tenuto il campo e siamo stati ordinati, interpretando bene la fase difensiva nel primo tempo e la pressione nella ripresa. La partita l'abbiamo giocata bene, siamo passati a un'altra tipologia di organizzazione dopo essere entrati in campo per non concedere spazi alle ripartenze dell'Inter". POTEVA ANDARE MEGLIO  - Il rammarico, per il mister amaranto, è il gol subito nel primo tempo. "Sappiamo di dover fare le due fasi con tutti gli elementi per non soffrire contro squadre del genere, andare a riposo sullo 0-0 dopo quello che era successo sarebbe stato importante, visto che avevamo concesso pochissimo. Lo svantaggio ci ha portato ad alzare molto il baricentro per andarli a prendere sul primo possesso palla, l'abbiamo fatto ma non siamo riusciti a concretizzare le ripartenze corte. A fine gara ho detto ai ragazzi di essere soddisfatti, pur perdendo la partita abbiamo gestito bene 90 minuti che per noi non erano facili per lo squilibrio qualitativo che c'era in campo". Nicola spende parole di peso per Bardi, che ha di fatto regalato la rete del vantaggio interista. "Bardi ha un carattere forte, non pensa molto agli errori e credo sia una qualità importante per un portiere. L'uscita era coraggiosa ed è andata male, non posso bocciare un giocatore per una sbavatura". Argomenti livorno calcio serie a davide nicola Leggi i commenti I commenti dei lettori 
None Leggi i commenti I commenti dei lettori 
MILANO - "Quante volte mi avete detto che è la mia ultima partita da presidente...". Massimo Moratti cerca di scherzare nel prepartita di Inter-Livorno, ultima da azionista di maggioranza per lui: nella giornata di venerdì, la società passerà nelle mani di Erick Thohir. "Non c'è particolare emozione, spero di continuare a vedere le partite, è sempre un piacere assistere alle gare dell'Inter". Non manca una frecciatina nei confronti di Rafa Benitez, che aveva attaccato Moratti in settimana: "Può dire che è una questione di simpatia, visto che a Leonardo ho effettivamente comprato alcuni giocatori". Solidarietà, invece, nei confronti di Adriano Galliani. "Gli mando i miei auguri, è un uomo forte e sostenuto dal suo presidente. Per Milano non è la fine di un'epoca, tutto va avanti". L'OMAGGIO DEI TIFOSI - A salutare Massimo Moratti anche uno striscione esposto dai tifosi della Curva Nord di San Siro, seguito da cori e applausi da parte dell'intero stadio. Questo il testo: "Le gioie più grandi, le sofferenze più imbarazzanti, 18 anni di gestione racchiusi in quelle 12 domande. Spesso l'abbiamo attaccata anche se mai l'abbiamo abbandonata. Nonostante tutto qualcosa ci accomuna, l'amore per l'Inter innegabile. L'essere troppo tifoso a volte è deleterio, ora attendiamo curiosi ma intanto grazie di tutto presidente, se lo merita. In fondo le abbiamo voluto bene". MAZZARRI: ZANETTI E' INCREDIBILE  - Dopo il triplice fischio di Peruzzo, Walter Mazzarri analizza il successo sul Livorno, partendo dal ritorno in campo di Javier Zanetti. "Mi sembra di fare una sviolinata ma lui ha qualcosa di speciale, è un campione di livello mondiale: in 10 minuti ha dato tranquillità a una squadra che stava soffrendo. Alla sua età, dopo un infortunio di quel genere, è stato incredibile vederlo così, un vero e proprio esempio per tutti. Moratti? Il presidente è stato tutto il giorno con noi durante l'allenamento, non so se negli anni passati facesse lo stesso ma è sempre con noi, ha anche parlato ai ragazzi prima della gara per caricarli. A fine gara ha fatto la cosa che fa sempre, venendo a salutare i giocatori. Non ho visto cambiamenti in quello che è il suo atteggiamento". Il mister interista fa il quadro della situazione di Kovacic, Alvarez e Guarin, tre elementi che forse non hanno ancora trovato la collocazione ideale in campo. "Mateo è un ragazzino e deve essere più concreto, spesso si perde dopo una grande giocata ma questa è una cosa che migliorerà con il tempo. E' quello che più di tutti riesce a giocare con la palla, fa poco il movimento da mezz'ala davanti all'esterno che chiedo spesso. Ricky oggi non stava benissimo, aveva preso una botta e si è visto. Fredy è un po' più come Mateo, ama avere la palla addosso". UN GRANDE LIVORNO  - Il tecnico nerazzurro fa i complimenti all'avversario di giornata. "Il Livorno è una signora squadra, ben messa in campo: era una gara pericolosa. Ho un grande rispetto per Nicola e i suoi giocatori, non danno spazi e sono preparati atleticamente, sulle seconde palle erano più reattivi di noi. Ci hanno concesso poco, è chiaro che per come stavamo crescendo nelle ultime gare forse mi aspettavo di più, purtroppo troppi ragazzi non erano brillanti. La nota lieta arriva dalla difesa, non abbiamo concesso tiri in porta a una formazione che davanti ha elementi pericolosi. Juventus-Napoli? Non guardo gli altri, io sono concentrato sul lavoro da fare con questi giovani, che se vogliono essere in un club di vertice devono imparare tanto dai 10 minuti di Zanetti. La nostra fase realizzativa si spiega con l'apporto dei centrocampisti, siamo sempre in tanti in area, oggi sono mancate le occasioni pulite ma sapevamo che il gol sarebbe arrivato prima o poi, pur non essendo brillanti come al solito". Argomenti inter serie a walter mazzarri massimo moratti Leggi i commenti I commenti dei lettori 
ROMA - Il Campionato Europeo Derny parla italiano. Al velodromo Fassa Bortolo di Montichiari, titolo ad Elia Viviani, che guidato alla perfezione da Christian Dagnoni, ha costruito il suo trionfo con una grande tirata negli ultimi 40 giri.  Argento al giovane tedesco Teo Reinhardt, guidato da Podlesch. Terzo, a completare la festa tricolore, Marco Coledan allenato da Cordiano Dagnoni. Starter il presidente della Fci Renato Di Rocco, i due azzurri, partiti per sorteggio dalle ultime posizioni, hanno controllato da dietro l'andamento della corsa, mentre Manuel Cazzaro battagliava davanti lavorando ai fianchi il tedesco Lampater e il danese Morkov risalito subito in testa al gruppo. A meno quaranta giri dal termine Coledan ha dato il segnale della riscossa saltando una dopo l'altra le coppie che aveva davanti. Elia Viviani lo ha seguito a ruota e subito dopo ha cominciato a velocità doppia la sua 'tirata' irresistibile. In breve si è riportato alla testa del gruppo e ha preso il largo guadagnando metri su metri agli avversari. Ha tentato di reagire il tedesco Theo Reinhardt: non ce l'ha fatta con Viviani, ma è stato bravo a difendere la seconda posizione dal ritorno di Coledan, che si piazzava terzo strappando il podio a Morkov. Per Viviani è il terzo titolo europeo su pista della stagione, dopo la corsa a punti e l'americana (con Liam Bertazzo). Il campione della Cannondale commenta a caldo: "Con Marco Coledan abbiamo studiato a tavolino la tattica. Aver scelto un rapporto duro alla fine è stata una scelta vincente, Abbiano corso regolari in coda al gruppo fino a circa quaranta giri dalla fine quando la gara è entrata nel vivo. Marco mi ha aperto la pista, nel vero senso della parola, ed abbiamo rotto gli indugi. Non ci sono mancate le 'gambe' e correre l'Europeo a casa è una motivazione fortissima." Quindi annuncia che il suo primo obiettivo della prossima stagione sarà il mondiale della corsa a punti a Cali, in Colombia. Stessa soddisfazione anche per l'azzurro della Bardiani CSF Inox Marco Coledan, che la scorsa settimana aveva vinto l'oro dell'inseguimento individuale nella prima prova di Coppa del Mondo a Manchester: "Ho dovuto lottare per il podio con il danese Morkov. E' stata una battaglia all'ultimo fiato, ma ho saputo resistere ed ho avuto la meglio. Una gran bella soddisfazione". Argomenti ciclismo elia viviani Leggi i commenti I commenti dei lettori 
None Leggi i commenti I commenti dei lettori 
PISTOIA – Missione compiuta. La Giorgio Tesi Group Pistoia cancella finalmente quel fastidioso zero in classifica, superando per 65-60 la Vanoli Cremona nell’anticipo della quinta giornata del massimo campionato di pallacanestro maschile. Sei giorni dopo la brillante affermazione ai danni di Sassari, la squadra guidata da Luigi Gresta conosce dunque un brusco stop, con un notevole passo indietro sul piano della prestazione al PalaCarrara, vedendosi agganciare proprio dai toscani a quota 2, in attesa delle gare che completino il turno. JOHNSON E WASHINGTON SPINGONO PISTOIA AL PRIMO URRA’ – Alla formazione lombarda, protagonista di un buon primo periodo (Cremona avanti 15-13 al 10′), non bastano i 18 punti di Rich e i 15 realizzati da Jackson in un match poco spettacolare e caratterizzato dall’importanza della posta in palio. Il quintetto di coach Paolo Moretti cresce con il passare dei minuti, andando al riposo lungo sopra di quattro lunghezze (34-30) e poi piazzando un break decisivo nel terzo tempino, chiuso a +10 (51-41), margine che riesce a conservare poi anche nel quarto tempo nonostante il tentativo di recupero degli avversari. Nella prima vittoria di Pistoia determinante l’apporto di Johnson (18 di bottino personale) e Washington, con 15 punti. PISTOIA – CREMONA 65-60 (13-15; 34-30; 51-41) GIORGIO TESI GROUP PISTOIA: Ed 6, Meini, Galanda 7, Wanamaker 6, Washington 15, Cortese 7, Evotti ne, Bozzetto ne, Gibson 6, Johnson 18. All.: Moretti. VANOLI CREMONA: Conti ne, Marchetti ne, Woodside 7, Tripkovic, Jackson 15, Spralja 8, Ariazza ne, Kalve 3, Fiorentin ne, Kelly 2, Rich 18, Ndoja 7. All.: Gresta. ARBITRI: Cerebuch, Seghetti, Morelli. NOTE: Tiri liberi: Pistoia 7/13, Cremona 8/12. Usciti per 5 falli: Wanamaker. Argomenti basket pistoia basket cremona basket Leggi i commenti I commenti dei lettori 
