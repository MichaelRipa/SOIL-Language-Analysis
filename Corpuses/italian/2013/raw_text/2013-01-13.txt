ROMA - Prosegue la marcia senza ostacoli del Barcellona nella Liga. La capolista si impone per 3-1 sul campo del Malaga, confermando il vantaggio sull'Atletico Madrid, primo inseguitrice ma, pur con la vittoria sul Saragozza, lontano 11 punti. Il vantaggio dei catalani sugli eterni rivali del Real Madrid, bloccati sabato sul pari a Pamplona dal fanalino di coda Osasuna, è ora di 18 punti. A Malaga il Barcellona si è imposto grazie alla reti del solito Messi, di Fabregas e Thiago Alcantara. Nel finale l'inutile gol di Diego Buonanotte, attaccante nel mirino del Palermo. RISULTATI 19a GIORNATA VENERDI' Athletic Bilbao       - Rayo Vallecano         1-2 SABATO Valladolid            - Maiorca                3-1 Espanyol              - Celta de Vigo          1-0 Osasuna               - Real Madrid            0-0 Valencia              - Siviglia               2-0 DOMENICA Real Betis            - Levante                2-0 Real Sociedad         - Deportivo La Coruna    1-1 Atletico Madrid       - Saragozza              2-0 Malaga                - Barcellona             1-3 LUNEDI' Getafe                - Granada              ore 20 Leggi i commenti I commenti dei lettori 
"In generale io faccio sempre lezione con questo obbiettivo: dare delle risposte che a loro volta generano delle domande. E' un specie di doppio movimento: da un lato dò agli studenti delle risposte, cioè li aiuto a capire com'è fatta una certa cosa, gli concedo il piacere della conoscenza; dall'altra mi sforzo di fargli capire come quelle risposte siano soprattutto delle password per accedere a nuove domande: e in questo modo gli concedo il privilegio dell'ignoranza. Così si ricostruisce la catena del sapere, che è sempre coniare risposte che contengano domande: la progressione di una formazione culturale è tutta lì. Le Palladium Lectures sono costruite con quella logica. Non conoscono Tucidide, io glielo faccio conoscere, quindi afferriamo insieme una piccola porzione di sapere: ma nel momento stesso in cui arriviamo a  conoscere quel testo esso genera una riflessione sul concetto di giustizia che suona come una domanda; come l'apertura del campo di quella domanda. Analogamente, capire come mai una ragazzetta apparentemente qualunque (Kate Moss) abbia modificato in tre mesi, all'inizio degli ani 90, il concetto stesso di top model, ti fa capire molte cose su come funziona la moda ma contemporaneamente ti immette nello spazio aperto di una domanda ben più ampia: come funzionano le trasformazioni del gusto collettivo". Alessandro Baricco 
GENOVA - "Dopo la bella prestazione di Torino, della scorsa settimana, avevo bisogno di una verifica, contro un'altra grande squadra. Per 70 minuti abbiamo lottato alla pari col Milan, disputando un'ottima gara; poi siamo un pò calati, soprattutto sugli esterni, ed abbiamo un pò sofferto". Delio Rossi è soddisfatto del pari senza reti colto dalla Sampdoria con il Milan. "Questo della Sampdoria è un buon gruppo. I ragazzi mi seguono e possiamo crescere parecchio: c'è molta voglia di lottare e di migliorare. Oggi, ad esempio, siamo passati dalla difesa a tre a quella a quattro, per arginare le tre punte del Milan, e credo che abbiamo fatto molto bene". Sui singoli, iniziando da Palombo, regista difensivo: "Angelo mi ha dato la sua disponibilità per giocare anche in ruoli diversi e sta dimostrando, sul campo, tutto il suo valore e tutto il suo attaccamento a questa maglia". Su Icardi: "Ha fatto anche questa sera una grande partita. Peccato che gli sia mancato soltanto il gol, altrimenti anche oggi staremmo parlando delle sue gesta". Leggi i commenti I commenti dei lettori 
BRINDISI - Milano vince la sesta trasferta consecutiva (83-76) e questa di Brindisi è la più pesante perché le consente di esser parte della Final Eight di Coppa Italia. Che, verrebbe da dire, purtroppo si gioca sul suo parquet, al Forum. E prima del grande evento, al Forum avrà due occasioni (Bologna ed Avellino, si può fare) per interrompere la striscia di cinque sconfitte consecutive. Ed arrivarci con nuova fiducia per affrontare nei quarti la capolista Varese. E questo s'è saputo all'ultimo tiro, dopo aver messo al sicuro la vittoria grazie ai canestri di Melli, Bourousis e dal miglior Basile dell'anno (12, 4/6 da 3). In una partita che non concedeva alternative alla vittoria. PRIMO QUARTO  - Al quarto di gioco arrivava infatti da Masnago la notizia che la Reyer era passata, di due. Conseguenza, la Final Eight di Milano passava unicamente dalla vittoria. La inseguiva con Marques Green in quintetto per la prima volta, e con lui c'è anche Langford, nonostante un doloroso torcicollo. Ma faceva più male, in avvio, quel Reynolds che aggredisce la partita e quindi Green: aggiungendosi Viggiano, l'Enel prendeva il controllo (13-10). Bourousis replica a Simmons nel festival delle schiacciate, Green dispensa assist e triple e Milano chiude avanti di 3, perché Brindisi affretta i tiri e spadella (7/21), contro una difesa solida. SECONDO QUARTO - C'è un'azione che aiuta Milano ad allungare ulteriormente: dalla linea di fondo Hairston si libera e schiaccia, con l'aggiuntivo e poi c'è anche rimessa perché da dietro interviene Zerella con l'antisportivo che consente a Milano di salire sul +11 (17-28). Il parziale si allunga fino al 16-0, due triple in pochi secondi del pugliese Basile, alla prima volta contro Brindisi, è la ciliegina in una tratto di partita dominata da Milano (19-34), Brindisi prova la zona, Milano ha linfa anche da Chiotti, nel momento in cui Green, Langford, Fotsis e Bourousis sono in panchina. Brindisi scheggia i ferri e perde troppi palloni (già 6), Gibson (2/8) replica la serata opaca di Bologna, insomma manca la scintilla (che poteva essere il capitano Ndoja, assente). All'intervallo, EA7 in totale controllo sul 46-29, dopo un quarto quasi perfetto con 9/15 dal campo e 3/3 ai liberi. TERZO QUARTO  - Si ricomincia e Bucchi vuol bissare l'idea tattica del primo quarto, Reynolds che attacca Green e Viaggiano che vuol correre più e meglio di Hairston. Fotsis palla in mano è deleterio, l'Enel si riavvicina a -13 e Scariolo ferma subito il gioco perché sa è adesso il momento nel quale Brindisi vuol riaprire la partita. Arriva fino a -10, Green mette la tripla da leader, tecnico ad Hairston. Gibson sbaglia pure i liberi, ma ora si attiva. Rientra Basile, già killer nel primo tempo. Milano ha tre falli in Langford e Bourousis, Gibson va a caccia di liberi e li trova, mette a posto il mirino e Brindisi erode il passivo (41-49 al 25'), cercando anche Robinson in area. Passi di Melli, una persa di Green, il parziale è di 18-3, quando Robinson trova canestro e fallo di Melli, sbaglia l'aggiuntivo ma segna strappando il rimbalzo d'attacco (47-49). La partita, che sembrava sepolta si riapre. Ancora Basile, assieme a Green, per il 5-0 che restituisce ossigeno a Milano ma dura poco. Gibson mette la tripla folle per il -1 (54-55), bella cosa di Langford, ma ancora Gibson (in un quarto da 11 punti) replica la follìa da otto metri che vale la parità sulla sirena a 57, in un parziale da 28-11 per Brindisi, contro una Milano da 10 palle perse e -1 di valutazione. ULTIMO QUARTO - Subito il sorpasso pugliese con Simmons, ma Basile tiene in piedi Milano con la quarta tripla. Di certo non ci attende il jump dai cinque metri di Chiotti, che crea un nuovo piccolo allungo ospite (61-67). Torna serenità e, passata la paura, risale anche la qualità della difesa. Tripla pure di Melli, arcobaleno di Green per il +9 di Milano (63-72) quando si entra negli ultimi cinque minuti, quando Bucchi che dovuto far rifiatare Gibson. Rientra quando Melli ha appena messo la tripla del +10, assistito dal solito Green. Milano ha 7/9 dal campo ed ora pure azzerato le palle perse, segnando 18 punti (a 8) da quando Brindisi l'aveva agganciata. Gibson crea pure la tripla col fallo di Basile, Robinson sigla il -4. Ultimo minuto, la partita si decide qui: Green trova Bourusis, persa di Gibson. Si gioca per la differenza canestri, quando segnano Langford e Bourousis Milano è settima ed evita Varese nei quarti. Ma Reynolds mette la tripla sulla sirena e così Milano in bocca alla capolista Varese. LA FINAL EIGHT  - In attesa di Sassari-Siena (domani sera) a Milano (7-10 febbraio), ci si ritroverà così: Varese (1)-Milano (8); Cantù (4)-Roma (5); perdente Sassari-Siena contro Reggio Emilia (6); vincente Sassari-Siena contro Brindisi (7). Insomma, nella parte alta del tabellone si gioca una specie di Trofeo Lombardia, con Roma a disturbare. E vedremo quanto disturberanno le decisioni dell'Osservatorio riguardo tifoserie che non si piacciono. Enel Brindisi-EA7 Milano 76-83 (17-20; 29-46; 57-57) Enel Brindisi: Reynolds 14, Gibson 22, Viggiano 9, Robinson 18, Simmons 10; Fultz, Formenti, Zerini 3, Grant. N. e. Ndoja, Rosato, Preite. EA7 Milano: Green 12, Langford 9, Hairston 10, Fotsis 8, Bourousis 14; Bremer 2, Basile 12, Melli 8, Chiotti 8. N. e. Giachetti, Restelli, Navarini. NOTE  -  Arbitri: Cicoria, Quacci, Mazzoni. Tiri da 2: Br 22/46; Mi 16/27. Tiri da 3: Br 7/16; Mi 13/26. Tiri liberi: Br 11/14; Mi 12/17. Rimbalzi: Br 31; Mi 29. Parziali: 5' 6-7; 10' 17-20; 15' 22-39; 20' 29-46; 25' 43-49; 30' 57-57; 35' 63-72; 40' 76-83. Massimo vantaggio Brindisi: +4 (11-7 al 7'). Massimo vantaggio Milano: +19 (22-41 al 18'). Leggi i commenti I commenti dei lettori 
GENOVA - "Il Milan sta crescendo". Massimiliano Allegri fotografa lo stato della squadra dopo il pari senza reti con la Sampdoria. "Giocavamo contro una squadra che nel primo tempo ci ha creato difficoltà, nel secondo dopo i 120 minuti di mercoledì potevamo andare in difficoltà invece la squadra ha spinto e creato occasioni". Allegri vede i due rovesci della medaglia: "E' normale che bisognava fare meglio negli ultimi 30 metri però non abbiamo preso gol ed anche come trame di gioco facciamo meglio rispetto a qualche tempo fa. Bisogna velocizzarsi negli ultimi 30 metri". Una battuta sui singoli: "Niang ha fatto una buona gara, come De Sciglio. El Shaarawy? Oggi forse è stato un po' sottotono ma gioca da tante partite ed è molto generoso". "Non bisogna valutare il Milan con il metro degli ultimi 26 anni - ha aggiunto il tecnico -. In questo momento c'è una squadra che sta crescendo, vanno eliminati certi errori di superficialità o quando si abbassa la tensione. Però la squadra è stata ordinata, ha sofferto di meno. E' duro chiedere cattiveria e malizia quando hai quattro giovani in campo. E' successo anche con la Juventus, la malizia la acquisisci giocando, con l'esperienza. Con i giovani c'è più spensieratezza e meno malizia. E davanti avevamo un ottima Samp". Allegri infine ha avuto parole di stima per un suo ex giocatore: "Le parole di Gattuso mi hanno fatto piacere. Rino per me è stato importante e mi avrebbe fatto piacere se fosse rimasto". Gattuso ieri lo aveva definito come 'l'unico allenatore che può allenare il Milan perché si fa scivolare tutto addosso'. Leggi i commenti I commenti dei lettori 
GENOVA - Occasione sprecata. Il Milan non va oltre lo 0-0 a Marassi contro la Sampdoria e non approfitta dei passi falsi di Roma e Fiorentina. I rossoneri perdono terreno soprattutto in chiave Champions dove la distanza dal Napoli, terzo, sale a 9 punti. Buon punto, invece, per la formazione blucerchiata che, dopo aver sbancato lo Juventus Stadium, rosicchia ulteriori punti a un'altra blasonata. MILAN OPACO, BENE LA SAMP - Il Milan non pareggiava una partita 0-0 da 35 giornate. Ai rossoneri, però, va data l'attenuante della gara infrasettimanale. I 120' di Coppa Italia contro la Juventus alla fine si sono fatti sentire. Se a questi ci aggiungiamo gli infortunati e gli squalificati, le scelte per Allegri erano molto limitate tanto che otto/undicesimi erano gli stessi della sfida di mercoledì a Torino. Prestazione opaca a parte, in casa Milan si guarda sempre con meno fiducia alla classifica. L'Europa non è distante, ma la Champions dopo questa domenica è sicuramente più lontana.  Può, invece, essere soddisfatta la Sampdoria. Molto aggressivi nei primi minuti di gioco, i blucerchiati hanno messo spesso in difficoltà i rossoneri grazie al ritmo elevato, al raddoppio di marcatura e alla solidità difensiva portata dal nuovo tecnico. IL MATCH - Il freddo di Genova non condiziona l'avvio di gara dei padroni di casa che sfiorano il gol in più occasioni, ma Abbiati è bravissimo prima a respingere un destro insidioso dai 30 metri di De Silvestri, poi a deviare in angolo un tiro a giro dal limite di Poli, quindi ad opporsi a una punizione dai 20 metri di Estigarribia. Il Milan esce alla distanza, ma si vede solo con un paio di tiri da fuori di Bojan e Montolivo. Nella ripresa, però, i rossoneri vanno due volte a un passo dal vantaggio, prima con un tiro a incrociare di Niang che Romero devia in angolo, poi con una conclusione da posizione quasi impossibile (fondo di sinistra) di Boateng sulla quale l'estremo blucerchiato deve salvare sulla linea. Passata la paura, la Samp torna a macinare gioco e Abbiati torna ad essere protagonista con una bella parata su un rasoterra dal limite di Estegarribia. Un minuto più tardi Icardi sfiora il palo a tu per tu col numero 32 milanista. Nel finale gli ospiti si buttano in avanti alla ricerca del gol che, però, non arriva. Sampdoria-Milan 0-0 Sampdoria (4-4-2): Romero 6.5; Gastaldello 6.5, Palombo 6,5, Costa 6.5, De Silvestri 6.5, Krsticic 6 (42' st Mustafi sv), Obiang 6, Poli 6.5 (33' st Tissone sv), Estigarribia 6,5 (26' st Soriano 6), Eder 5,5, Icardi 6. (1 Da Costa, 5 Renan, 7 Castellini, 11 Munari, 15 Poulsen, 32 Berni, 35 Rossini, 93 Savic). All.: Rossi Milan (4-3-3): Abbiati 7; De Sciglio 6.5, Mexes 6, Zapata 6, Costant 5,5, Boateng 5.5, Montolivo 6, Ambrosini 6 (25' pt Flamini 6); Niang 5.5, Bojan 6 (42' st Nocerino sv), El Shaarawy 5 (21' st Robinho 5.5). (1 Amelia, 12 Traore', 13 Acerbi, 20 Abate, 28 Emanuelson, 59 Vasconcelos). All.: Allegri Arbitro : Guida NOTE: Angoli: 10 a 9 per la Samp. Ammoniti: Mexes, Niang, Gastaldello per gioco scorretto. Recupero: 1' e 3'. Spettatori: 4.485 paganti per un incasso netto di 98.239 euro. Leggi i commenti I commenti dei lettori 
