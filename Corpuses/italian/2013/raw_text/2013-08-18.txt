ROMA - Tutta la grinta di Antonio Conte dopo la vittoria nettissima della Juventus sulla Lazio che vale la Supercoppa. "Se avevo pensato di aver smarrito la mia Juve? Assolutamente no. Avevo già detto ieri che ero molto sereno perchè conosco i miei uomini, i mie calciatori e li conosco come uomini. Sapevo che avremmo affrontato la partita col giusto piglio". Sulla concentrazione esibita dai suoi: "Sono gare secche, dove non c'è domani ma conta solo l'oggi e oggi conta vincere. Per il secondo anno di fila vinciamo scudetto e Supercoppa, merito di questo gruppo straordinario. Ma ci aspetta un'annata difficile e stasera ce ne siamo resi conto" "Dedico questa vittoria in Supercoppa a mia mamma che oggi compie gli anni. Mi aveva chiesto questo regalo e sono molto cento di poterglielo fare", aggiunge Conteche poi precisa: "Possiamo fare ancora meglio, cose da migliorare ci sono sempre anche perchè‚ il 4-0 sulla Lazio è un successo largo, forse anche troppo. Ma stasera volevamo vincere questo trofeo anche se fisicamente non eravamo al massimo, di testa e tatticamente siamo stati bravissimi". AGNELLI: "IMPORTANTE PARTIRE CON IL PIEDE GIUSTO" - ''Per noi era importante cominciare con il piede giusto, la legge del campo è quello che conta, ci fa enorme piacere iniziare con una vittoria''. Parola del presidente della Juventus Andrea Agnelli: ''Il 4-0 è un risultato rotondo, questo sarà un anno estremamente difficile e tornare vincere sarà estremamente difficile. Vincere il terzo scudetto ci farebbe entrare nella storia''. Poi il n.1 bianconero si sofferma sul sogno Champions: ''siamo consapevoli che ci sono squadre molto attrezzate, per noi vincere sarebbe un sogno, il nostro obiettivo e' migliorare anno dopo anno''. Se c'è stato un pizzico di rabbia in più a causa delle polemiche con la Lazio che hanno accompagnato la marcia d’avvicinamento alla Supercoppa? No, questa è la solita Juventus - ha spiegato il presidente della Juventus - Bisogna saper scindere l’attività sul campo dalla politica sportiva. TEVEZ E' SODDISFATTO" - Più che soddisfatto anche Carlos Tevez, in gol alla prima uscita ufficiale con la maglia della Juventus. "Sono contento per me e per la partita che abbiamo fatto, per come ha giocato la squadra - le parole dell'attaccante argentino - Più passano le partite più mi sento meglio fisicamente. Il feeling con Vucinic? Lui ha qualità impressionanti, e in campo ci intendiamo benissimo. Obiettivi? Vincere il terzo scudetto di seguito". Traguardo realizzabile sotto la guida di Conte: "Assomiglia un po' ad Alex Ferguson - ha concluso Tevez che ricorda i tempi in cui ha vestito la maglia del Manchester United - sono due allenatori vincenti che non ci stanno mai a perdere". BUFFON: "LE GRANDI SI VEDONO QUANDO LE GARE CONTANO" - "Le grandi squadre e i grandi giocatori si vedono quando conta e non nelle tournee in Cina o Giappone. I grandi si vedono quanso conta vincere". Così Gigi Buffon ai microfoni della Rai commenta la vittoria della Juventus nella Supercoppa contro la Lazio. Grande merito di questo ennesimo successo dei bianconeri va ovviamente al tecnico. "Conte è un valore assodato, lo sanno tutti e lo sappiamo anche noi. Grande merito va attribuito a lui, ma qualcosina anche a noi". Infine Buffon manda un messaggio ai tifosi: "Mi fa piacere perchè è il primo trofeo che festeggiamo in una partita singola davanti ai nostri tifosi, visto che la Coppa Italia era andata male e l'altra Supercoppa era in Cina". LICHTSTEINER: "RISULTATO PARLA DA SOLO" - "Per me e per la Juventus tutto molto bello.Un secco 4-0 in casa loro parla da solo. I fischi dei tifosi della Lazio? Ho trascorso anni molto belli qui a Roma; ora pero' sono un giocatore della Juventus". Lo ha detto lo svizzero Stephan Lichtsteiner, ai microfoni di RaiSport, al termine della finale di Supercoppa Italiana fra la Juve e la Lazio. "Il mercato? Io sono juventino: ho un contratto di due anni e voglio restare qui. Per il resto, sento solo voci. Io rimango; per Matri non posso parlare", ha aggiunto lo svizzero. "Le urla di Conte? A me serve un allenatore cosi', con piu' carica di me e, soprattutto, che mi richiami spesso", ha concluso Lichtsteiner. Argomenti supercoppa italiana 2013 antonio conte gianluigi buffon Leggi i commenti I commenti dei lettori 
None Leggi i commenti I commenti dei lettori 
Fa ridere chi pensa e chi pensava  che la Juve, in questa stagione, sarebbe stata stanca, appagata. In fondo - ci dicevano - dove si è realmente migliorata? Sciocchezze o abbagli dovuti al solleone, perché è fin troppo chiaro - ampiamente anticipato alla vigilia - che questa Juve sia sempre più Juve. Una squadra equilibrata, solida, rocciosa, con  una varietà di soluzioni impressionante e con un attacco ampiamente rinforzato, con Tevez capace di timbrare la sua generosa prestazione. Perché l'Apache è fondamentale per i gol, ma ancora di più per la voglia, la cattiveria, che riesce a trasmettere ai compagni. Anzi, per la cattiveria che va semplicemente ad amplificare la tradizionale rabbia che si porta dietro la squadra di Agnelli e Conte. Un gruppo che non sembra minimamente stanco, appagato. Anzi, ti punisce appena abbassi un po' la guardia. Alla Lazio è successo nel giro di pochissimi minuti: ha incassato il primo e, come un pugile costretto all'angolo, ne ha preso un secondo, un altro, un altro ancora. C'è mancato poco che qualcuno pensasse di lanciare la tradizionale spugna. La Juve insomma ha ricominciato la stagione esattamente dal punto in cui l'aveva chiusa, cioè dalla voglia consapevole di essere sempre la più forte, nettamente la più forte. Perché qualcuno ha aggiunto, qualcuno ha tolto prima di aggiungere. La Juve si è invece ulteriormente completata, rafforzata, lì dove era necessario. La Lazio, per fare un esempio, ha aggiunto Biglia nel suo reparto migliore,  suicidandosi con l'esclusione di Gonzales o Onazi, uomini di gamba. E qualcuno dovrebbe chiederne conto a Petkovic. Come se il calcio fosse soltanto un esercizio, comodo, di piedi buoni e qualità . La Juve, e lo avevamo detto alla vigilia, si è invece completata, rafforzata, puntando sui giocatori d'attacco necessari e tenendo in caldo uno come Ogbonna, che tornerà sicuramente utile. Perché lì bisognava crescere, oltre all'attacco, e anche lì la Juve è intervenuta. Il messaggio alla concorrenza, insomma, è chiaro. Le distanze, paradossalmente, invece di accorciarsi, sono aumentate. E la squadra in fuga ha deciso di alzarsi su pedali e spingere più forte, sempre più forte. La Lazio ne ha fatto le spese, ma tutte le altre sono avvertite. Se vogliono soltanto impensierire questa Juve, hanno ancora dieci giorni di tempo per intervenire. Il mercato, già. Ma non è detto che possa bastare. Anzi. La Juve ha un vantaggio incalcolabile e la stessa voglia, addirittura anche più, di andare forte. Dovrebbe mettere il turbo chi pensa, crede, di poterle stare dietro. La Juve ha tutto: squadra e rabbia, perché così si vince. Argomenti juventus fc Leggi i commenti I commenti dei lettori 
SAN FRANCISCO - Primo punto per Luna Rossa nella finale della Louis Vuitton Cup. Emirates Team New Zealand è stata costretta a ritirarsi dalla regata mentre era al comando, consentendo così all'imbarcazione italiana di portare la serie  finale sull'1-1. La terza regata, che si sarebbe dovuta disputare domenica, è stata posticipata a lunedì, ore 22.10 italiane, per vento eccessivo. A seguire, un'ora dopo, il quarto atto della sfida al meglio delle 13 regate fra Luna Rossa e i Kiwi nella baia di San Francisco IL VIDEO I neozelandesi erano nettamente in vantaggio (di oltre 400 metri) nel corso del terzo lato quando hanno accusato un problema idraulico e sono stati costretti a ritirarsi in una regata che sembrava già vinta. Luna Rossa ha così incassato il primo punto terminando il percorso in 25'34'. Argomenti america's cup luna rossa Leggi i commenti I commenti dei lettori 
ROMA  - E' tornata la Juve. Dopo un precampionato anonimo, alla prima gara ufficiale la squadra di Conte rispolvera la propria superiorità tecnica e tattica e travolge per 4-0 la Lazio nella finale di Supercoppa. Un successo pesante che consente ai campioni d'Italia di raggiungere il Milan a quota 6 in vetta all'albo d'oro della manifestazione e che conferma che anche quest'anno sarà dura strappare lo scudetto dal petto ai bianconeri. PETKOVIC, IL 4-2-3-1 NON HA CONVINTO  - La Lazio torna a casa a testa bassa, umiliata davanti ai propri tifosi ma anche con la consapevolezza che il risultato, in fondo, non rende merito allo sforzo profuso. Per un tempo i biancocelesti hanno giocato alla pari con i rivali crollando psicologicamente solo dopo aver incassato di rimessa il raddoppio da Chiellini. Di certo il modulo col doppio playmaker non ha convinto, tanto meno Hernanes nel ruolo di trequartista alle spalle di Klose. Per Petkovic, insomma, c'è ancora da lavorare. TEVEZ UNICA NOVITA' DI CONTE  - Alla prima ufficiale della stagione Conte è andato sul sicuro proponendo il tanto caro 3-5-2 con Tevez unica novità rispetto alla passata stagione. Petkovic ha replicata varando il nuovo 4-2-3-1 con Biglia secondo regista accanto a Ledesma e Cavanda rispolverato in extremis titolare dopo 7 mesi a causa di un sospetto stiramento dell'ultim'ora occorso a Konko. BONUCCI E BARZAGLI INSUPERABILI  - Le due squadre in avvio hanno badato al sodo puntando più a non farsi sorprendere che a creare. La Juve, malgrado la buona volontà degli attaccanti di cercare il dialogo di prima, ha peccato di precisione, la lazio, malgrado la velocità di Candreva e il dinamismo di Klose, ha puntualmente sbattuto contro la solida difesa bianconera, sorretta soprattutto dagli attentissimi Bonucci e Barzagli. POGBA, ENTRA E CAMBIA LA GARA  - In questo contesto non poteva che essere un episodio a sbloccare la contesa. E' arrivato al 23': Pogba, appena entrato per rimpiazzare Marchisio, dolorante al ginocchio, si è trovato al posto giusto al momento giusto su una corta respinta di Radu dopo un cross di Lichtsteiner e con un gran sinistro in girata ha bucato Marchetti. RADU SFIORA IL PARI  - La Lazio ha reagito con carattere ma non ha trovato da Hernanes e Lulic l'adeguato supporto per fare la differenza negli ultimi 20 mt. E il risultato è stato che l'unico pericolo per Buffon è arrivato da un sinistro velenoso dalla lunga distanza di Radu. JUVE, TRE GOL IN 4'  - La partita, in pratica, si è chiusa al 52': la Lazio si è fatta trovare scoperta dopo aver calciato un angolo e la Juve l'ha cinicamente infilata con Chiellini, pescato solo in area da Lichtsteiner, lanciato in contropiede da Vidal. La squadra di Petkovic si è smarrita e, nel giro di soli 2', ha subito altri due gol. Prima dallo scatenato Lichtsteiner, bravo a chiudere un triangolo con Vucinic, e poi da Tevez, smarcato in area da Pogba. BUFFON IMPEDISCE A KLOSE IL GOL DELLA BANDIERA  - La Lazio ha cercato fino in fondo il gol della bandiera ma ad impedirgli anche la minima soddisfazione ha pensato Buffon bravo soprattutto a impedire a Klose, lanciato solo davanti alla porta, di segnare il primo gol in carriera ai bianconeri. Il modo migliore, per il portierone azzurro, per festeggiare il 5° trofeo personale nella competizione. JUVENTUS-LAZIO 4-0 (1-0) Juventus (3-5-2) : Buffon; Barzagli (30′ st Caceres), Bonucci, Chiellini; Lichtsteiner (37′ st Ogbonna), Vidal, Pirlo, Marchisio (21′ pt Pogba), Asamoah; Vucinic, Tevez. (30 Storari, 5 Ogbonna, 11 De Ceglie, 12 Giovinco, 14 Llorente, 17 Marrone, 20 Padoin, 27 Quagliarella, 32 Matri, 33 Isla). All.: Conte. Lazio (4-2-3-1): Marchetti; Cavanda, Biava, Dias, Radu (12′ st Ederson); Ledesma (12′ st Floccari), Biglia; Candreva, Hernanes (25′ st Onazi), Lulic; Klose. (1 Bizzarri, 95 Strakosha, 2 Ciani, 4 Crecco, 9 Rozzi, 15 Gonzalez, 18 Kozak, 27 Cana, 85 Novaretti). All. Petkovic. Arbitro : Rocchi di Firenze 6 Reti : nel pt 23′ Pogba; nel st 7′ Chiellini, 9′ Lichtsteiner, 12′ Tevez Angoli : 4-2 per la Lazio Recupero : 2′ e 0′ Ammoniti : Hernanes e Dias per gioco scorretto, Barzagli per comportamento antiregolamentare Spettatori: 57.000 per un incasso di 1.900.000 euro. Argomenti ss lazio supercoppa italiana 2013 juventus fc Leggi i commenti I commenti dei lettori 
ROMA - Vladimir Petkovic non fa drammi nonostante la netta sconfitta accusata dalla Lazio in Supercoppa con la Juventus: "Abbiamo mollato dopo il secondo gol, mi dispiace per i nostri tifosi, per l'ambiente, ci scusiamo, ma ora voltiamo pagina e cominciamo una nuova storia". Sull'andamento della gara:  "Potevamo evitare il 2-0, su un angolo a nostro favore abbiamo preso il gol, siamo stati un po' naif e abbiamo subito il raddoppio, poi c'è stato un calo psicologico, un black-out e sono arrivati gli altri due gol". La Lazio ha sofferto le discese di Lichtsteiner. "Si' ma dopo il 2-0, fino al 2-0 non avevano creato molto, sul loro primo gol potevamo evitare, se c'era, il fallo, la Juve è stata più furba, ha meritato questa vittoria e quindi complimenti ai bianconeri". Una doccia fredda per la Lazio dopo un'estate vissuta in festa per il trionfo in Coppa Italia. "Abbiamo cercato di tornare subito con i piedi per terra, adesso dobbiamo subito riprenderci. Forse eravamo troppo sicuri di poter fare risultato contro questa Juve anche senza il 100% delle nostre forze, non e' stato cosi'". Tanta amarezza ma nessun dramma. "Dobbiamo fare un esame di coscienza, iniziando da me, bisogna riconoscere i propri errori, guardarsi in faccia, discutere e ricominciare da zero, il nostro cammino inizia da oggi, dopo sconfitte del genere bisogna reagire e noi  sicuramente arriveremo pronti per la partita di campionato contro l'Udinese. Mi dispiace per i nostri tifosi, per l'ambiente, ci scusiamo, ma adesso voltiamo pagina e cominciamo una nuova storia. Con l'Udinese e poi con la Juve a Torino, si vedra' un'altra Lazio". Argomenti ss lazio supercoppa italiana 2013 vladimir petkovic Leggi i commenti I commenti dei lettori 

None Leggi i commenti I commenti dei lettori 
