None Leggi i commenti I commenti dei lettori 
MILANO - Convocazione a sorpresa dei vertici delle autorità garanti a Palazzo Chigi. Il sottosegretario alla Presidenza del Conisglio Filippo Patroni Griffi ha chiamato i responsabili delle autorità dell'Energia, Telecomunicazioni, Trasporti e Concorrenza per una riunione straordinaria che, secondo indiscrezioni, dovrebbe avere all'ordine del giorno il tema della tutela dei consumatori. Ma non è escluso che il Governo possa dare qualche "suggerimento" alle Authority per come contribuire a combattere la crisi economica che colpisce molte categorie di cittadini. Non è un mistero che il governo abbia dato indicazioni all'Autorità dell'energia per studiare un sistema che porti alla riduzioen del peso delle bollette di elettricità e gas per le famiglie e le partite iva. Con qualche risultato già ottenuto: l'Autorità ha infatti cambiato il metodo di calcolo della componente materia prima, legando le bollette non più ai contratti del gas di lungo periodo, ma al mercato spot del metano. Non è escluso che indicazioni simili possano arrivare anche per le altre autorità in modo che aumentino i vantaggi per i cittadini. Qualcuno avanza l'ipotesi che una maggiore tutela dei comnsumatori possa avvenire passando la competenza a una sola autorità. Come chiede da tempo l'Antitrust. sarà interessante, se così fosse, capire l'atteggiamento delle altre strutture che in questi anni si sono occupate del tema, ciascuna nel suo ambiti do competenza. Argomenti consumatori authority 
None Leggi i commenti I commenti dei lettori 

None Leggi i commenti I commenti dei lettori 
Un fan del neoeletto sindaco di New York, Bill De Blasio, ha acquistato all'asta di beneficenza che si è svolta a Grinzane Cavour un raro tartufo bianco di Alba del valore di 8mila dollari per inviarlo al politico italoamericano. L'asta: 90mila euro per un tartufo Guarda la gallery dei tartufi all'asta Un prezioso regalo sicuramente gradito ma che difficilmente potrà arrivare sulla tavola del primo cittadino, visto che il limite per i doni a funzionari pubblici della Grande Mela è di 50 dollari. 
A seguito del nubifraggio che si è abbattuto nelle ultime ore sulla capitale, il Tevere è a rischio esondazione. "A seguito del'innalzamento dei livelli idrometrici del fiume Tevere e dei suoi affluenti si è verificato il superamento delle banchine di magra nella stazione Ripetta che alle 01.30 misurava metri 6.35, con tendenza all'aumento, così come comunicato dal Centro Funzionale Regionale. La Protezione civile di Roma Capitale ha chiesto al Comando del Corpo di Polizia Locale di Roma Capitale di provvedere alla verifica di eventuali presenze di persone senza fissa dimora sulle banchine e alla conseguente chiusura degli accessi, al fine di garantire la pubblica incolumità". Si tratta comunque di livelli molto lontani da quelli raggiunti dal Tevere lo scorso anno . 
ASTI - Voleva raggiungere la mamma che vive a Torino. Per questo Claudiu, 12 anni, romeno, in sella ad una mountain bike da bambino, lunedì pomeriggio intorno alle 15, è scappato dalla comunità dell’astigiano che lo ospitava e ha imboccato l’autostrada Torino-Piacenza in direzione del capoluogo. Solo l’intervento di un’automobilista ha evitato il peggio. "Non ci potevo credere  -  racconta Massimo Sarno, 47 anni, di Givoletto  -  Io e la mia compagna stavamo tornando da un matrimonio a Sorrento. Avevo appena superato il casello di Villanova d'Asti quando mi sono trovato davanti il bambino. Pedalava come un matto in corsia di sorpasso. Ho dovuto inchiodare e scartare di lato per evitarlo". L'uomo, che nella vita è geometra e si occupa di edilizia e opere pubbliche, ci ha pensato appena una frazione di secondo. Poi è sceso dalla macchina e si è buttato in mezzo al traffico: "Con le braccia spalancate ho cercato di fermare le altre macchine. Avevo paura che qualcuno potesse investirlo perché lui, come se niente fosse, proseguiva per la sua strada. Si è fermato solo quando lo abbiamo chiamato". A poco meno di un chilometro dalla barriera le auto non avevano ancora ripreso a sfrecciare a tutta velocità ma molti si sono fermati a pochi passi dall'automobilista che si stava sbracciando in mezzo alla carreggiata. Raggiunto Claudiu, Massimo e la compagna, Gabriella, lo hanno portato in salvo sulla corsia di emergenza e hanno avvisato la polizia stradale. Con una lattina di Coca Cola e un pacco di biscotti lo hanno tranquillizzato. "Quando è stato sicuro che poteva fidarsi di noi ci ha detto di essere in giro dalle sette del mattino. Ci ha spiegato che stava andando a casa dalla mamma a Torino. Ci ha anche raccontato di non essere a scuola perché qualche giorno prima lo avevano sospeso per aver picchiato un compagno. Non so se sia vero". Il ragazzino non ha fatto cenno alla comunità da cui era fuggito, anzi ai suoi soccorritori ha raccontato di essere partito da Torino per andare a "fare un giro ad Asti" e di essersi incamminato per tornare indietro. Claudiu, con ogni probabilità, ha imboccato l'autostrada all'altezza del casello senza rendersi conto del pericolo. "Non aveva nessuna intenzione di restare con noi, continuava a dire di voler proseguire. Abbiamo dovuto convincerlo", racconta ancora Massimo. Quando poi sono arrivate le pattuglie il bambino ha tentato di scappare, forse già sapendo che la sua fuga sarebbe stata scoperta. "Lo abbiamo trattenuto e con gli agenti siamo riusciti a tranquillizzarlo. A quel punto lo abbiamo affidato a loro". Claudiu è stato riconsegnato alla comunità sano e salvo due ore più tardi. Massimo, il giorno dopo, fatica ancora a credere a quello che gli è successo: "Questa notte non ho dormito. Continuavo a vedermi la scena davanti agli occhi. Per poco non lo investivo. Vado spesso in macchina e pensavo di averle viste tutte e invece...". Nelle sue parole c'è anche l'orgoglio di aver fatto qualcosa che altri automobilisti, transitati qualche frazione di secondo prima, non hanno pensato di fare. Alla polizia stradale erano già arrivate altre segnalazioni ma nessuno si era fermato per soccorrere il bambino. "Ho agito d'istinto  -  spiega  -  In quel momento non pensi nemmeno di aver fatto una cosa importante, la fai e basta". Argomenti villanova d'asti 
Cose da fare, la notte, passando nei pressi di una stazione ToBike. Alzare la ruota posteriore e, con un rapido colpo di pedale e due giri di cambio, far cadere la catena. Poi spingere sul sellino più volte finché non cede il bullone, per lasciarlo a becco in su. Infine, bastano due dita, strappare i fili dell’impianto. Il cittadino educato fa così, per dimostrare a se stesso di essere vivo. E agli altri, al mattino, quando si prova a prelevare una bici. La caduta della catena è lo scherzo più divertente: chi non fa attenzione sale perfino in sella e comincia a pedalare, prima di accorgersi di farlo a vuoto. Un divertimento! ToBike funziona, il parco mezzi ha raggiunto ormai le 750 unità, in 103 stazioni. In primavera la stima è di arrivare a 116, cioè il numero previsto fin dall’inizio. Ma, dicono, «potremmo arrivare anche a 120130». Si allarga anche in periferia, è una realtà solida e quindi è giusto boicottarla. Negli uffici della società, a proposito della caduta della catena, suggeriscono che spesso, oltre al vandalismo, c’è la furbata di «prenotare» la bici per il giorno dopo. La possibilità che uno, prima di te, abbia voglia di sporcarsi le mani per rimetterla in funzione, sono abbastanza basse e dunque è probabile che tu ritrovi al mattino la stessa due ruote usata la sera. Machiavellico. Antonella Galeandro, addetta alle pubbliche relazioni di ToBike, è però fiduciosa. Le campagne di demolizioni sistematiche della scorsa estate sono finite, le bici sono state riparate. Le tessere aumentano ancora, sono ventiduemila gli abbonamenti annuali attivi, 43mila quelli che l’hanno usata almeno una volta. Un fenomeno ben visibile nell’ufficio di via santa Chiara: «Il mese di settembre anche noi facciamo le immatricolazioni. Gli studenti, dopo essere passati ad iscriversi all’università, passano da noi a fare o rinnovare la tessera. E tra i più entusiasti ci sono gli Erasmus, che così girano low cost per qualche mese e poi tornano a casa». P.S. Nell’attesa che si cominci a pensare che ventimila utenti sono penalizzati da pochi cretini che scaricano le proprie frustrazioni sulle bici gialle, torniamo a chiedere che vengano tolti i cartelli «terroristici» davanti al Museo Egizio. Non ci vuole molto, una scala e un cacciavite, i segnali regolamentari che invitano a non passare in bici nella strettoia già ci sono. I disegnini del ciclista assassino che si avventa sui bambini e li lancia insanguinati per aria insultano anche i ventimila abbonati a ToBike. Leggi Le foglie sulle ciclabili, nemico numero uno (6 novembre 2013) 
