Sotto il Vesuvio, una notte da primi in classifica, a braccetto con la Juve, che affronterà il Chievo a Verona e potrebbe perdere ancota terreno. Il Napoli ha avuto difficoltà, per mezz'ora, contro la buona organizzazione del Catania. Poi ha trovato il bandolo della matassa. Hamsik ha prima segnato su errore della difesa rossazzurra, e successivamente ha dato a Cannavaro la palla del secondo gol. Nel frattempo però Barrientos si è mangiato il pareggio, Cavani ha colto la traversa su punizione, Zuniga ha toccato una palla di mano in area e Grava è stato graziato per un colpo al volto di Gomez. Insomma, il Catania non è stato fortunato sulle decisioni di Calvarese, ma la sua difesa ha fatto male. La squadra di Maran ha assediato il Napoli, ma non è riuscito a ribaltare il risultato. Nonostante i tanti cambi (Campagnaro e Britos squalificati, Maggio infortunato), il ritorno di Grava e Gamberini in difesa e di Behrami a centrocampo (Inler e Insigne in panchina), il Napoli ha quindi battuto quel Catania che era stato un pò la sua bestia nera. L'anno scorso infatti gli etnei avevano lasciato un solo punto agli azzurri che all'andata avevano corso dei grossi pericoli contro un avversario in dieci. Frenato quindi il trend negativo, gli azzurri sembrano pronti a saltare addosso alla Juventus in attesa dello scontro diretto al San Paolo del primo marzo. Ai rossazzurri, privi di Alvarez e Castro, squalificati, non sono bastati i rientri di Bergessio, Lodi e Biagianti. In difesa Rolin (male) centrale con Legrottaglie in panchina. L'avvio spint del Napoli (Pandev alto dopo bell'azione), l'intervento in area di Cannavaro su Bergessio, il sinistro a effetto di Barrientos (alto), hanno dato alla partita un effetto elettrizante. Alla maggior pressione della squadra di Mazzarri, quella di Maran ha saputo controbattere con pungenti ma sterili controffensive. Barrientos ha dato spesso il "la" alle azioni rossazzurre e l'assetto difensivo ha concesso inizialmente pochi spazi agli azzurri, impedendo loro di agire in contropiede. Al Napoli è rimasta qualche palla inattiva, qualche cross e poc'altro, da sfruttare. L'attivissimo Mesto, sulla corsia di destra, è stato spesso fermato con le cattive da Capuano. Il Catania, insomma, ha giocato per rallentare il ritmo dei partenopei, perchè in fase offensiva sempre più raramente gli etnei sono arrivati in area, col passar dei minuti: solo Bergessio al 30' ha sparacchiato male da sinistra, di molto fuori. Poi è andato a segno il Napoli, al 31': Zuniga da sinistra ha messo rasoterra un pallone che i difensori nerazzurri hanno bucato: sulla destra è apparso Hamsik che ha insaccato da due passi. La risposta di Bergessio non è stata felice: un tiraccio alto. Più efficace Barrientos, con un cross dal fondo destro che ha messo in difficoltà la difesa del Napoli: i rossazzurri hanno reclamato subito dopo per un "mani" di Zuniga in area. Al 38' su  punizione Cavani ha colpito la traversa. In una fase concitata Grava ha commesso un gesto di nervosismo contro Gomez, colpito al volto. Solo ammonito: se fosse successo il contrario...Barrientos al 42' ha ottima posizione ha fallito il pareggio su lancio di Lodi. Due minuti dopo, mentre sullo stadio si è abbattuto un nubifragio, su un assist da sinistra di Hamsik, Cannavaro ha insaccato da due passi. In chiusura di primo tempo De Sanctis ha neutralizzato un sinistro di Barrientos e si può dire che il Napoli ha fatto di più. Aggressivi i siciliani nella ripresa. Al 2' il Catania ha segnato su angolo di Gomez da sinistra: Bergessio ha spinto Zuniga e ha segnato di testa. Gol giustamente annullato. La squadra di Maran ha coninuato ad attaccare, ma senza andare al tiro. Il Napoli è stato costretto a chiudersi per lunghi brani della partita. Ma al 17' su un traversone di Mesto da destra, Cavani di testa ha messo alto, spezzando l'andamento della gara. Con l'ingresso di Inler per Behrami, Mazzi ha fatto un'iniezione di energia al Napoli. Al 21' una grande punizione di Lodi che De Sanctis ha deviato sulla destra con un ottimo intervento. Il Catania ha continuato ad assediare la squadra azzurra. Parecchi tentativi, ma pochi risultati. I partenopei hanno tentato di chiudere definitivamente la partita con qualche sortita insidiosa. Bene De Sanctis, Mesto, Pandev e Hamsik nel Napoli. Capuano, Lodi e Barrientos nel Catania. 
ROMA - Non riesce a trovare la giusta continuità il Real Madrid, che dopo un periodo in cui aveva colto tre vittorie e un pari, cade sul campo neopromosso Granada. Finisce 1-0, decide una sfortunata autorete di Cristiano Ronaldo al 22' del primo tempo. Nel finale clamorosa palla del pareggio fallita da Benzema. Per effetto di questo risultato gli andalusi si portano a quota 23 punti uscendo dalla zona retrocessione mentre il Real resta fermo a 43 a -4 dall'Atletico Madrid secondo ed addirittura -15 dal Barcellona primo. Sia i catalani che i 'Colchoneros' hanno una gara in meno rispetto ai madrilisti. RISULTATI 22^ GIORNATA VENERDI' Valladolid          - Athletic Bilbao         2-2 SABATO Osasuna             - Celta de Vigo           1-0 Getafe              - Deportivo La Coruna     3-1 Espanyol            - Levante                 3-2 Granada             - Real Madrid             1-0 DOMENICA Malaga              - Saragozza              ore 12 Siviglia            - Rayo Vallecano         ore 17 Valencia            - Barcellona             ore 19 Atletico Madrid     - Real Betis             ore 21 Real Sociedad       - Maiorca                   " Leggi i commenti I commenti dei lettori 
LOUISVILLE - Il mondiale americano di ciclocross si chiude all'insegna del Belgio. Nella categoria uomini elite, il titolo iridato va al belga Sven Nys che si aggiudica così il suo secondo titolo 8 anni dopo Sankt Wendel 2005. Il 37enne fuoriclasse belga ha battuto il connazionale Klaas Vantornout e il giovane olandese Lars Van der Haar. L'Italia, che si aspettava molto di più, si deve accontentare della buona prestazione di Enrico Franzoi 14° al traguardo staccato di 2'38". Quella più attesa era però la prova del bronzo olimpico di Londra Marco Aurelio Fontana. Un Fontana partito molto bene, subito in testa agganciato al treno dei migliori, ma rallentato poi nel terzo giro da un problema meccanico al cambio che lo ha tagliato fuori dalla corsa per le posizione di vertice e il podio. Per lui 26° posto a 4'27" dal vincitore Leggi i commenti I commenti dei lettori 
NAPOLI - "Non riesco a guardare la classifica e cambiare mentalità: non dobbiamo distrarci, per crescere ancora e continuare a fare quello che abbiamo fatto in questi anni. È fondamentale pensare gara dopo gara, battaglia dopo battaglia: non possiamo abbassare la guardia, alla fine vedremo". Walter Mazzarri pesa i tre punti ottenuti contro il Catania, che valgono l'aggancio momentaneo alla Juventus: il tecnico del Napoli conosce l'importanza di un simile successo. "Il campionato è pieno di partite come quella di oggi, insidiose: vincere così ci aiuta a rimanere in alto, ora pensiamo alla prossima". BISOGNA SACRIFICARSI  - Il mister dei partenopei esalta la prestazione di squadra. "In questa epoca calcistica, se si vuole vincere ci si deve sacrificare tutti, anche le punte. Non esistono più le squadre di una volta, che si chiudono e basta: qualsiasi formazione vuole anche proporsi ed è fondamentale la fase difensiva". Allo stesso tempo, Mazzarri allontana l'accusa di un Napoli troppo dipendente dai suoi due assi, Hamsik e Cavani. "Noi abbiamo un tipo di gioco che ci porta a finalizzare spesso con Edi, oltre ai tanti gol di Marek. Pandev, che pure sta segnando poco, è fondamentale per le reti degli altri due. Quello che conta è segnarne uno in più rispetto agli avversari, non importa tanto chi va a segno, non siamo soltanto Hamsik e Cavani". POSSIAMO MIGLIORARE  - Il 2-0 finale non soddisfa pienamente il tecnico, che avrebbe voluto più attenzione. "In due-tre situazioni abbiamo perso palla ingenuamente, a volte ci specchiamo troppo. Lo scorso anno con il Catania eravamo avanti 2-0 e finì 2-2, l'esperienza qualcosa ci ha insegnato ma la gestione della palla può migliorare. Dovevamo fare il terzo gol per stare tranquilli, loro si erano sbilanciati per fare il 2-1. Questo campo ci penalizza molto, non ci consente il gioco palla a terra. Spendo qualche parola per Grava, un ragazzo eccezionale che oggi in campo ha dato tutto, è un professionista incredibile. Aveva una contrapposizione difficile con Gomez, un giocatore che ha fatto soffrire chiunque: è stato sempre concentrato, senza mai dargli spazio". La chiusura è sull'esonero di Zeman: "In Italia si cambia forse troppo spesso il tecnico, dispiace. Preferisco non parlare molto delle cose che non mi competono, per dare valutazioni bisogna essere all'interno della società e dello spogliatoio, di sicuro gli allenatori vivono di risultati e se non arrivano sono i primi a pagare". HAMSIK: PENSIAMO A NOI  - Un gol e un assist: Marek Hamsik è stato il migliore in campo di Napoli-Catania, lo slovacco tiene i piedi per terra in chiave scudetto. "Sapevamo che questa partita sarebbe stata dura e si è visto, nella prima mezz'ora abbiamo sofferto, il gol ci ha sbloccato e il 2-0 ci ha aiutato. Noi non pensiamo alla Juventus, pensiamo a noi: dobbiamo fare tanti punti, oggi ci siamo riusciti e siamo lì davanti. Essere in testa ha un significato importante, ci dice di non mollare e di continuare su questa strada. A livello personale penso di poter migliorare ancora molto, ho solo 25 anni". Arriva tramite Twitter, invece, un incoraggiamento nei confronti di Paolo Cannavaro, che con la rete odierna si è messo alle spalle l'incubo della squalifica, poi revocata, per la vicenda scommesse: è il fratello Fabio a complimentarsi col centrale, scrivendo "Bravo Paolino" e postando una foto in maglia partenopea del capitano azzurro. Leggi i commenti I commenti dei lettori 
NAPOLI - Sono queste le partite che possono segnare un campionato. Il Napoli batte un avversario non semplice, il Catania, in una gara resa insidiosa anche dalla pioggia e da un terreno di gioco che continua a sembrare palesemente inadeguato al calcio di alto livello. Lo fa in una sfida in cui il suo bomber principe, Cavani, ha l'umiltà sufficiente per riconoscersi in serata poco ispirata sotto porta: l'uruguagio non si risparmia e getta in campo ogni goccia di sudore, lasciando ad altri il proscenio. LA SEQUENZA/Quei gol sotto il diluvio La vittoria vale l'aggancio, almeno per una notte, alla Juventus capolista: gli azzurri sognano in grande e proseguono la marcia di avvicinamento al big match del primo marzo. IL SOLITO HAMSIK - L'emergenza difensiva  -  squalificati Campagnaro e Britos, Rolando appena arrivato  -  non spinge Mazzarri a cambiare modulo, nonostante le prove tattiche di linea a 4 svolte in settimana: spazio a Grava nel terzetto arretrato, il veterano sin qui non aveva mai giocato in campionato. Maran ritrova Lodi e Bergessio ma perde Legrottaglie, dentro Rolin. Avvio di gara alimentato dai sinistri velenosi di Pandev e Barrientos, entrambi alti. Per mezz'ora è la tattica ad avere la meglio, serve il classico "episodio" per sbloccare lo stallo. Minuto 31, il destro di Zúñiga non è di quelli memorabili ma sul palo lontano spunta Marek Hamsik, sempre letale negli inserimenti senza palla: Capuano non chiude, lo slovacco ringrazia e di piatto destro fa 1-0. I partenopei vanno vicinissimi al raddoppio al 38': punizione secca di Cavani, traversa piena. Ma a cavallo del legno colpito dal "Matador", il Catania ha margine per protestare. TRA CALVARESE E CANNAVARO - È il 37' quando il pallone si impenna in area azzurra sugli sviluppi di un angolo. Il braccio di Zúñiga è largo e addormenta la sfera, il discorso è il solito: la discrezionalità sui falli di mano lascia agli arbitri uno spazio di manovra enorme, il rigore può starci, Calvarese lascia correre. Subito dopo il legno di Cavani, invece, è Gomez ad andare giù a gioco fermo: Grava lo stende con un colpo proibito, probabilmente involontario e rivolto a Bergessio. Episodio limite, il fischietto teramano opta per l'ammonizione. Finale di frazione incandescente, stavolta per meriti di gioco. Gli etnei sfiorano il pari con Barrientos, pescato alla grande da Biagianti: "el Pitu" è solo davanti a De Sanctis ma mette a lato. Ne approfitta il Napoli, da grande squadra. Zúñiga di testa tiene vivo un pallone che la difesa catanese aveva allontanato, Izco buca, Hamsik è solissimo e mette in mezzo un cross rasoterra che Cannavaro da due passi spedisce alle spalle dell'incolpevole Andujar. FINALE SENZA STORIA - In avvio di ripresa Maran passa al 4-4-2: Barrientos e Izco sulle corsie di centrocampo, Gomez stringe la sua posizione al fianco di Bergessio. Quest'ultimo esulta al 3', insaccando da due passi su un corner da sinistra: gioia vana, il gioco è fermo e il replay dà ragione a Calvarese, "el Lavandina" si è liberato fallosamente di Zúñiga. Il Napoli non si scopre e cerca di colpire quando possibile: al 17' Mesto crossa per la testa di Cavani, incornata alta. Pochi spazi per gli ospiti, Lodi prova a colpire su punizione: sinistro tagliato diretto di poco a lato, De Sanctis vola comunque a respingere, dando materiale ai fotografi. La pressione rossoazzurra è all'insegna del "vorrei ma non posso", nessuno sembra in grado di pungere. Le conclusioni da lontano di Inler, Barrientos e Lodi non intaccano la sostanza del risultato: finisce 2-0, Mazzarri e i suoi domani potranno mettersi in poltrona, la rivale scudetto è di scena al Bentegodi. Non è più il Verona-Milan dell'aprile del 1990, non è la penultima giornata, ma il tifo azzurro è comunque lì a sperare in un clamoroso passo falso. Napoli-Catania 2-0 (2-0) Napoli (3-4-2-1): De Sanctis 6.5; Grava 6, Cannavaro 7, Gamberini 6; Mesto 6.5, Behrami 6 (18' st Inler 6), Dzemaili 6, Zúñiga 6.5 (39' st Armero sv); Pandev 6.5, Hamsik 7.5 (32' st Insigne sv); Cavani 6. (Colombo, Rosati, Rolando, Donadel, El Kaddouri, Calaiò). All.: Mazzarri Catania (4-3-3): Andujar 6; Bellusci 5.5, Spolli 6, Rolin 6, Capuano 5; Izco 5.5, Lodi 5.5 (42' st Doukara sv), Biagianti 6 (27' st Almiron 5.5); Barrientos 6.5, Bergessio 5.5, Gomez 5.5. (Terracciano, Frison, Augustyn, Potenza, Keko, Ricchiuti, Salifu). All.: Maran Arbitro: Calvarese di Teramo Reti : 31' pt Hamsik, 44' pt Cannavaro Ammoniti : Spolli, Behrami, Dzemaili e Grava per gioco falloso Recupero : 1' e 4' Leggi i commenti I commenti dei lettori 
NAPOLI - Missione compiuta. Il Napoli aggancia la Juventus in vetta alla classifica e per una notte si gode il primato. Basta il primo tempo agli azzurri per regolare un Catania con il dente avvelenato per un tocco sospetto di Zuniga in area. Gli azzurri, invece, sprizzano felicità da tutti i pori. Paolo Cannavaro è l'emblema. Il capitano festeggia le 259 presenze con la maglia azzurra  -  come Diego Maradona - con il guizzo decisivo che cancella l'amarezza di un mese forzato ai box per una squalifica poi revocata dalla Corte di Giustizia Federale. LE FOTO/Quei gol sotto il diluvio La partita si accende al gol di Hamsk che raccoglie un tiro sporco di Zuniga. Lo slovacco festeggia e dedica la rete a Carmelo Imbriani. L'ex attaccante, pupillo di Boskov, sta combattendo la partita più difficile contro un brutto male. Il Catania prova subito a rispondere, ma è il Napoli ad essere più pericoloso: la traversa di Cavani è solo l'antipasto al raddoppio griffato Cannavaro. Nella ripresa, Bergessio accorcia le distanze, ma l'arbitro Calvarese annulla per un fallo precedente su Zuniga. Il tema tattico della gara è scontato: i siciliani ci provano, gli azzurri provano a sfruttare gli spazi per chiudere definitivamente i conti.  Finisce così. Il Napoli vola in vetta e i 50mila esultano. L'unica nota stonata è la copertura del San Paolo: totalmente inadeguata alla pioggia incessante che si è abbattuta su Fuorigrotta. Leggi i commenti I commenti dei lettori 
Missione  compiuta. Il Napoli aggancia la Juventus in vetta alla classifica e per  una notte si gode il primato. Basta il primo tempo agli azzurri per  regolare un Catania con il dente avvelenato per un tocco sospetto di  Zuniga in area. Gli azzurri, invece, sprizzano felicità da tutti i pori.  Paolo Cannavaro è l'emblema. Il capitano festeggia le 259 presenze con  la maglia azzurra  -  come Diego Maradona - con il guizzo decisivo che  cancella l'amarezza di un mese forzato ai box per una squalifica poi  revocata dalla Corte di Giustizia Federale. LE FOTO/Quei gol sotto il diluvio La  partita si accende al gol di Hamsk che raccoglie un tiro sporco di  Zuniga. Lo slovacco festeggia e dedica la rete a Carmelo Imbriani. L'ex  attaccante, pupillo di Boskov, sta combattendo la partita più difficile  contro un brutto male. Il Catania prova subito a rispondere, ma è il  Napoli ad essere più pericoloso: la traversa di Cavani è solo  l'antipasto al raddoppio griffato Cannavaro. Nella ripresa, Bergessio  accorcia le distanze, ma l'arbitro Calvarese annulla per un fallo  precedente su Zuniga. Il tema tattico della gara è scontato: i siciliani  ci provano, gli azzurri provano a sfruttare gli spazi per chiudere  definitivamente i conti.  Finisce così. Il Napoli vola in vetta e i  50mila esultano. L'unica nota stonata è la copertura del San Paolo:  totalmente inadeguata alla pioggia incessante che si è abbattuta su Fuorigrotta. 
