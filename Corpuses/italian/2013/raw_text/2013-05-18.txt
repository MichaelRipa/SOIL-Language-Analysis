Il finale è d'autore. Il genovese Paganini non ripeteva, la genovese Sampdoria sì, superando di nuovo la Juventus come all'andata. Tre a uno il punteggio finale con i sigilli di Eder (su rigore), De Silvestri (da riscattare assolutamente) e Icardi e le parate di un super Da Costa. Doveva essere una festa e lo è stata, a prescindere dal risultato, perché la Sampdoria ha interpretato nella maniera giusta questa ultima battaglia stagionale, al cospetto della squadra più forte d'Italia, imbottita è vero di seconde linee, ma che si chiamano Quagliarella (autore dell'uno a zero bianconero, rete non accompagnata da esultanza per rispetto del suo passato), Isla, Caceres, Padoin, Giaccherini  e De Ceglie, che nel nostro campionato farebbero la fortuna di qualsiasi squadra che non sia la Juventus. I blucerchiati di Delio Rossi, fresco di allungamento biennale e più che mai smanioso di fare bella figura con una convincente prestazione corale, hanno mostrato un volto completamente diverso rispetto alle ultime prove, quelle che hanno portato in porto la barca, ma che, per ammissione dello stesso tecnico, hanno un po' sporcato l'immagine, al di là della gioia per la salvezza. Sarà la Juventus che stimola, all'andata la vittoria di Torino con doppietta di Icardi rappresentò la svolta della stagione, fatto sta che da tempo non si vedeva una Sampdoria così vogliosa, disposta al sacrificio, pronta ai raddoppi e alle ripartenze, con un portiere in grado di trasmettere sicurezza ad una difesa che si è battuta in maniera leonina, supportata da un centrocampo combattivo e da un attacco finalmente pungente. LA CRONACA Il collettivo è piaciuto, sia nel primo che nel secondo tempo, nella sofferenza (perché la Juventus comunque ha avuto tante palle gol e spesso l'ottimo Da Costa si è dovuto superare) e nel cercare di restituire minacce all'avversario. Per vincere poi ci vogliono le individualità e ieri, al passo d'addio della stagione, non sono mancate nemmeno quelle. Eder con la sua corsa ha fatto ammattire la retroguardia bianconera, oltre alla freddezza dimostrata nel trasformare un rigore concesso con grande generosità dall'arbitro Gervasoni per un veniale contatto fra Chiellini e Icardi. Il giovane attaccante argentino, alla sua ultima apparizione con la maglia blucerchiata (sarà ceduto all'Inter), ha potuto festeggiare degnamente il suo commiato ritrovando una rete che gli permette finalmente di arrivare in doppia cifra (il dieci che aveva sulla maglia significa quello) e di ritrovare quel gol che gli mancava dal 3 marzo. LE FOTO DA MARASSI Pure Estigarribia (non sarà riscattato) saluta degnamente il pubblico blucerchiato, perché è lui il protagonista del contropiede (in collaborazione con Munari, che ha sradicato un palla a centrocampo) che porta Icardi a timbrare il tre a uno. E nei congedi felici va annoverata anche la prova tutta grinta di Poli, che, se andrà al Milan, farà conservare di sé un ottimo ricordo. Non deve salutare invece Delio Rossi, al di là della passeggiata finale sotto la Sud festante (vincere contro la Juve è comunque una grande soddisfazione), peraltro da lui saltata, con passerella lasciata volutamente ai soli giocatori. Lui resta e anzi da oggi comincerà a lavorare sul futuro. Sapendo che essere l'unica squadra a non aver perso in questo campionato contro la Juventus, avendola al contrario battuta due volte, è un dolce viatico. Che resterà nella mente della gente blucerchiata per tutta l'estate. Argomenti sampdoria icardi rossi de silvestri eder juventus fc 
MILANO - Spari in strada a Locate Triulzi, in via Verdi, nel Milanese. Un uomo a piedi, armato di un fucile da caccia a pallini, ha fatto fuoco intorno alle 21.40 contro un pregiudicato albanese di 31 anni, L.A., che stava camminando assieme alla moglie italiana, un bambino di quattro anni nato in Italia, figlio di cugini albanesi, e la madre del bambino. Tutte e quattro le vittime dell'agguato sono state raggiunte dai pallini del fucile da caccia, anche di striscio, e sono rimaste per fortuna solo lievemente ferite. A quanto pare i quattro erano di ritorno dalla stazione Centrale di Milano, dov'erano stati poco prima proprio per andare a prendere il bambino e la mamma. Dopo le prime cure prestate sul posto dal 118 l'uomo, colpito a una gamba e a un gluteo, è stato trasportato in codice giallo all'ospedale di Melegnano, mentre le altre tre persone sono state accompagnate per precauzione, in codice verde, all'ospedale Niguarda. Il bambino è rimasto leggermente ferito a un braccio, mentre la madre e la moglie dell'uomo sono state raggiunti dai pallini alle gambe. I carabinieri delle compagnie di Locate Triulzi e Corsico stanno indagando sull'aggressione e sentendo alcune persone. Per primo, in ospedale, proprio l'albanese 31enne, che pregiudicato per ricettazione, droga, furto e rapina, non ha fornito alcuna indicazione utile e non è stato assolutamente collaborativo con le forze dell'ordine. L'impressione degli inquirenti è invece che sappia chi possa essere stato l'aggressore. 
None Leggi i commenti I commenti dei lettori 


MILANO - Che sia Assago o Desio, cambia il campo di casa ma il non il risultato: Milano fa sua e nettamente gara5 (82-67) in una serie dove chi viaggia non vince mai. L'Olimpia cercherà ora di prendersi la sua semifinale lunedì sera a Siena, altrimenti ci sarà gara7 (al Forum, il 22). I pluricampioni d'Italia si ritrovano così a 40 minuti dall'eliminazione, per evitarla hanno solo da scegliere tra le tante cose da mettere a posto: consistenza difensiva, muscoli a rimbalzo, tiro da 3 e qualcosa di accettabile da Bobby Brown, dannoso. A Desio non s'è visto nulla di tutto questo. Tanta Milano, invece: sempre davanti, sia quando la partita è rimasta appiccicata perché nessuno faceva canestro (32-23 all'intervallo) e pure quando s'è cominciato a farlo (29-19 nel solo terzo quarto, decisivo). Fatto il break, Milano se ne è andata via liscia godendo della lunga sequenza di protagonisti di serata: nell'ordine Bourousis (18+12 rimbalzi), Hairston (17), Bremer (15) e Fotsis (9+7 rimbalzi), Gentile (15). PRIMO QUARTO - I primi 7 punti di Milano sono tutti di Bourousis (pure da 3), Siena mette i quasi due metri di Moss ad aggredire Green, 30 centimetri più basso e che poi deva vedersela contro Janning. Siena va con efficacia al rimbalzo in attacco, muove bene la palla, crea tiri aperti, ma li sbaglia (3/13). Milano va sopra di 6 (12-6), ecco Langford per Gentile e di là entrano Brown (per Janning) e Sanikidze (per Kangur, 2 falli). Siena arriva a 0/7 da 3, Milano perde due palloni e non allunga, da panchine sterminate escono altri pezzi buoni e già decisivi, come Bremer (in gara2), oppure Carraretto ed Eze (in gara4). Si sbaglia molto, punteggio basso, +4 Olimpia alla prima sirena, difficile pensare che la quinta partita in otto giorni non influisca sugli errori, come sulle 6 palle già perse da Milano o sul 4/20 al tiro dei toscani. SECONDO QUARTO - Quando Hackett trova il primo canestro, saltando agile Bonsu in uno contro uno, Siena all'improvviso sorpassa (14-16) siglando un parziale di 8-0. Langford attacca il ferro e pareggia, Gentile vuole scuotersi ma il braccio è corto (0/5), anche Bremer trova la stessa corsia comoda che fa imbufalire Banchi. Assieme al Brown che sembra aver perso la magìa, al punto che combina solo guai oltre i tiri che non entrano (0/4). Terzo fallo di Carraretto in 5' di sacrificio difensivo, fa meglio Eze che segna in faccia a Bourousis. Bremer propizia un minibreak di Milano (28-22), Hairston lo rende solido con due balzi portentosi dei suoi. Dalla lunetta l'Olimpia sale al massimo vantaggio (30-22 al 18'). Eze tiene a galla Siena coi rimbalzi d'attacco (6), Brown è in confusione, mentre Hairston da ala forte si mangia Kangur: sale a 10 nel tabellino, quanti sono i punti di vantaggio dei milanesi, prima che un libero di Brown mandi al riposo sul 32-23. TERZO QUARTO - Siena si ripresenta con un bel movimento di Eze e la zona, ma Fotsis riporta Milano a +10. Hairston stoppa Hackett, il nemico per la tifoseria Olimpia. Carraretto lo vendica con la tripla, ma Bourousis punisce le rotazioni pigre di Siena con un'azione da 2+1 e Gentile mette lo schiaccione (46-34) un attimo prima di incappare nel terzo fallo. Siena resta in partita perché, dopo lo 0/9 da 3 del primo tempo, fa 4/5 nella prima metà del quarto. Peccato ci sia Brown, panchinato alla quarta persa (e 0/6 al tiro). E che dall'altra parte Fotsis sia ora una bella presenza (4 offensivi) costringendo Banchi al timeout sul -11. Ne esce con la tripla di Sanikidze, non la selezione preferita, sul ferro. Hairston e poi Fotsis (da 3) trovano il canestro in faccia al miglior difensore di Siena, Moss ed è il momento in cui la partita si decide. Milano se ne va, a pochi secondi dalla sirena arriva pure la tripla di Bremer che vale il +19. E' tutto accaduto negli ultimi 180 secondi del quarto, se si considera che al 27' i toscani erano ancora a -7, in rimonta. ULTIMO QUARTO - Siena va col doppio playmaker, con Rasic al fianco di Brown. Ma Bremer non si ferma più e Gentile gioca per la squadra, con recuperi ed assist. Milano sale fino a +25 (82-57) e contribuisce a rasserenarla il fatto di aver costretto Siena a giocare quasi 35 minuti prima di valicare quota 50 con un jump di Rasic. A quel punto Banchi ha già tirato fuori da tempo Hackett, Moss e gli acciaccati Ress e Kangur iniziando a pensare a gara6, che vale una stagione. Varese svolge il suo compito eliminando Venezia ed ora può godere di una settimana di riposo prima di tornare in campo (accadrà il 25). Che lo faccia contro Milano o Siena, troverà un'avversaria con una o due partite in più nelle gambe. Per ora appaiono più fresche quelle dell'Olimpia. EA7 Milano-Montepaschi Siena 82-67 (14-10, 32-23, 61-42) EA7 Milano: Green 3, Gentile 15, Hairston 17, Fotsis 9, Bourousis 18; Bremer 15, Langford 4, Melli, Mensah Bonsu 1, Giachetti, Chiotti. N. e. Basile. Montepaschi Siena: Hackett 10, Janning 6, Moss 7, Kangur, Ress 2; Brown 8, Carraretto 5, Sanikidze 12, Eze 6, Rasic 5, Ortner 6. N. e. Lechthaler. Note  -  Arbitri: Lamonica, Chiari, Bettini. Tiri da 2: Mi 23/41; Si 19/46. Tiri da 3: Mi 7/19; Si 7/21. Tiri liberi: Mi 15/20; Si 8/12. Rimbalzi: Mi 44; Si 30. U5f: Carraretto al 39'. Parziali: 7-6, 14-10, 20-18, 32-29, 46-37, 61-42, 67-50, 82-67. Massimo vantaggio Milano: +25 (82-57 al 39'). Massimo vantaggio Siena: +2 (16-18 al 14') VARESE PRIMA SEMIFINALISTA , CHIUSA 4-1 LA SERIE CON VENEZIA La Cimberio Varese attende la qualificata della serie tra Milano e Siena.  La squadra di Frank Vitucci piega la Umana Venezia anche in gara 5 e guadagna così il passaporto per la semifinale chiudendo la serie sul 4-1. A una buona partenza della Umana (2-6 al 2'), grazie a due triple di Clark,  la Cimberio ha replicato spianando tutta la sua potenza di fuoco. E in particolare Sakota, come in gara 2, è stato il grande protagonista, determinando l'allungo già alla prima sirena (26-17) e poi favorendo la progressione che ha consentito a Varese di andare al riposo con un margine di tutta sicurezza (51-34). Nella seconda metà della partita i varesini hanno gestito, calando leggermente di tensione in coincidenza con un riavvicinamento dei veneti (73-64 al 36'), margine rimasto poi stabile fino all'84-75 finale. Su tutti Sakota, quasi infallibile dal campo  (5-5 da due e 3-4 da tre punti) e dalla linea del personale (4-4). Di spessore anche le prove di Polonara (4-8) e del nuovo arrivato Ivanov (4-7 e 9 rimbalzi in 18 minuti). Sul fronte veneziano ottima la prova di Rosselli (6-10 al tiro, 9 rimbalzi e 3 assist), oltre a quelle del solito Clark (4-9) e dell'ex di turno Diawara (6-15 dal campo e 8-10 nei tiri liberi). Cimberio Varese-Umana Venezia 84-75 (26-17, 51-34, 68-52) Cimberio: Sakota 23, Banks 14, Rush, De Nicolao 4, Green 7, Cerella, Ere 7, Polonara 9, Dunston 10, Ivanov 10. N.e. Balanzoni e Bertoglio. All. Frank Vitucci. Umana: Clark 12, Bulleri 3, Diawara 21, Marconato, Young 7, Bouwers 13, Rosselli 15, Magro 2, Hubalek 2. N.e. Candussi e Zoroski. All. Andrea Mazzon. Arbitri : Begnis, Taurino e Borgioni. Note - Tiri liberi: Cimberio 16 su 23, Umana 14 su 18. Tiri da tre punti: Cimberio 6 su 17, Umana 5 su 22. Rimbalzi Cimberio 36, Umana 33. Usciti per 5 falli: Roselli 38'16", Diawara 39'44". Spettatori: 4211 paganti, incasso 59.316 euro. Argomenti basket basket play off 2013 milano basket varese basket venezia basket montepaschi siena Leggi i commenti I commenti dei lettori 
PARIGI - Il Psg non fa sconti, e nella serata della festa al Parco dei principi, dopo il titolo conquistato matematicamente la scorsa settimana, batte 3-1 il Brest. Una doppietta di Zlatan Ibrahimovic (5' e 36), più al 31' quella di Matuidi. Gol della bandiera per il Brest al 36' della ripresa con Benschop. L'undici di Carlo Ancelotti si porta così a quota 80 punti, contro i 73 del Marsiglia che è passato 2-1 in casa del St.Etienne. La serata però è stata caratterizzata soprattutto dall'addio al calcio di david Beckham, che ha dato giocato l'ultima gara della sua carriera. Alla fine ovazione del pubblico e festa dei compagni, tanto che l'inglese non è riuscito a trattenere le lacrime RISULTATI 37^ GIORNATA SABATO Evian Thonon Gaillard - Valenciennes 2-0 Montpellier           - Lille        0-0 Nancy                 - Bastia       1-2 Paris SG              - Brest        3-1 Reims                 - Lorient      1-0 Rennes                - Ajaccio      1-1 St.Etienne            - Marsiglia    1-2 Sochaux               - Tolosa       2-0 Troyes                - Bordeaux     1-0 DOMENICA Nizza                 - Lione               ore 15.05 Argomenti calcio francese paris saint germain david beckham Leggi i commenti I commenti dei lettori 
INIZIATIVE Biodiversità Al Museo di Storia Naturale Doria di via Brigata Liguria 9, dalle 17 "La bellezza della Biodiversità a Km zero", corso di Macrofotografia Naturalistica. Marc alla Fiera Alla Fiera di piazzale Kennedy 1, Marc di Primavera dalle 9 alle 18.30. Ingresso 8 euro. Yoga L'associazione culturale "La Mezzaluna" organizza alle 15 una pratica di Yoga sul prato di Villa Serra di Comago (Sant'Olcese). Partecipazione 15 euro. Naso rosso Oggi dalle 9 alle 19 in piazza De Ferrari, stand dei clown Viviamo in positivo Italia onlus. Ingresso libero. BAMBINI Caccia al tesoro Alle 15.30 a Palazzo Ducale, Sala Didattica, "Caccia al tesoro matematica":  giochi d'ingegno e indizi da scovare, disseminati all'interno di Palazzo Ducale. Nidi di note Alle ore 16, nello spazio morbido della Biblioteca De Amicis (Magazzini del Cotone, Porto Antico), " Nidi di note in festa", momento finale del ciclo di laboratori musicali per le classi tenuti in biblioteca dai giovani allievi della scuola di musica Alcademia. Terracquaria Al Museo di Storia Naturale Doria di via Brigata Liguria 9 alle 11, "I giochi di Terracquaria". NOTE E SAPORI Ai Due G All'Antica Osteria Ai 2 G di via Parodi 9 serata gastronomica dedicata alla cucina sarda e musica con Luciano Mangiacasale, dalle 20. Milonga Alla Milonga del Angel di Corso Italia 3 dalle 21.30 serata di Tango con Muzicalizadore Gaspacho. Caribe Nel locale di Corso Italia 3, dalle 15 pomeriggio di discolatina con dj Rinaldo. Cezanne Nel locale di via Cecchi 7 r, discoteca dalle 15 con dj  Beppe Cantatore. MOSTRE Stanley Kubrick Stanley Kubrick fotografo, a cura di Michel Draguet nel Sottoporticato di Palazzo Ducale. Orario 10-19. Intero 10 euro, ridotto 8. Geishe e Samurai "Esotismo e fotografia nel Giappone dell'800" a cura di Francesco Paolo Campione. Loggia degli Abati, Palazzo Ducale. Orario 10-19. Intero 10 euro, ridotto 8. EurHope "Immagini dal futuro", fino al 12 maggio in Liguria Spazio Aperto. Orario: dalle 9 alle 19. Ingresso libero. Il mare come metafora Al Galata Museo del Mare di Calata De Mari 1, personale di Francesca Galleri "Il mare come metafora". Ore 10-19. Le macchine di Leonardo "Le incredibili macchine di Leonardo", mostra delle macchine funzionanti tratte dai codici di Leonardo da Vinci. Museo e Chiesa di Sant'Agostino. Orario 10-19, intero 7 euro, ridotto 6 euro. Brain A "WOW! Genova Science Center" al Porto Antico,  mostra scientifico interattiva "Brain  -  Il mondo in testa", che accompagnerà i visitatori all'interno del cervello umano. Aperto 10-19. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Ore 10-19. MUSEI Galata Darsena, Calata De Mari 1. Ore 10-19.30. Galleria Spinola Piazza di Pellicceria 1. Ore 13.30-19.30. Palazzo Reale Via Balbi 10. Ore 9-19. Gam Villa Saluzzo Serra, via Capolungo 3. Ore 10-19. Frugone Ore 10-19. Via Capolungo 9. Wolfsoniana Via Serra Gropallo 4. Ore 10-18. Commenda di Prè Museoteatro della Commenda, via Gramsci. Ore 10-19. Luzzati Porta Siberia, Porto Antico. Ore 10-18. Acquario Ponte Spinola. Ore 8.45 - 20.30 (ultimo ingresso: 19). Villa Croce Museo d'arte contemporanea, via Jacopo Ruffini 3. Ore 10-18.30. Strada Nuova Palazzo Rosso, Palazzo Bianco e Palazzo Tursi. Via Garibaldi: ore 10-19. Via del Campo 29r Nell'ex negozio-museo di Gianni Tassio spazio per la conservazione del patrimonio culturale e musicale della "scuola genovese", la sua valorizzazione e la sua diffusione. via del Campo 29r, ore 10.30-12.30 e 14-19. Museo Navale Villa Doria, piazza Bonavino 7 (Pegli). Nella villa di Giovanni Andrea Doria sono esposte le collezioni marittime relative a Genova e alle Riviere dal XV al XIX secolo. Ore 10-19. Castello D'Albertis Corso Dogali 18: ore 10-19. Storia Naturale Museo "Giacomo Doria", via Brigata Liguria 9. Ore 10-19. 
