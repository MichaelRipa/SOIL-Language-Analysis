CREMONA - Tragedia sul campo in occasione di una partita di calcio giovanile. L'allenatore di una squadra di Cremona, il 43enne Luca Premi, è morto probabilmente per un infarto sotto gli occhi del figlio quattordicenne. E' stato stroncato da un malore davanti agli spogliatoi del campo di San Sigismondo, dove di lì a un'ora doveva iniziare la partita tra la sua squadra, i giovanissimi del Sant'Ilario, e la Martelli di Piadena. Luca Premi allenava la squadra che prende il nome dalla parrocchia di Cremona. L'uomo era co-titolare di un'azienda di Sesto Cremonese specializzata in forniture per centri estetici. Era sposato a aveva due figli, entrambi con la passione del calcio. Nei giorni scorsi Premi non si era sentito bene e sembra si fosse rivolto a un medico. Il figlio ha visto il padre portarsi le braccia al petto e accasciarsi davanti agli spogliatoi. Premi è stato soccorso subito, ma quando è arrivata l'ambulanza del 118 non c'era più nulla da fare. Argomenti calcio giovanile allenatori cremona 
CASABLANCA – La Costa d’Avorio è la 23/a squadra a guadagnarsi la partecipazione alla fase finale del Mondiale 2014 in Brasile. Gli ivoriani, forti del 3-1 del match d’andata, hanno pareggiato 1-1 (sul campo neutro di Casablanca) contro il Senegal, riempiendo la seconda delle cinque caselle a disposizione dell’Africa nel tabellone mondiale. Al vantaggio senegalese, firmato su rigore da Moussa Sow al 77’, risponde Salomon Kalou in pieno recupero. Per gli Elefanti sarà il terzo Mondiale, dopo le partecipazioni a Germania 2006 e Sudafrica 2010 che per loro si chiusero nella fase a gironi. ANCHE LE AQUILE IN BRASILE – Nel pomeriggio, anche la Nigeria era riuscita a staccare il biglietto per il Brasile. Dopo aver ipotecato la qualificazione all’andata (2-1), le SuperAquile, che lunedì affronteranno l’Italia in amichevole a Londra, completano il lavoro a Calabar, superando 2-0 l’Etiopia con i gol di Moses su rigore al 20′ e dell’ex interista Obinna all’82′ su punizione. Per la Nigeria sarà la quinta presenza nella fase finale di un Mondiale, la seconda di fila dopo quella in Sudafrica: miglior risultato gli ottavi a Usa ’94 e Francia ’98. Argomenti calcio estero mondiali brasile 2014 calcio africano Leggi i commenti I commenti dei lettori 
None Leggi i commenti I commenti dei lettori 
PIACENZA - Quarta vittoria consecutiva per la  Fortitudo - corsara sulla via Emilia, 78-69 contro Rombadoni e compagnia - che si  conferma capoclassifica. Tinti ha prolungato il momento positivo dei suoi  ragazzi, usciti a braccia alzate dopo 40’ in sostanziale equilibrio. I  biancoblù hanno tenuto più a lungo il pallino, ma sempre tallonati dalla  Piacentina. Seguita sulla via Emilia da quasi trecento tifosi,  sempre presente Sabatini senior a pochi metri dalla Fossa dei Leoni, l’Aquila ha  regolato i conti solo nel quarto finale. Con autorità, ma non senza soffrire,  perché gli avversari a 5’ dalla fine erano ancora incollati (60-59 per Bologna).  Negli ultimi minuti Spizzichini (16 punti, 8/14 dal campo, 6 rimbalzi) e  Venturelli (16, 6/10) hanno piazzato le stoccate vincenti, fino al risolutivo  71-61 a 2’ dal termine. La difesa ha tenuto sempre, fondamentale perché  l’incertezza è stata la costante. Sofferto l’inizio del terzo quarto, con la  Tulipano che ha patito uno 0-9 (38-45) che sommato allo 0-6 di fine primo tempo  ha fatto scuotere forte i cerchioni. E fatto arrabbiare Tinti, perché arrivato  in contemporanea del terzo fallo di Caroldi. E proprio mentre Italiano, con 20  punti nei primi 25’ (22, con 5/5 da 2 e 4/4 da 3 alla fine) ha messo in croce la  difesa bolognese. Ma lì è scattata l'ennesima reazione della serata, con Spizzichini protagonista  del parziale, chiudendo avanti 57-53 dopo 30’. Così era andata anche la prima parte della gara. La Tulipano aveva cominciato discretamente, cercando di sfruttare  l’esperienza dei suoi veterani. Ma ai primi vantaggi biancoblù (13-7, poi 18-13)  Piacenza ha risposto con un 8-0, utile a riportare un equilibrio pressoché  totale. Più lesta la Effe nei recuperi, meglio Rombaldoni e soci a rimbalzo  d’attacco per guadagnare possessi. In scia dopo 10’ (19-21), Tinti ha trovato  un’altra zampata dai suoi. Nello specifico da Gherardo Sabatini (7 punti, 3/6) ,  tra i più aggressivi in campo, in coppia con l’altro ex virtussino De Ruvo.  Altro allungo, 38-30 al 18’, poi sprecato da un superficiale finale di primo  tempo, che ha permesso a Piacenza, nonostante parecchi errori (42% dal campo nei  primi 20’) di riavvicinarsi sul 38-36. Un po’ di latte versato, ma alla distanza  l’energia profusa ha fatto la differenza. Il prossimo giro sarà a casa. Domenica 24 al  PalaDozza, alle 18, con Castelfiorentino. 
AVELLINO – Si chiude con un successo casalingo l’anticipo del sabato della sesta giornata del campionato di basket di Serie A: la Sidigas Avellino si è imposta per 76-70 nel derby campano contro la Pasta Reggia Caserta. Gli irpini tornano al successo dopoi gli stop con Varese e Cantù salgono a quota 6 in classifica, agganciando momentaneamente il gruppo formato da Varese, Siena, Milano e Roma; resta ferma a 4, invece, la Juve Caserta, che incassa il quarto stop consecutivoa. Trascinata da Ivanov (15 punti e 15 rimbalzi, ben coadiuvato da Cavaliero con 14 punti), la compagine irpina non ha vita facile contro il quintetto bianconero, che si giova dell’ottima vena di Moore e Mordente, che mettono a referto rispettivamente 17 e 15 punti. MOORE MASTICA AMARO – I biancoverdi faticano a sbloccarsi nel primo quarto, che vede Caserta chiudere con due lunghezze di vantaggio. La reazione irpina arriva nel secondo periodo, tanto che Avellino arriva anche a +6 sul 29-23, per poi chiudere sul 37-32. Caserta riesce a rimanere sempre aggrappata al match, soprattutto nel terzo quarto quando, con un parziale di +6, evita la fuga irpina: i due liberi falliti da Spinelli tengono aperto il match, che arriva al quarto periodo sul 52-44. Quando Moore sbaglia il libero del possibile pareggio a due minuti dal termine, la Sidigas fa la voce grossa con le triple di Dean e Lakovic: sul +7 per Avellino, la tripla di Mordente non basta a rendere meno amara la sconfitta per Caserta. SIDIGAS AVELLINO-REGGIA CASERTA 76-70 (15-17,37-32,52-44) AVELLINO : Thomas 10, Biligha, Lakovic 11, Richardson 6, Spinelli 6, Ivanov 15, Dragovic 3, Morgillo, Cavaliero 14, Riccio, Hayes 6, Dean 5. All. Vitucci CASERTA : Mordente 15, Marzaioli, Marini, Vitali 10, Tommasini 2, Michelori 4, Salzillo, Brooks 8, Moore 17, Roberts 9, Hannah 5, Scott. All. Molin ARBITRI : Enrico Sabetta, Guerrino Cerebuch, Gianluca Calbucci NOTE : Tiri da due punti: Avellino 23/36, Caserta 22/42. Tiri da tre punti: Avellino 7/22, Caserta 5/21. Tiri liberi: Avellino 30/58, Caserta 27/63. Rimbalzi: Avellino 39, Caserta 29. Nessuno uscito per 5 falli. Argomenti basket avellino basket caserta basket Leggi i commenti I commenti dei lettori 
None Leggi i commenti I commenti dei lettori 
Strani oggetti caduti dal cielo. E' accaduto intorno alle 16:30, in zona Baldo degli Ubaldi, dove è stato avvistato un piccolo aereo da turismo che volava sopra Roma. Dal velivolo vengono improvvisamente lasciati cadere degli oggetti in apparenza non identificati avvolti in una scia di fumo. Resta ignota la direzione del aereoplano, l'unico dato certo è che si trovava in direzione nord, verso Monte Mario e sembra che abbia sorvolato anche la zona di Valle Aurelia. 
