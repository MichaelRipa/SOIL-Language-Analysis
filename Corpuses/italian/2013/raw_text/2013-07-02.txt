RAVENNA - Un giovane di 25 anni di origini albanesi ma residente a Forlì è morto nel pomeriggio, poco prima delle 17, in un incidente stradale avvenuto sulla Statale Salara, all'altezza delle saline di Cervia, in provincia di Ravenna. Il venticinquenne viaggiava su una Audi insieme a tre coetanei connazionali quando si è scontrato frontalmente con una Clio guidata da un settantenne forlivese. In auto con l'uomo c'era una donna cubana di 52 anni, anch'essa residente a Forlì. Oltre alla vittima, sono stati registrati altri cinque feriti, quattro dei quali in gravi condizioni. Sul posto per i rilievi è intervenuta la polizia municipale di Cervia e i vigili del fuoco. Il 118 ha inviato due eliambulanze, una è decollata da Ravenna e l'altra da Bologna. 
Un ragazzo cinese di 15 anni si trova in gravi condizioni al pronto soccorso di Careggi, dopo essere stato ritrovato senza sensi nella piscina di un albergo a Sesto Fiorentino. Il giovane, alloggiato nell’hotel insieme con i genitori, è stato soccorso dal 118 e trasportato d’urgenza in ospedale. Scattato l’allarme sul posto sono arrivati i carabinieri per i primi accertamenti. Al momento, i militari non fanno ipotesi su cosa possa essere successo: il ragazzo si trovava da solo nella piscina e nessuno avrebbe visto niente. Le lesioni riscontrate al pronto soccorso di Careggi farebbero però pensare ad un principio di annegamento. Le indagini vanno ora avanti per raccogliere le testimonianze dei parenti e degli altri sopiti della struttura. 
"Io so riconoscere il bello. So cosa è bello. Sinceramente signori, scusatemi, ma non avevo bisogno che mi si dicesse: sai, Napoli è bella. Ho gli occhi per vederlo e l'ho vista tutta, questa città magnifica". LA FESTA PER IMMAGINI/fotogalleria Donald L. Moore parla con il suo inconfondibile stile: un coinvolgente italiano con accento americano, una mimica facciale e una gestualità uniche, capaci di dare quasi corpo alle sue parole, una simpatia e una comunicativa naturali. Altro che compassato diplomatico. Donald L. Moore parla col cuore, davanti a un pubblico che a tratti si commuove, toccato da un discorso vero, il compendio di tre anni da console generale degli Stati Uniti d'America vissuti intensamente. Donald L. Moore va via, lo aspetta una università dell'Alabama. Lo attendono nuove sfide. E saluta Napoli con un discorso che diventa un elogio di questa complicata ma vivissima realtà. L'occasione del commiato è la festa per il 237esimo anniversario dell'Indipendenza americana (anticipata di due giorni) e il Consolato festeggia, con un menù dominato dagli hot dog e da ogni tipo di bibita made in Usa. Il console racconta i suoi tre anni in diversi flash back. "E' stato bello interagire con i giovani, di ogni parte; penso ai ragazzi di Scampia dell'Istituto Vittorio Veneto che, tra l'altro, proprio oggi, proprio qui, stanno dando prova delle loro capacità di chef. Parlare ai giovani, ma anche parlare con i giovani di questa città era uno dei miei obiettivi e l'ho centrato. Ne sono lieto". Moore affronta anche il buio della città, non nega la sua complessità e le tante difficoltà che la affliggono. "Ci sono stati momenti brutti. Personalmente quello che mi ha colpito e addolorato maggiormente è stato il rogo doloso che ha devastato Città della Scienza. Ma Napoli è bella anche perchè sa sempre reagire. E già si pensa a una nuova Città della Scienza". Poi i ricordi personali. Uno su tutti. "Le mie lunghe passeggiate in moto, sono stato ovunque in città: dal Vomero a Posillipo. Ma che visione scendere da lì e incrociare una vista unica. Sì, unica e io il mondo l'ho girato, eh...insomma posso dirlo". Applausi e sorrisi tra i numerosi ospiti. Il palco istituzionale (prefetto Musolino, governatore Caldoro, sindaco de Magistris, presidente della Provincia Pentangelo), i numerosi magistrati e investigatori, i docenti universitari, ma soprattutto la gente comune che ha conosciuto questo "americano del sud della Florida, sì, io sono come voi un uomo del Sud" e ha stretto un contatto con lui. Poi le parole più belle: "Qui ho sentito il vostro affetto. Avete sempre collaborato con me. Grazie. Porto negli States la vostra energia, un valore aggiunto. Qui, negli ultimi tre anni della mia vita sono maturato molto. Posso dirlo, sono cresciuto molto". Standing ovation. "Ciao, Napoli". Arrivederci, console Moore. g.marino@repubblica.it Twitter: @jmarino63 Argomenti console usa 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
