E' arrivata al cantiere di Chiomonte la 'talpa', la grande fresa che dovrà scavare il tunnel geognostico della Tav. La notizia è stata data via twitter dal senatore del Movimento 5 Stelle Marco Scibona. Nei mesi scorsi il movimento No tav, in particolare l'ala più estrema, aveva annunciato che avrebbe "fatto guerra alla talpa".Una lunga carovana di mezzi eccezionali scortati dalle forze dell'ordine ha portato i pezzi della 'talpa' fino all'interno del cantiere Tav di Chiomonte. Lo ha riferito il commissario del Governo per la Torino-Lione, Mario Virano, che ha espresso "apprezzamento" per l'operazione, svoltasi senza incidenti e senza attrarre l'attenzione degli attivisti del movimento No Tav. "Il passaggio più delicato era questo - ha detto Virano all'Ansa - ed è stato preparato molto bene. Complimenti a chi lo ha gestito". Ora cominceranno le operazioni di assemblaggio della grande fresa, che dovrebbe entrare in azione in autunno. "Avevamo detto che avremmo rispettato i tempi e abbiamo intenzione di mantenere l'impegno - ha sottolineato il commissario -. I programmi dettagliati, però, saranno oggetto di valutazioni varie, tecniche e 'ambientali' in senso lato. Ma il programma di scavo procede puntuale e spedito". Sulle possibili reazioni del movimento No Tav, per Virano "è bene non fare previsioni". "Confido, come sempre, che prevalga la saggezza" ha commentato. 
C'erano una volta i "punti verde qualità", immenso progetto nato nel 1995 sotto la giunta Rutelli per la concessione di aree verdi ai privati, bloccato poi dalle inchieste della procura e della Corte dei conti. Oggi, 18 anni dopo, qualcuno ha deciso di recuperare quegli spazi rimasti sulla carta o abbandonati. Così sulla Laurentina è nato Pacha Mama, Madre Terra, una fattoria sociale che vuol mettere insieme lavoro, diritto alla casa, integrazione e riuso delle terre pubbliche. Nel casale ora occupato ci sono esponenti dell'Arci, movimentisti di Action, esponenti della cooperativa Rom Future Service. I tre piani ospitano infatti 15 nuclei familiari, alcuni italiani, altri rom, sgomberati dal campo di Tor dè Cenci: una prima sfida contro i ghetti etnici. I dieci ettari di campagna diventeranno un grande orto urbano - un progetto proposto a una parte degli abitanti del vicino quartiere Eur Papillo, alcuni dei quali però nettamente contrari al nuovo casale per ragioni di legalità e sicurezza - per autoprodurre cibo a basso costo e salvaguardare l'agro romano. Da qui arriveranno i prodotti a chilometri zero della trattoria biologica. Poi ci sarà la bottega artigianale, la falegnameria, il laboratorio di arti grafiche e alloggi temporanei per donne vittime di violenza o minori in difficoltà. Come per le fabbriche dismesse e poi riutilizzate per l'occupazione e il sociale (accade a Oz a Casalbertone o alla Evotape nel basso Lazio), qui, insomma, si prova a far riappassionare i giovani all'agricoltura. Un'idea tutt'altro che campata in aria visto che il progetto di affido dei campi ai nuovi agricoltori promossoo dal Coordinamento romano per l'accesso alla terra ha ottenuto un primo sì dalla Regione. E venerdì, proprio al casale Pacha Mama, si terrà un incontro pubblico sulla riqualificazione degli spazi e le fattorie sociali con Paolo Perrini che gestisce il progetto, l'attivista Giuseppe De Marzo, Andrea Alzetta di Action, il presidente della Cnca Lazio Carlo De Angelis e Adriano Zaccagnini, fuoriuscito dal M5S, ora nel gruppo misto, vicepresidente della Commissione agricoltura della Camera e da anni impegnato nella tutela delle campagne. Con loro per sostenere Pacha Mama anche "Le bestie rare", il gruppo rap di Elio Germano. 
Si sfideranno a duello? I presupposti ci sono e un tempo già si sarebbero lanciati il guanto di sfida, anche se le regole della singolar tenzone non avrebbero permesso uno scontro misto. Ma prevedere già un vincitore, tra Simonetta Chierici e Luca Cassiani, sarebbe comunque stato arduo. Lo scambio di mail tra la "pasionaria" dell'antimovida e il presidente della commissione cultura di Sala rossa, finito nelle mail di mezza città, ha avuto toni da lavare con il sangue. Lei è la portavoce dei molti comitati che ormai da anni si battono con denunce quotidiane ai vigili, stendardi ai balconi e alle finestre e soprattutto un caparbio invio di mail a politici e giornalisti, associazioni, magistrati e comuni cittadini. Protesta  -  "inascoltata", sottolinea spesso  -  contro la maleducazione del popolo della notte e di quella che i comitati sostengono sia la potente lobby dei "localari". Lui, avvocato, consigliere comunale Pd, ha risposto all'ennesimo post della signora Chierici che denunciava stavolta un pubblico convegno sessuale tra due maschietti e una ragazza, tutti visibilmente ubriachi e forse peggio, cui le era toccato di assistere, quasi all'alba, dal suo terrazzino di via Matteo Pescatore. La descrizione dell'accaduto, affidata alla rete alle 2.44 del mattino, ha toni forse un po' sopra le righe: "Il triste rapporto a tre prosegue con miagolii e urli di disfatta impotenza da alcol e droga". E scatena le ironie di Cassiani, che pure le dà inizialmente ragione: "Lei ha molte ragioni...", terminando però il suo scritto con sarcasmo: "Si affacci di meno, non vorrei che i giovani le turbassero i sensi e i sonni notturni". Apriti cielo, la signora Chierici suggerisce a Cassani di "dare un taglio "culturale" a eventi di questo tipo, forse sarebbe una buona idea anche per aiutare la crescita del turismo". E chiude autodenunciandosi come "maniaca sessuale". Cassiani non si tira indietro: "Una certa pruderie non le fa difetto... Comunque signora, ognuno rimane delle proprie opinioni e con le proprie monomanie". Non è finita. La signora Chierici ricorda che rappresenta 10mila persone "come presidente delle associazioni e comitati torinesi" e aggiunge: "Poi se ne riparlerà (soprattutto in fase elettorale". Un colpo basso, che Cassiani rialza: "Questa sterminata rappresentanza di 10mila persone la porterà senza ombra di dubbio a sedere in consiglio comunale nel 2016, ne sono certo! Non le resta che trovare qualche partito compiacente (...) Già dagli interventi di oggi in aula vedo che sia il Pdl che il M5Stelle ammiccano alle sue rivendicazioni". Eh no, Cassiani, così lei la butta in politica. Lo scambio infuocato termina con entrambi che chiedono di essere cancellati dalle rispettive mailing list. 
Ancora un incidente mortale a Marsala. La vittima questa volta è un ragazzino di 15 anni. L'incidente è avvenuto attorno alle 20 in contrada Scacciaiazzo poco lontano dalla sala ricevimento e hotel "Disio". La vittima si trovava in sella ad un ciclomotore quando per cause ancora da accertare si è scontrato con un'automobile che proveniva nel senso contrario della carreggiata. Il ragazzino è morto sul colpo. Le sue generalità non sono state rese note. Sul posto il traffico è bloccato. Sul posto sono intervenuti carabinieri e polizia che stanno facendo i rilevamenti di rito. Solo domenica mattina  era sempre in un incidente stradale un giovane di 33 anni, Giuseppe Zerilli era deceduto dopo lo scontro violento tra la propria moto Ducati Monster e una macchina spazzatrice dell'Aimeri Ambiente - che stava effettuando un'improvvisa inversione di marcia - a Porta Nuova, in pieno centro storico. 
NEW YORK  - Ha le idee chiare Walter Mazzarri su quelli che sono i pro e i contro di questi impegni oltre Oceano e soprattutto su cosa si aspetta dalla partita contro il Chelsea, incontro inaugurale della tournee nerazzurra negli Stati Uniti. La prima delle partite 'americanè l'Inter la giocherà nella notte italiana tra giovedì e venerdì, a Indianapolis, proprio contro il club londinese guidato dall'ex Josè Mourinho, gara valida per la "Guinness International Champions Cup". MAZZARRI: "FA BENE AFFRONTARE SQUADRE IMPORTANTI"  - "I pro di questi appuntamenti americani sono che è un'esperienza importante e siamo in un posto bellissimo  -  afferma il tecnico in un'intervista a Inter Channel al termine del penultimo allenamento svolto dai nerazzurri al centro sportivo dei New York Red Bulls  -  L'unica perplessità può essere sul fuso orario e sui viaggi, che in preparazione possono togliere qualcosina alla squadra. Di contro però c'è il grande stimolo di affrontare squadre importanti e questo fa bene alla squadra". "CON IL CHELSEA MI ASPETTO UN'ULTERIORE CRESCITA"  - Dopo Trentino Team, Vicenza, FeralpiSalò e Amburgo, aumenta ancora dunque il livello di difficoltà del test che i nerazzurri affronteranno. Ma non solo. Inter-Chelsea sarà infatti un match dal grande pubblico e che quindi darà grandi stimoli. "Giocare davanti a un grande pubblico è sempre positivo  -  continua l'allenatore  -  I ragazzi, a parte i senatori che sappiamo benissimo essere abituati, sono giovani e devono crescere anche davanti a questo tipo di pubblico. Vorrei vedere una crescita dal punto di vista dell'intensità e della rapidità di gambe e fisica. Vorrei vedere qualche movimento, sia con la palla che senza, che sia più omogeneo al mio tipo di calcio, quello che vorrei poi fare vedere quando saremo tutti al top". NERAZZURRI SULLE TRACCE DI WALLACE -  A proposito di Blues, proprio un giocatore del team londinese potrebbe a breve arrivare a Milano. Il brasiliano Wallace è infatti il candidato più accreditato per la fascia destra dell'Inter: sfumata la trattativa per Isla i nerazzurri si sono lanciati sull'esterno del Chelsea, un giovane classe '94 che vivrebbe la sua prima esperienza in Europa in una squadra a caccia del rilancio e con la benedizione di Josè Mourinho, 'intermediariò speciale nella trattativa e speranzoso di veder tornare a Londra un ragazzo più formato per la Premier League. JUAN JESUS: "STIAMO LAVORANDO BENE, SEGUENDO IL TECNICO"  - Ai microfoni della tv nerazzurra anche Juan Jesus: "Stiamo lavorando bene e sarà ancora più importante continuare a farlo  -  dice il difensore brasiliano -. Cerchiamo di fare del nostro meglio, rispondendo al massimo a quello che ci chiede di fare l'allenatore. Ora ci attende il Chelsea, cercheremo di fare bene in questa prima gara, contro una squadra fortissima". Argomenti serie a inter walter mazzarri Leggi i commenti I commenti dei lettori 
Cosa c'è da fare giovedì 1° agosto INIZIATIVE Navaja Ai Giardini Luzzati, sopra piazza delle Erbe, dalle 18 Pedro Navaja e Microguagua in  concerto. Ingresso libero. SUI PALCHI Trittico Spettacolo di danza in tre quadri in piazza San Matteo alle 21.15 per “Festival in una notte d’estate”, con l’Atzewi Dance Company con la partecipazione straordinaria di Beatrice Carbone, prima ballerina del Teatro alla Scala. Posto unico 12 euro. MUSICA L’Orage In piazza delle Feste al Porto Antico, alle 21.15 concerto del gruppo L’orage – L’età dell’oro. Ingresso 8 euro. Cantus Januae Sotto i portici di piazza San Lorenzo, alle 18 Cantus Januae: ensemble vocale strumentale che eseguirà musiche del Medioevo ai tempi di Boccaccio. Ingresso libero. NOTE E SAPORI Bolle e tatuaggi Il Chop house cafè Mù di via Gobetti 60 r presenta la serata “Bolle e pupe”: dalle 18 degustazione di champagne J e a seguire sfilata di ragazze che indosseranno bikini firmati dall’artista Beatrice Galassi dello studio Dear Tattoos. Galassi realizzerà tatuaggi temporanei. Dj set a cura di dj Mimmo Roselli e Nicolò Pellicano. Café del Mar Nel locale di Corso Italia 11 r, dalle 18 aperitivo e musica con dj Rich. Due G Nel locale di via Parodi 9, dalle 20 Karaoke contest con Gino Borrelli. Sotto i tetti Al lounge bar Sotto i Tetti di via Walter Fillak 235 – 237 r dalle 18 apericena con buffet a 6 euro e musica. MOSTRE Abissi “Abissi - Missione in fondo al mare”, mostra scientifica interattiva alla scoperta dei misteri degli oceani proposta da WOW! Genova Science Center, Magazzini del Cotone, Porto Antico. Aperto martedì-venerdì 10-18, sabato e domenica 10-19. Lucematrice A Palazzo Ducale, Sala del Minor Consiglio, mostra “Lucematrice” di Roberto Ciaccio. Ore 10-19. Altmann Al Museo di Sant’Agostino in piazza Sarzano 35 r, mostra con le opere di Roberto Altmann. Ore 9-19 da martedì a venerdì, 10-19 sabato e domenica. Eye on Japan “Ryuhei Matsuo. Eye on Japan”: personale del pittore emergente giapponese, a cura di Adelinda Allegretti. Museoteatro della Commenda di Prè – secondo piano. Ore 10-19. Colore e dispositivo A Villa Croce, via Jacopo Ruffini 3, personale di Gintaras Didžiapetris. Ore 10-19. Latitudini dell’arte A Palazzo Ducale, Munizioniere, mostra d’arte contemporanea “Le Latitudini dell’arte - Finlandia e Italia”. Da martedì a domenica, 15.30-19. Il Teatro dei Cartelami Scenografie tra mistero e meraviglia, in mostra a Palazzo Ducale, appartamento del Doge: da martedì a domenica 10-19. Fino al 25 agosto. Guido Fiorato Alla Galleria Arte in Porto (Marina Genova Aeroporto, via Pionieri ed Aviatori d’Italia) mostra di Guido Fiorato “Ceramiche, teatrini, collage”. Fino al 21 settembre, da martedì a sabato, dalle 10.30 alle 13 e dalle 14 alle 19. Stanley Kubrick “Fotografo”, a cura di Michel Draguet. Fino al 25 agosto nel Sottoporticato di Palazzo Ducale. Orario: martedì-domenica 10-19. Intero 10 euro, ridotto 8. Geishe e Samurai “Esotismo e fotografia nel Giappone dell’800” a cura di Francesco Paolo Campione. Fino al 25 agosto - Loggia degli Abati, Palazzo Ducale. Orario: martedì-domenica 10-19. Intero 10 euro, ridotto 8. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Da martedì a venerdì dalle 10 alle 17, sabato e festivi 10-19. MUSEI Galata Darsena, Calata De Mari 1. Ore 10-19.30. Galleria Spinola Piazza di Pellicceria 1Ore  8.30-19.30. Palazzo Reale Via Balbi 10. Ore 9-19. Gam Villa Saluzzo Serra, via Capolungo 3. Ore 10-19. Frugone Ore 9-19. Via Capolungo 9. Luxoro Viale Mafalda di Savoia 3. Ore 9-13. Wolfsoniana Via Serra Gropallo 4. Ore 10-18. Commenda di Prè Museoteatro della Commenda, via Gramsci. Ore 10-17. Luzzati Porta Siberia, Porto Antico. Ore 10-13 e 14-18. Acquario Ponte Spinola. Dalle 9 alle19.30 (ultimo ingresso:18). Villa Croce Museo d’arte contemporanea, via Jacopo Ruffini 3. Ore 9- 18.30. Strada Nuova Palazzo Rosso, Palazzo Bianco e Palazzo Tursi.Via Garibaldi: ore 9-19. Archivio Storico del Comune di Genova Palazzo Ducale. Ore 9-12.30 e 14-17. Via del Campo 29r Nell’ex negozio-museo di Gianni Tassio spazio per la conservazione del patrimonio culturale e musicale della «scuola genovese», la sua valorizzazione e la sua diffusione. via del Campo 29r, ore 10.30-12.30 e 14-19. Museo Navale Villa Doria, piazza Bonavino 7 (Pegli). Nella villa di Giovanni Andrea Doria sono esposte le collezioni marittime relative a Genova e alle Riviere dal XV al XIX secolo. Ore 9-13. San Lorenzo Cattedrale, piazza San Lorenzo. Ore 9-12 e 15-18. D’Albertis Corso Dogali 18: ore 10-18. Storia Naturale Museo «Giacomo Doria», via Brigata Liguria 9. Ore 9-19. Risorgimento Casa di Mazzini, via Lomellini 10. Ore 9-19. 

