A 10 giornate dal termine la Juve potrebbe avere la tentazione di amministrare i 9 punti di vantaggio sul Napoli (10 considerando gli scontri diretti). Una tentazione che Antonio Conte respinge: "La mia esperienza da giocatore prima ed allenatore poi mi porta a dire che non bisogna pensare ad amministrare, ma andare in campo senza fare calcoli sul punticino. Noi dobbiamo sempre giocare per vincere, non snaturo la mia filosofia per fare calcoli che possono rivelarsi pericolosi" dice il tecnico . Il vantaggio in campionato porterà a concentrarsi di più sulla Champions? "Riconfermarsi in Italia è difficile, quello resta il nostro primo obiettivo. Ma affronteremo anche gli impegni europei con la massima serietà ed impegno". Conte loda l'autore della rete che al 90' ha permesso di superare il Catania. "Oggi Giaccherini è un pò il nostro spot: umiltà e abnegazione al servizio della squadra. Lui è la dimostrazione che io credo tantissimo in tutti i ragazzi della rosa. Finchè avrò giocatori di questo stampo sia io che la società potremo dormire sonni tranquilli". (ANSA). 
Doppio sorpasso e quarto posto alla fine di una domenica perfetta e fradicia. Quindici minuti senza forzare e poi, sul bagnato, schizza fuori la Fiorentina più bella, quella che apre le difese allargandosi sul campo e facendo impazzire i difensori, che non sanno più da che parte guardare. La squadra che costruisce emozioni, quella che con una accelerazione di Ljajic, una finta d’autore dello strepitoso Borja Valero e un colpo senza pietà di Jovetic, prende il vantaggio e stordisce la Lazio per un bel po’. Niente da dire sulla personalità, sulla compattezza e sulla concentrazione. Molte cose da dire, invece, sul maestro Borja Valero, giocatore incredibile, come incredibile è stata quella finta che, diciamocelo, conta quasi come il gol. Borja non ha pause. In una partita e, fino ad oggi, in questa stagione. Un giocatore di alta classe che trovi ovunque sul campo: quando la generosità e la fedeltà si mettono insieme al piacere del calcio bello uno deve solo alzarsi ed applaudire Borja il maestro, ragazzo che conosce il bello e l’umiltà, con quella faccia da maratoneta senza paura e quel cuore dedicato alla maglia che indossa. Insieme a lui la Fiorentina è rimasta sempre compatta, coprendo il campo nel modo migliore e cercando di non perdersi mai in strane paure, quelle che fuori casa spesso l’hanno trascinata via dalle sue illusioni. Perché era inevitabile pensarlo: primo tempo ok, e poi cosa accadrà? La partita di Bologna spiega bene il concetto. E forse ha davvero insegnato la lezione. Perché la Fiorentina è tornata in campo con lo stesso spirito e la stessa determinazione. E così è arrivato il secondo gol. Una punizione di Ljajic geniale nella sua costruzione: con i viola che chiudono ogni visuale a Marchetti, preso in controtempo dal tiro del serbo. Un segnale preciso: la Fiorentina vuole provare a essere grande per davvero. Di certo ancora dovrà crescere, imparare. Ma la sensazione è che sulla sua strada questa squadra riesce sempre a reagire ai momenti negativi aggiungendo esperienza a quell’entusiasmo che comunque non manca mai a questo gruppo che gode come un matto a giocare a pallone. Oltre al ritorno al gol della coppia LjajicJovetic (con la difesa chiusa del Chievo i due avevano sofferto e lasciato il posto a due centravantoni che avevano portato in fondo la missione), fa pensare bene il ritorno di una leggerezza di gambe che ha portato la Fiorentina a giocare un bel calcio su un campo fradicio di pioggia. Pensando al futuro immediato, senza perdere il senso della realtà, va detto che nella corsa per l’Europa di squadre costanti e invincibili non ce sono. Ogni strada resta aperta. E questo Montella lo ha capito da un pezzo. Argomenti fiorentina lazio commento 
MILANO  - In casa Bologna il successo di San Siro è l'occasione per prendersi definitivamente la rinvita su critiche del passato. Parola del mister rossoblù, Stefano Pioli. "Sono molto soddisfatto e contento per i miei giocatori che stanno raccogliendo il frutto di un lavoro fatto con grande disponibilità. Negli scorsi mesi la squadra è stata fatta oggetto di critiche, stasera credo che meritiamo i complimenti per una partita vinta meritatamente, con generosità e sacrificio". Il tecnico rossoblù non nasconde la soddisfazione per un successo prestigioso: "Il Bologna ha fatto un salto di qualità nei risultati che ha contribuito a farci prendere consapevolezza dei nostri mezzi - dice ai microfoni di Sky -, ma noi siamo cresciuti anche attraverso le sconfitte di misura. Era facile perdere la strada giusta e invece siamo strati bravi, ora la squadra ci crede di più e si vede. E non dimentichiamo che abbiamo giocatori di qualità davanti". "GRUPPO MOTIVATO" - Tanta voglia di festeggiare nel gruppo rossoblù dopo il triplice fischio. "Sono sensazioni ed emozioni che danno l'idea delle motivazioni di questo gruppo  -  sottolinea Pioli - e di quanto sentisse il bisogno di ricevere gratificazioni. Sapevamo di affrontare un avversario ferito che ci avrebbe messo in difficoltà ma lo abbiamo fatto con grande personalità. Gila ha segnato nonostante un problemino muscolare alla fine del primo tempo, infatti dopo l'ho dovuto cambiare. Meglio non rischiarlo, la prossima partita sarà altrettanto importante". ATTEGGIAMENTO OFFENSIVO - Il successo rossoblù è arrivato comunque non snaturando l'atteggiamento offensivo della squadra. "Io credo che bisogna essere lucidi nel cercare di capire il momento della squadra e del campionato - continua Pioli -, per questo ho mantenuto le quattro punte anche qui a San Siro dopo i buoni risultati delle ultime partite. E' chiaro che lo faccio perché questi ragazzi sono disposti al sacrificio, basti pensare a Gabbiadini che lavora su tutta la fascia. Ma vi assicuro che non siamo assolutamente appagati - conclude il tecnico bolognese -. La partita con la Juventus sarà una finale per noi, come lo sarà per i bianconeri". LA GIOIA DI GILARDINO - Particolarmente soddisfatto come detto, l'autore della rete decisiva, Alberto Gilardino. ''Vittoria determinante per noi. Per come abbiamo fatto in queste settimane  -  ha detto a Sky l'attaccante rossoblù -, è stato importante venire a vincere a Milano e ottenere tre vittorie di fila. E' la prima volta quest'anno''. Un successo che gratifica tutta la squadra. ''Abbiamo ottenuto questi risultati con il lavoro. Determinazione e voglia non sono mai mancati. L'Inter? Sicuramente giocando giovedì era un po' affaticata - conclude Gila -, noi invece abbiamo creato tanto e fatto il gol che serviva''. Argomenti serie a bologna fc stefano pioli Leggi i commenti I commenti dei lettori 
MILANO - Non nasconde la crisi, ma non si arrende a un finale di stagione negativo. E' l'analisi di Andrea Stramaccioni, dopo la sconfitta interna contro il Bologna: "E' un momento difficile. Per noi è importante recuperare i giocatori che mancano, ma in campionato i passi falsi li commettono tutti, la zona Champions è a pochi punti. Abbiamo perso un'altra occasione, ma è lunga e non c'è alcuna voglia di mollare. I giudizi, su tutti, diamoli a fine stagione". L'importante per l'allenatore nerazzurro è non compromettere del tutto la stagione, quando ormai è in dirittura d'arrivo. "Sbracare a 10 giornate dalla fine sarebbe grave  -  ammette il tecnico interista -. In tanti stanno tirando la carretta da tanto tempo, siamo tutti arrabbiati e tristi, è normale, non c'è voglia di minimizzare, ma mancano ancora 10 partite". "CI SONO ANCORA 30 PUNTI" - La sconfitta contro i rossoblù allontana l'Inter dal terzo posto, ora distante quattro punti. "Siamo in un momento in cui non ci riescono le cose come vorremmo, si è visto soprattutto nel primo tempo - dice a Sky Sport -. Siamo rientrati in campo secondo me fortunati nel non aver preso gol nel primo tempo; paradossalmente nella ripresa, quando abbiamo cominciato a far meglio, abbiamo preso questo gol che è stata una brutta botta". Nonostante i cambi e gli sforzi in attacco, la rimonta non è riuscita. "C'è stata la reazione, siamo andati vicini al pareggio  -  spiega Stramaccioni -, ma quello che conta alla fine è il risultato. Tante squadre hanno avuto dei problemi, ogni squadra ha dei problemi, tranne la Juventus che è staccata chiunque può perdere punti con chiunque. Sono 30 punti, possiamo e dobbiamo ancora farcela". PROBLEMI DI FORMAZIONE  - Il tecnico interista stasera si è affidato per 10/11 alla formazione che ha conquistato la vittoria a Catania, grazie alla rimonta nella ripresa. "Le valutazioni  -  precisa il tecnico - vanno fatte in relazione alla condizione della squadra. E' riduttivo dar colpa a Benassi, che ha 18 anni, per 10/11 eravamo gli stessi di Catania, ma avendo perso Nagatomo, Obi e Alvarez, non avevo nessuno che potesse giocare largo a sinistra. Se commetto errori? Sì certo, come tutti". Il prossimo avversario è il Tottenham. Anche per la rimonta impossibile (3-0 per gli inglesi all'andata), il mister nerazzurro dovrà fare i conti con problemi di formazione. "Sorrido perché giovedì scorso avevo 12 giocatori a disposizione... Purtroppo ho 5 giocatori fuori lista, dovrò fare una valutazione difficile, per noi è una partita molto importante che vogliamo onorare. Mi serve qualche giorno per capire chi schierare", ha concluso Stramaccioni. ZANETTI: "RESTIAMO COMPATTI" - Tra i giocatori è toccato al capitano Javier Zanetti, alla gara numero 600, commentare l'ennesimo passo falso della squadra. "Nel primo tempo abbiamo incontrato grandi difficoltà  - ha detto ai microfoni di Sky -; mentre il Bologna ha fatto certamente meglio di noi. Nella ripresa, invece, siamo entrati in campo con un altro atteggiamento e stavamo impensierendo gli avversari. Poi, però, il loro gol ci ha tagliato le gambe". Dal capitano nerazzurro un richiamo all'unità della squadra. "Purtroppo, quando le cose non vanno bene, è normale perdere fiducia ed entusiasmo. Adesso dobbiamo restare compatti e rialzare la testa. Poi, con le prime vittorie, tornerà anche la sicurezza nei nostri mezzi", ha aggiunto il calciatore argentino. STANKOVIC: "TERZO POSTO ANCORA POSSIBILE" - Anche Dejan Stankovic da detto la sua nel post partita. Per prima cosa il centrocampista serbo ha rassicurato i tifosi sull'infortunio subito durante il match che lo ha costretto alla sostituzione: "Niente di grave, ho subito un risentimento al flessore, non dovrebbe essere grave. Ci poteva stare dopo tanto tempo che non giocavo". Il veterano nerazzurro motiva la sconfitta di stasera "con un po' di tensione che avevamo addosso. Abbiamo affrontato una squadra ben preparata, pronta fisicamente, ci aggredivano alto e si rendevano pericolosi. Nel secondo tempo abbiamo tenuto lo 0-0 per un po', poi il gol ci ha tagliato le gambe. C'è stata la reazione ma il risultato è rimasto quello" ha detto a Sky. "Fare valutazioni sull'Inter è dura. Io faccio parte di questa rosa e ne sono orgoglioso, ma il momento non è positivo. Però anche altre squadre non sono in forma - conclude Stankovic - e io mi auguro che riusciamo a cambiare passo e a raggiungere il terzo posto". Argomenti serie a inter andrea stramaccioni javier zanetti Leggi i commenti I commenti dei lettori 
ROMA - "Abbiamo dimostrato maturità". Vincenzo Montella è decisamente soddisfatto per la bella vittoria della Fiorentina a Roma con la Lazio. Soprattutto per come è arrivata: "La squadra questa sera ha giocato con grande personalità, su un campo molto difficile. Le ultime trasferte erano stati segnate da episodi sfortunati e da qualche nostro errore. Oggi, invece, siamo stati, per lunghi tratti, padroni del campo, senza disattenzioni, e mi è piaciuta molto l'atteggiamento e la compattezza della squadra. Abbiamo saputo aspettare, abbiamo chiuso bene gli spazi alla Lazio e infine siamo stati bravi nel ripartire e nel colpire gli avversari". LA CHAMPIONS? DIPENDE TUTTO DA NOI - Il tecnico viola crede sempre più nel 3° posto. "Se facciamo tesoro di questa gara e siamo in grado di ripetere questa prestazione possiamo lottare per tutti i traguardi, Champions o Europa League. La classifica è molto corta: possiamo chiudere dal 2° al 7° posto, dipende solo da noi". JOVETIC: AVANTI COSI' - Dello stesso avviso è Stevan Jovetic: "Dobbiamo restare umili e giocare sempre così. Inutile pensare alla Champions dopo una partita vinta. Pensiamo a far bene giornata dopo giornata e alla fine fare i conti. Dico solo che una squadra forte e dobbiamo continuare a giocare in questa maniera". Il montenegrino dice di essere contento di giocare da punta pura. ''Il ruolo così in avanti mi piace. Sono più vicino alla porta e mi trovo meglio. A parte quando fanno i lanci lunghi...", dice ridendo. Ma quale sarà il futuro di Jovetic? Rimarrà se la Viola va in Champions? ''Sono contentissimo a Firenze, voglio arrivare in Champions ma del mio futuro non so nulla: penso solo alla Fiorentina e a fare bene in queste ultime 10 partite''. Argomenti serie a fiorentina vincenzo montella Leggi i commenti I commenti dei lettori 
ROMA - Ancora una volta, come accaduto la scorsa settimana, il Psg sorride restando alla finestra. Finisce senza reti l'atteso posticipo di Ligue 1 tra Lione e Marsiglia, ovvero la seconda e la terza in classifica, e i parigini allungano a +4 in vetta alla sull'OL. Hanno vinto la paura e perso lo spettacolo, in una gara che ha detto poco. Nelle altre partite di oggi il Montpellier perde 2-0 a Nizza e ora ci potrebbe essere l'avvicendamento in panchina: tra i candidati al posto di nuovo allenatore dei campioni in carica c'è Diego Maradona. Il Bordeaux batte di misura (1-0) il Bastia e sale al 9/o posto RISULTATI 28^ GIORNATA VENERDI' Rennes             - St.Etienne          2-2 SABATO Paris SG           - Nancy               2-1 Ajaccio            - Lorient             1-0 Brest              - Tolosa              0-1 Evian TG           - Sochaux             5-1 Troyes             - Reims               4-2 Valenciennes       - Lille               1-3 DOMENICA Nizza              - Montpellier         2-0 Bordeaux           - Bastia              1-0 Lione              - Marsiglia           0-0 Argomenti calcio francese psg Leggi i commenti I commenti dei lettori 
Forte e ormai sicura del matematico quarto posto finale in graduatoria conquistato con un turno d’anticipo sulla conclusione della regular season, la Bre Banca Lannutti Cuneo si congeda dal proprio pubblico aggiudicandosi anche la sfida conclusiva del calendario con la Sir Safety Perugia (3-0). Un atto dovuto, ancorché tutt’altro che scontato, che precede l’ormai prossimo inizio dell’avventura europea dei cuneesi, impegnati il prossimo fine settimana nella prima Final Four di Champions League della storia del club. Per nulla distratti dall’imminente trasferta siberiana, in quel di Omsk, i giocatori di Cuneo dominano il primo set, molto più di quanto indichi il parziale finale. Il sestetto cuneese, infatti, tiene saldamente in mano le redini dell’incontro trascinato, al solito, dal genio di Grbic in cabina di regia e dalla straordinaria incisività di Sokolov. Il leit motiv rimane pressoché immutato anche nella seconda frazione. I padroni di casa di coach Roberto Piazza, infatti, mantengono alta la concentrazione, concedendo poco o nulla a Perugia che, invero, avrebbe pure alcune buone ragioni (in ottica play off) per battagliare più di quanto in realtà non faccia, scontrandosi troppo spesso sul roccioso e consistente muro locale. Wijsmans e compagni riescono, infine, a mantenere alta la concentrazione anche nel terzo e decisivo set, confermandosi su buoni livelli di ricezione e attacco e, sfruttando, al contempo le lacune degli ospiti. Coach Roberto Piazza a fine gara confessa: «Abbiamo giocato bene e tutto sommato sono soddisfatto. Ho ricevuto buone indicazioni: questa, di fatto, era l’ultima prova prima di calarci anima e cuore nella Final Four di Champions League. Emozionato? No, sono solo molto determinato». 
ROMA - C'è molta amarezza dopo la sconfitta casalinga contro la Fiorentina. La Lazio si allontana dal terzo posto, occupato sempre più saldamente dal Milan, e viene sorpassata proprio dai viola che si piazzano al quarto posto. Petkovic non cerca alibi e rende merito all'avversario: "La Fiorentina ha vinto meritatamente. Ma non penso che abbiamo perso tantissimo per quanto riguarda la lotta per il terzo posto. Sono a disposizione ancora 30 punti e vogliamo crederci fino in fondo. Purtroppo in questi momenti ci gira tutto un po' contro, prendiamo gol evitabili e non ne segniamo alcuni facili". PETKOVIC: "QUANDO GIOCANO SEMPRE GLI STESSI MANCA LUCIDITÀ"  - Sulle ultime prestazioni della Lazio, però, stanno indubbiamente incidendo anche i tanti impegni e, complici i tanti infortuni, i pochi ricambi a disposizione del tecnico: "Quello è un dato di fatto. Alcuni giocatori fino a questo momento hanno giocato più minuti di quanti ne hanno disputati i l'anno scorso in tutta la stagione. Ma non deve essere un alibi. In certi momenti non siamo abbastanza lucidi e pronti per vincere gare come queste di stasera". A sorpresa oggi non ha giocato neanche Giuseppe Biava: "Non era al 100%, così come non lo erano altri giocatori. Dovevo per forza di cose prendere alcuni rischi". E così per la prima volta da quando il tecnico di Sarajevo siede sulla panchina della Lazio, la sua squadra perde uno scontro diretto in casa. Confermato anche il trend negativo in campionato dopo ogni trasferta europea visto che, nelle 5 precedenti occasioni, la Lazio non è mai riuscita né a vincere, né a segnare, ottenendo un solo pareggio per 0-0 a Bologna: "Ma non è solo un problema nostro. Inter, Tottenham e lo stesso Stoccarda hanno faticato. Dobbiamo cercare di andare oltre". MAURI: "DOBBIAMO INVERTIRE LA ROTTA SE VOGLIAMO LA CHAMPIONS"  - Unica nota positiva della serata il rientro in campo di Mauri dopo un mese di stop. Il capitano biancoceleste ha analizzato la gara: "Nel primo tempo abbiamo fatto una buona partita, poi ci siamo trovati sotto e nel momento in cui stavamo attaccando per recuperare abbiamo subito il secondo gol. Giocare ogni tre giorni non è facile, dobbiamo migliorare nel possesso palla, senza aver fretta di verticalizzare". In questa seconda parte di stagione, però, la Lazio sta andando molto male in campionato (appena 8 punti nelle 9 partite del girone di ritorno), a differenza dell'alto rendimento in ambito europeo: "Non è facile spiegare il motivo. Il campionato italiano è difficilissimo, alle volte giochiamo bene e non riusciamo a far risultato. Nelle ultime domeniche abbiamo raccolto pochissimo, dobbiamo invertire la rotta sperando che davanti perdano punti e tornare nelle posizioni alte per accedere in Champions League". Argomenti ss lazio vladimir petkovic Leggi i commenti I commenti dei lettori 
