MILANO - Maggiore incertezza normativa e regolatoria. Fine della politica che ha portato nelle ultime stagioni a concedere generosi incentivi agli operatori. Cambiamento delle politiche governative nei mercati che più sono cresciuti negli ultimi anni, dagli Stati Uniti all’India, dalla Spagna all’Italia. Discesa dei prezzi dei pannelli solari, che hanno spinto la Cina a superare la quota del 50 per cento del mercato mondiale. Sintetizzando con un numero, sono tutti fattori che hanno portato a un calo degli investimenti nel settore delle energie rinnovabili: meno 11 per cento nel corso del 2012 rispetto all’anno precedente nel mondo. Con un dato ancora più sensibile in Italia, dove il mercato è crollato del 51 per cento. Sono le conclusioni di un report di Bloomberg dedicato alle “new energy”. Una frenata degli investimenti che non deve, però, indurre a un eccessivo pessimismo. Come spiega il Michael Liebreich, chief executive di Bloomberg New Energy Finance: “I rumours sulla morte degli investimenti nelle energie pulite sono francamente esagerati. Il rallentamento è dovuto più che altro alle incertezze normative, alla coda della crisi fiscale in Europa e allo sviluppo tecnologico dei pannelli solari che ha portato il prezzo dei moduli a scendere fino al 24% nel corso del 2012”. In sostanza, secondo gli esperti di Bloomberg si tratterebbe di un assestamento dopo la corsa degli ultimi anni. Lo dimostra il fatto che nel 2012, gli investimenti complessivi, calcolati sulle transazioni avvenute e sui nuovi progetti, sono stati pari a 268 miliardi di dollari (contro i 302 miliardi dell’anno precedente): una cifra che è la seconda degli ultimi dieci anni, cinque volte tanto l’investimento del 2004. Il crollo del prezzo dei pannelli ha poi favorito la Cina, dove l’industria del fotovoltaico può contare su numeri giganteschi ed economie di scala uniche al mondo. Nonostante la concorrenza abbia portato anche in Cina alla chiusura di decine di fabbriche, il 2012 è stato un anno record: con 67,7 miliardi (in crescita del 20% sul 2011) Pechino guida la classifica degli investimenti, seguita dagli Usa con 44 miliardi.Tra le economie emergenti, spicca il Sud Africa, paese che ha visto salire gli investimenti a 5,5 miliardi, da poche decine di milioni del 2011. Mentre la crisi del nucleare dopo l’incidente di Fukushima, ha portato il Giappone a rivedere al rialzo le politiche delle energie pulite: nel corso del 2012 gli investimenti sono decollati (più 75 per cento) a quota 16,3 miliardi. Al contrario, tra i paesi che hanno fatto passi indietro spiccano gli Stati Uniti, dove gli investimenti in energia stanno privilegiando il gas, in particolare quello estratto dalle rocce. Negli Usa c’è stata una minor spesa del 32 per cento, anche per la fine di un programma di incentivi. Nonostante gli investimenti siano stati comunque di 14 miliardi, in Italia l’impegno finanziario si è dimezzato nel 2011 dopo la revisione al ribasso degli incentivi. Così come in Spagna, dove il calo è stato ancora più consistente (meno 68 per cento a soli 3 miliardi). Male anche in India dove gli investimenti sono scesi del 44 per cento. A risentire della frenata del settore sono state tutte le fonti “verdi”, ad eccezione del mini-idro. Il solare, dopo il livello record toccato nel 2011, ha visto scendere gli investimenti del 9 per cento a 142 miliardi, l’eolico giù del 13 per cento a 78,3 miliardi, mentre il settore definito smart energy (smart grid, efficienza energetica e veicoli elettrici) è dato in calo del 7 per cento a 18,8 miliardi. Controcorrente, il mini-idro, in crescita del 17% a 7,6 miliardi. 
Una maratona a cinque cerchi, con podisti provenienti da quattro continenti: Europa, America, Africa e Asia. Quella più numerosa è curiosamente la delegazione del Principato di Monaco, 40 atleti che saranno al via della quindicesima edizione in programma domenica alle 8.30 e che resteranno a Napoli per una settimana. Alloggiano all'Hotel Oriente, a un passo da piazza del Plebiscito, e si comportano da veri professionisti: ieri breve allenamento nel pomeriggio, dopo aver visitato le bellezze della città. Folta anche la delegazione tedesca, in tutto 11 iscritti. Guardando oltre Europa, spiccano i 31 atleti provenienti dagli Stati Uniti e i 7 dal Brasile. Non mancano appassionati dal Canada e dal Giappone, mentre come di consueto arrivano dall'Africa i favoriti in campo maschile: uno dal Kenya e 4 dal Marocco. Dunque è un vero e proprio boom di atleti stranieri: le nazioni rappresentate  sono in tutto 34. Peccato solo che la risposta dei runners campani sia stata tiepida. "Su 1700 iscritti alle società della nostra regione, soltanto 3-400 saranno al via domenica", ha detto in sede di presentazione l'organizzatore Alfredo Pagano. "Speriamo che ci sia un po' più di sensibilità da parte di tutti". Sarà possibile iscriversi fino a sabato sera. L'amministrazione comunale ha decretato il blocco totale del traffico, per una domenica da trascorrere a piedi o in bicicletta (aperte metro e funicolari). Il programma prevede il tradizionale via da piazza del Plebiscito alle 8.30 per i duemila iscritti, quindi passaggio lungo le strade del centro storico fino a piazza Garibaldi, ritorno sul lungomare, passaggio alla Mostra d'Oltremare e arrivo ancora in piazza del Plebiscito. All'apertura del Marathon Village, in rappresentanza del Banco di Napoli che anche quest'anno "firma" il trofeo che sarà consegnato ai vincitori, c'era Paolo Diano, coordinatore del mercato di Napoli dell'istituto bancario: "Anche una volta  -  ha affermato  -  il Banco di Napoli è vicino allo sport e alle manifestazioni che danno lustro alla città". 
Rapina in una villa a Ostia, in via Castelforno in zona Castelfusano. Tre persone con accento dell'Est sono entrate all'interno dell'abitazione di un imprenditore e hanno minacciato con una pistola una donna e i suoi due bambini. Poco dopo è giunto anche il marito: i due genitori sono stati malmenati davanti ai figli. I vicini hanno sentito rumori e urla e hanno contattato il 113. Sul posto sono giunti gli agenti del commissariato di Ostia che, sparando in aria sono riusciti a mettere in fuga i malviventi, tuttora ricercati. Uno di loro, prima di scappare, ha puntato una pistola contro un agente. I tre sono riusciti a portare via solo alcuni oggetti di valore sottratti e intascati all'istante. L'uomo e la donna feriti sono stati portati in ospedale per lievi contusioni. 
CAPO D'ORLANDO – La Biancoblù si mangia tutto. L'occasione di tornare prima per una notte, venti punti di vantaggio (29-9 dopo 8') e anche il tiro della vittoria. Tripla beffa per la truppa di Salieri, che a tre secondi dalla fine col rientrante Cournooh ha mancato sull'82-83 la tripla della vittoria. Di bombe ne aveva già messe 15 – record stagionale – ma la più importate è andata fuori. Un tiro aperto e David, al rientro dopo l'infortunio del 30 dicembre a Forlì, ha fatto palo. Parecchio latte versato per Bologna, nonostante le prove ottime di Cutolo (9/14), Vitali (5/9 da 3) e Mosley (17 rimbalzi, 26 di valutazione) non è arrivata quell'impresa che avrebbe reso eccezionale il cammino della BBB. Che era partita a spron battuto, con 5/7 dall'arco un attacco perfetto e una difesa indovinata. Primo tempo dominato, nel terzo quarto il rientro a -10 dei padroni di casa, galvanizzati anche da Pozzecco, più agitatore che allenatore. Sparatoria anche nel periodo finale, con Battle e George sugli scudi per i siculi, mentre Vitali con un bombazo angolare dava il il 77-73 a Bologna a 2'50”. L'ultimo sprint era però di Battle, che coronava una serie strepitosa di tiri dei padroni di casa. Quali colpe? Poche, le perse di Harris (6) e dei limiti manifesti, come quelli di Montano, molto lineare, ma sistematicamente uomo in meno in attacco, battezzato. Coach Salieri alza le braccia. “Il tiro finale di David è stato una scelta giusta. Abbiamo subito il secondo tempo dell'Upea, dopo un primo perfetto nostro. Anche gli episodi ci hanno detto male, come il cesto di Mathis da centrocampo allo scadere del terzo quarto è arrivato dopo cinque decimi un po' troppo lunghi”. UPEA- BIANCOBLU' 85-82 Upea: Passera 2, Battle 24, Mason 31, Poletti 1, George 15, Mathis 8, Palermo 2, Benevelli 2. Ne. Vignali , Portanese , Pellegrino , Bontempo . Biancoblù: Montano 7, Harris 17, Vitali 15, Cutolo 24, Mosley 11, Cournooh 2, Verri 6, Pini. Ne Gasparin , Drenovac, Diviach , Infante. Arbitri: Rossi, Perretti, Boninsegna. Note: tiri liberi: Ca 9/19, Bo 9/17. Da due: Ca 17/36, Bo 14/32. . Da tre: Ca 14/31, Bo 15/34. Rimbalzi: Ca 44, Bo 38. Parziali: 5' 6-14, 10' 12-29, 15' 23-40, 20' 28-46, 25' 43-53, 30' 53-63, 35' 73-71, 40' 85-82. Massimo vantaggio Biancoblù: +20 (29-9) al 9'. Massimo svantaggio: -3 finale. 
La Regione non dà risposte adeguate per l'inserimento lavorativo e l'inclusione sociale di soggetti svantaggiati: per alcune categorie servono politiche ad hoc. È quanto riporta il documento redatto dal coordinamento "Si può fare  -  per il lavoro", un gruppo di 170 operatori, familiari e persone con problemi psichiatrici, di tossicodipendenza, disabili, immigrati, utenti dei servizi penitenziari, provenienti da varie parti della Sicilia. Il coordinamento si è costituito ieri a Palermo, e ha sottolineato l'importanza di creare un albo delle cooperative sociali, che la Regione non ha finora istituito. Questo tipo di strutture, in altre regioni italiane - secondo gli estensori del documento - ha generato dei circoli virtuosi: da una parte lo Stato risparmia, e dall'altra i soggetti che vivono dei disagi posso essere inseriti in un tessuto sociale e possono svolgere lavori utili alla comunità. Il coordinamento intende quindi muoversi per sensibilizzare le istituzioni, affinché venga varata una legge regionale per le cooperative sociali. All'incontro erano presenti anche molti familiari della cooperativa "Meravigliosamente Palermo", psichiatri e operatori della giustizia minorile. Un punto cruciale affrontato durante la riunione è quello dell'adozione dei Piani di azione locale (Pal): "La presa in carico comunitaria  -  dicono gli psichiatri Giorgio Serio e Raffaele Barone, che hanno contribuito alla stesura del documento  -  è un caposaldo del piano strategico della salute mentale, approvato lo scorso agosto dalla Regione siciliana. Spetta ora alle Asp completare il lavoro implementando i Pal previsti dal decreto regionale". 
“A parte  lo stress per gli ultimi esami, non c’era nulla che lo turbasse”. Daniele Giovanni Mancuso, 26 anni, studente  del Politecnico, è scomparso da martedì scorso. Un ultimo messaggio via Facebook  al fratello: “Se la mamma non mi sente, dille di non preoccuparsi. Ho il  cellulare che non funziona”. Poi più nulla. I genitori, con cui si sentiva tre  volte al giorno, hanno provato a chiamarlo in continuazione, ma è stato tutto  inutile. Il telefono era a casa, nell’appartamento dove Mancuso viveva da solo  in via Leinì 78 – zona Barriera di Milano – e all’apparenza non mancava nulla. I  vestiti erano a posto, così come i libri e tutto il resto. A essere sparito era  solo l’hard-disk del computer: smontato e finito chissà dove. Originario di Marsala, in Sicilia, Mancuso era venuto a Torino per  studiare: stava finendo la specialistica in Ingegneria Aeronautica, al  Politecnico. Studente modello, era uscito dal liceo con il massimo dei voti.  Poi, a causa di una delusione amorosa, aveva un po’ frenato il ritmo. Ma tutto  sommato, a meno che gli accertamenti in corso non dimostrino il contrario, a  Mancuso mancavano quattro esami per laurearsi. Uno avrebbe dovuto sostenerlo  lunedì prossimo. “Sparire così non è da lui” – ripetono i genitori preoccupati  che si sono subito precipitati a Torino. L’ultimo messaggio sul profilo di  Facebook di Daniele: “Go, go, go”, fa pensare alla voglia di andare via, già ma  dove? Gli amici e i compagni di studi non hanno idea di cosa gli sia successo.  Quando è uscito di casa, sul bancomat aveva appena sei euro. Indossava un  giubbotto blu, degli scarponcini Timberland e uno zainetto. E’ alto 1.75 m,  corporatura normale, carnagione chiara e capelli di colore castano chiaro.  L’ultima segnalazione è di una donna. “L’ho visto alla fermata del pullman in  corso Sebastopoli. Mi ha chiesto informazioni sullo sciopero dei mezzi pubblici,  poi siamo saliti insieme sull’autobus. Io sono scesa prima, mentre quel ragazzo,  tanto gentile, ha proseguito verso Grugliasco”. Al momento gli investigatori non  escludono nessuna ipotesi. Chiunque avesse notizie sul ragazzo può mettersi in  contatto con la polizia: 0923/718811 o 331/3778068 
Telefonate, incontri, scambi di email. C'è un clima di apprensione attorno al Tff. Lo "staff che ha lavorato bene e non si tocca"  -  nel nome del quale è stato sacrificato il premio Oscar Gabriele Salvatores per far arrivare alla direzione del festival Paolo Virzì  -  è senza contratto e, al momento, senza stipendio. La preoccupazione cresce. "Alla fine non ci lasceranno mica a casa?", si chiedono i lavoratori (una ventina tra partite Iva e cocopro) in fibrillazione. "Sarebbe paradossale  -  interviene il presidente della fu Associazione Cinema Giovani, Lorenzo Ventavoli  -  che, dopo aver fatto naufragare l'operazione Salvatores nel nome della squadra da salvare, ora si sciogliesse un validissimo team per ragioni burocratiche o per deficit di bilancio". Niente paura, fanno sapere dal Museo del Cinema: un "ritardo tecnico" dovuto alla ridefinizione dei profili contrattuali in adeguamento alla nuova normativa Fornero. "Ho incontrato i sindacati proprio oggi (ieri, ndr)  -  spiega il direttore Alberto Barbera  -  Stiamo lavorando di concerto alla regolarizzazione di tutti i contratti, secondo il mandato che abbiamo ricevuto dal comitato di gestione del Museo. L'operazione richiede del tempo. È una fase delicata. Si tratta di discutere caso per caso. Abbiamo incominciato prima di Natale, termineremo entro un paio di settimane. Il nodo delle risorse sarà sciolto nel momento in cui, definiti tutti gli aspetti dell'organico, sapremo quanto ci servirà e saremo in grado di definire un bilancio preventivo. In caso di necessità attingeremo al "tesoretto", una riserva che il Museo ha tenuto da parte per le emergenze. E questa senza dubbio lo è. È prioritario garantire l'attività della Mole e dei festival". In ballo ci sono una quarantina di "precari", che oltre al Tff lavorano agli altri festival, Cinemambiente e Cinema Gay, e alla Mole. L'argomento, dopo il "caso" sollevato da Ken Loach, in via Montebello è ancora un nervo scoperto. Sarà il primo punto all'ordine del giorno, assieme al bilancio preventivo, anche nel prossimo comitato di gestione del Museo, il 6 febbraio. "Ci batteremo per mettere in regola tutte le situazioni", promette il presidente Ugo Nespolo, che nei giorni scorsi si è recato in Svizzera: "Sono in trattative con un grosso sponsor", racconta. Tutti i contratti della squadra del Tff sono ancora in sospeso, compreso quello della vicedirettrice Emanuela Martini, scaduto il 31 dicembre e in fase di definizione assieme a quello del nuovo direttore Paolo Virzì. Che sarà a Torino il 5 febbraio per la presentazione ufficiale. "In quella occasione parleremo di scadenze e di cachet" dice Barbera. Il contratto di Virzì dovrebbe, nonostante i tagli e il clima di austerity, ricalcare quello dei suoi predecessori Nanni Moretti e Gianni Amelio, che hanno percepito un compenso annuo tra i 100 e 120 mila euro. Un rinnovo di routine, invece, per quel che riguarda la Martini. La cui posizione, ribadisce Nespolo, "non si tocca". 
FEBBRAIO lunedì martedì mercoledì giovedì venerdì sabato domenica 28 29 30 31 1 2 SUPER SANTO’S CLUB SABATO 2 FEBBRAIO XL presenta (www.xelle.it - www.facebook.com/RepubblicaXL) SUPERSANTO’S CLUB @ LANIFICIO 159 Con CRIMINAL JOKERS, KING OF THE OPERA, ALESSANDRO FIORI, UOCHI TOKI, DRINK TO ME, I QUARTIERI, DRACULA LEWIS, DUMBO GETS MAD CONCERTO ORE 22,00 INGRESSO 8 EURO × 3 4 5 6 7 MARINA REI GIOVEDI 7 FEBBRAIO MARINA REI @ LANIFICIO159 Ospiti: Paolo Benvegnù e Pierpaolo Capovilla Presentazione nuovo album CONCERTO ORE 22,00 INGRESSO 10 EURO × 7 IL MURO DEL CANTO VENERDI 8 FEBBRAIO IL MURO DEL CANTO @ BLACKOUT ROCK CLUB Presntazione del video Il Muro del Canto Atto III "Chi mistica mastica" Trailer: http://www.youtube.com/watch?v=Tm4JLW1U7bc CONCERTO ORE 22,00 INGRESSO 5 EURO × 9 10 11 12 13 14 15 16 DARKSTAR SABATO 16 FEBBRAIO DARKSTAR @ LANIFICIO159 CONCERTO ORE 22,00 INGRESSO 10 EURO × 17 18 19 20 21 LISA HANNINGAM GIOVEDI 21 FEBBRAIO GLEN HANSARD Opening: LISA HANNINGAM @AUDITORIUM PARCO DELLA MUSICA In collaborazione con DNA Concerti CONCERTO ORE 21,00 INGRESSO 18 EURO × 22 23 GOLD PANDA SABATO 23 FEBBRAIO GOLD PANDA @ RASHOMON CONCERTO ORE 21,00 INGRESSO 12 EURO × 24 25 26 27 28 AMARI GIOVEDI 28 FEBBRAIO AMARI @ LANIFICIO159 presentazione nuovo album CONCERTO ORE 22,00 INGRESSO 7 EURO × 1 2 3 
USCIRE Caribe Nel locale di Corso Italia 3 dalle 22 doppia serata disco latina: nella Sala Caribe Compagnia di Ballo Zona Latina Dance Group. Nella Sala Miami l'ospite dj Mack e la Festa Country. Ingresso con consumazione. Belleville Alle 21.30 al Circolo Arci Belleville di vico Calvi, Arci Genova e Arci Liguria presentano il concerto per il Giorno della memoria: Francesco "Fry" Moneti (Modena City Ramblers) e Luca Lanzi (Casa del Vento). Ingresso gratuito con tessera Arci. Café del Mar Al Cafè del Mar di Corso Italia  -  San Giuliano dalle 19 aperitivo con e musica con Sergio Chiappa. Ingresso con consumazione. Dream Nel locale di via Santa Zita 12 r, dalle 23.30 zucchero filato party organizzato da "Moustache Tribe", in collaborazione con il "Gruppo Erasmus Genova" e "Zenatonight". Botte A La Botte in piazza Modena 6 r, degustazione dedicata all'Emilia Romagna e allo gnocco fritto della cuoca Cristina Maini, al prezzo di 30 euro. The Others Da Erasmo a Voltri in via Don Giovanni Verità 2 G r, serata con la cover band The Others. Ingresso con consumazione. INIZIATIVE L'alveare Alle 15l Museo di Storia Naturale G. Doria di via Brigata Liguria 9, si svolgerà il seminario "L'alveare: una società quasi perfetta". Interverranno Marco Corzetto - Istituto Agrario B. Marsano, Genova e Pier Antonio Belletti - Università di Udine. Pellegrino Al Museoteatro della Commenda di Prè, salone primo piano,  alle 16 conferenza "Il pellegrino medioevale a Genova". Ingresso libero. Flash mob Flash mob in piazza Martinez alle ore 15.30 con i ragazzi dell'Istituto scolastico Gianelli di San Fruttuoso. Antiqua Mostra mercato di arte antica. Fiera di piazzale Kennedy. Ore 14-20. LIBRI Conversazioni con Lele Alle 17 al Museo Luzzati di Porta Siberia verrà presentato il  libro "Conversazioni con Lele", 15 racconti e 20 incontri con Emanuele Luzzati di Giorgio Macario. Interverranno Luca Borzani, presidente della Fondazione Cultura Palazzo Ducale, Ferruccio Giromini, giornalista, e Sergio Noberini, direttore del Museo Luzzati. MOSTRE Riflessi Alle 17.30 la Galleria "Arte in Porto" a Marina Genova Aeroporto (via Pionieri ed Aviatori d'Italia) inaugura la mostra "Riflessi" di Federica Galli. Ingresso libero. Segrete Alle 18, nelle antiche Carceri della Torre Grimaldina di Palazzo Ducale si inaugura la quinta edizione di "Segrete -Tracce di Memoria", artisti alleati in memoria della Shoah. Conversazioni fotografiche Spazio 23, vico dietro il Coro della Maddalena. Orario: 10-13 17-19. Casa mare Frank Gaudliz, "Casa mare, il salotto buono dell'Europa sud-orientale". Castello D'Albertis, Corso Dogali 18. Orario: 10-18. Light, Flow, Threshold/1 Sala Dogana, Palazzo Ducale. Opere di Mauro Panichella. Orario: 15-20. Light, Flow, Threshold/2 The Project: Unimediamodern Contemporary Art, Palazzo Squarciafico, piazza Invrea 5b. Opere di Mauro Panichella. Orario: 15.30-18.30. Appunti colorati Di Alfonso Clerici, fogli di viaggio e grandi tele, fino al 31 gennaio. Galleria Or, piazza Marsala 12 r. Orario: 17-19.30. La grande onda Al Galata Museo del Mare di Calata De Mari 1, "La Grande Onda. Omaggio ad Hokusai. 63 artisti interpretano un capolavoro dell'arte giapponese". Orario: 10-19. L'altro volto del vento Alla Galleria delle Esposizioni del Galata Museo del Mare (Calata De Mari 1) "L'altro volto del vento", collettiva di 42 artisti liguri che coinvolge poesia, pittura e scultura. Ore 10-19. Mirò A Palazzo Ducale "Mirò! Poesia e luce", una rassegna dell'opera di Joan Miró (1893-1983): oltre 80 lavori mai giunti prima nel nostro Paese. Ore 10-19. Intero 13 euro. Mc Curry A Palazzo Ducale mostra dedicata a Steve McCurry, con oltre 200 foto. Ore 10-19. Intero 12 euro. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Orario: 10-19. Le forme intelligenti A Palazzo Tursi (via Garibaldi 9) "Le forme intelligenti. Ceramiche in dialogo tra XVII e XX secolo", una delle esposizioni "genovesi" dell'edizione 2012 del Festival Internazionale della Maiolica. Ore 9-19, intero 8 euro. Alla luce "Alla Luce. Restauri nel Museo dei Cappuccini di Genova", Museo dei Cappuccini di viale IV Novembre 5 - Passo Santa Caterina Fieschi. Orario: 15-18.30. Ingresso libero. MUSEI Strada nuova Palazzo Rosso, via Garibaldi 18; Palazzo Bianco, via Garibaldi 11, e Palazzo Tursi, via Garibaldi 9. Ore 10-19. Galata-MuMa Darsena, Calata De Mari 1. Ore 10-19.30, ultimo ingresso alle 18. Galleria Spinola Piazza di Pellicceria 1. Ore 13.30-19.30. Palazzo Reale Via Balbi 10. Aperto 9-19. Gam Villa Saluzzo Serra, via Capolungo 3. Ore 10-19. Raccolte Frugone Ore 10-19. Via Capolungo 9. Luxoro Viale Mafalda di Savoia 3. Ore 10-13. Wolfsoniana Ore 10-18. Via Serra Gropallo 4. Castello D'Albertis Il Museo delle Culture del Mondo in corso Dogali 18 è aperto 10-18. Commenda di Prè Museoteatro della Commenda, via Gramsci (Tel. 0102514760). Ore 10-19. Luzzati Porta Siberia, Porto Antico. Ore 10-18. Villa Croce Museo d'arte contemporanea, via Jacopo Ruffini 3. Ore 10-19. Sant'Agostino Piazza Sarzano. Museo della Scultura. Ore 10-19. Storia naturale Museo "Giacomo Doria", via Brigata Liguria 9. Aperto 10-19. Risorgimento Casa di Mazzini, via Lomellini 10. Ore 10-19. 
