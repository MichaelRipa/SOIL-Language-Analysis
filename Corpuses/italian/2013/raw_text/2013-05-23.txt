[[ge:rep-locali:repubblica:59504740]] NAPOLI - C'è aria di famiglia per Bruce Springsteen (la mamma, Adele Zirilli, viene da Vico Equense) e lo dice, all'inizio, "sono uomo del sud", dichiarazione programmatica di intenti e di fede nei "sud" di tutto il mondo, salutando il pubblico che lo aspetta in Piazza Plebiscito, la prima volta in una piazza nell'intera carriera del Boss. Ed è bello che la sua prima volta sia in questa cornice da favola, anche se, ed è questa la vera notizia, la suddetta piazza non è gremita come avviene sempre quando Springsteen è di scena. TUTTI I VIDEO - LE FOTO 1 - 2 A inizio concerto la folla arriva a circa ventimila presenze, che è comunque un bel vedere, ma di gente ne sarebbe entrata ben di più, causa forse i prezzi alti e una generale diffidenza dei napoletani all'idea di pagare un biglietto per un concerto nel centro di Napoli, e poi la pioggia, il vento, per non dire che la pretesa di chiudere ermeticamente una piazza non è del tutto verosimile. Ma tutto questo non ha minimamente intaccato l'entusiasmo del grande eroe, dell'unico vero eroe di stampo antico rimasto in circolazione sulle scene della musica. [[ge:rep-locali:repubblica:59497448]] Ha attaccato con O sole mio , lasciandola cantare alla folla scatenata e poi ha sfoderato tutta la proverbiale potenza dei suoi muscoli e quelli della E street band , versione allargata, con coristi, fiati, violino, un piccolo esercito di militanti della suprema passione ispirata dalle visioni di Springsteen: Long walk home, Out in the street, Hungry hearts, We take care of our own , un rosario che di questi tempi oscuri suona vagamente messianico, un uomo contro tutto e tutti, contro ogni evidenza di cinismo e di meschinità. E' duro, a volte, non fa sconti a chi tradisce, a chi ha lasciato sbriciolare il sogno di un mondo migliore, ma per lui c'è sempre una Promised land all'orizzonte, c'è sempre una meta da raggiungere e lo canta urlando, incurante, la chitarra alzata come una spada luminosa che dovrebbe fendere il buio della ragione. Quando vento e pioggia arrivano a sferzare la platea lui alza ancora di più il tono, sputa fuori una The river da pelle d'oca, fa ballare tutti con Pay me my money down con i fiati che simulano una festosa marching band in stile New Orleans. [[ge:rep-locali:repubblica:59504742]] Nell'universo di Springsteen c'è posto anche per le dediche personali. Nel pubblico c'è una certa Rosy il cui fidanzato si è premurato di indicare con un cartello, chiedendo, magari fosse, una speciale Rosalita tutta per lei. E il boss non si fa pregare più di tanto, si avvicina al pubblico prende cartelli, richieste, invocazioni scritte, un sole di spugna, messaggi tra cui spunta la richiesta di Rosy e lui esita, dice: "Rosalita non l'abbiamo mai, mai, e dico mai fatta in mezzo a uno show, ma stasera la facciamo, ora, per Rosy". Difficile immaginare lo stato emotivo della fortunata Rosy che si è vista omaggiare dal palco, in modo così plateale, ma tutto questo accentua quella irresistibile sensazione che si prova ad ogni concerto del Boss, ovvero la voglia di mettere nelle sue mani la nostra vita. Lui saprebbe cosa farne, ne farebbe un buon uso, salvifico quantomeno, e infatti la gente non molla, non cede la posizione, anche quando l'acqua comincia a scendere a catinelle, guastando la festa ai molti che stazionavano in piazza fin dalla mattina per assicurarsi l'agognato "pit" interno, il cerchio dei fortunati che possono vedere l'eroe da sotto il palco. Springsteen si scatena ancora di più, fa levitare la band su Shakle and drawn , cerca di esorcizzare il maltempo con Waiting on a sunny day , per la quale cede il microfono a un bimbo in prima fila, che sorprendentemente conosce il testo e canta perfettamente un'intera strofa, poi improvvisa Who'll stop the rain dei Creedence Clearwater Revival, utile alla bisogna, e in effetti la pioggia sembra placarsi per qualche momento, chiede la resurrezione con The rising e infine fa esplodere la piazza con Badlands , l'inno incontenibile di tutto il popolo springsteeniano, il pezzo che si segue saltando col pugno alzato, in un rito collettivo che con gli anni non perde un briciolo della sua forza devastante. Alla fine l'esorcismo riesce. La luna, pienissima, scintillante, riappare in cielo, le nuvole sono scomparse e Bruce invoca la sua Land of hope and dreams , con quel treno che porta via i perdenti, i vincitori, le anime perse, i re, i giocatori, i cuori spezzati, e poi torna a parlare in italiano. "Questo pezzo lo dedico agli amici di Vico Equense, la mia città", e il pezzo è naturalmente My hometown , giusto prima di sparare i fuochi d'artificio che di solito riserva per il finale, i cosiddetti gioelli di famiglia: Born in Usa, Born to run, Dancin in the dark , una raffica che lascia il pubblico senza fiato e non ancora appagato. Il giovane Jake Clemons si sobbarca con grande impegno l'ingrato compito di sostituire lo zio Clarence, il sassofonista che era il più potente simbolo della E Street band, e lo fa con commovente devozione, sostenuto da Springsteen che in questo modo riesce anche a dare l'impressione che la band possa essere un organismo in crescita, che si evolve e passa di generazione in generazione. Ma lui, il Boss, lui non cambia, non molla, è sempre lì a combattere sul palco il regno del male che ha imprigionato il mondo. Tutto sembra scongelarsi e squagliarsi al calore del fuoco della musica. Da ascoltare, per credere, il finale del concerto. Il pezzo è Tenth avenue freeze-out , dove si può ballare, ubriacarsi, abbandonarsi, come se fosse la colonna sonora ideale per la festa della liberazione di tutti noi. "Ve voglio bene assaje", dice alla fine. E bisogna crederci, prima di un ultimo regalo: Twist and shout , per la gioia di grandi e piccini. Ma il Boss non è stanco, e a sorpresa torna sul palco per una meravigliosa Thunder Road acustica. Un regalo a Napoli. Argomenti musica concerti springsteen a napoli bruce springsteen 


L’altro concerto di Bruce Springsteen è in via Chiaia, dove centinaia di fan del Boss e curiosi si sono radunati alle spalle di piazza Plebiscito e in piazza Carolina per sentire la voce del cantante americano e la musica della E Street Band. Non tutti hanno potuto acquistare il biglietto del concerto, neppure quando i bagarini hanno fatto calare il prezzo da settantacinque a quaranta euro, pochi minuti prima dell’inizio. Ma molti non hanno voluto rinunciare ad ascoltare perlomeno un po’ di buona musica dal vivo. "Che ci frega di non vederlo - dicono convinte Maria, Anna e Laura - Bruce è una voce, è la voce, e noi siamo qui ad ascoltarla, chi sta meglio di noi?". E' un coro. In un attimo altri cinque, poi dieci, poi venti, tra giovani e meno giovani, si radunano per ripetere la stessa cosa: "Settantacinque euro sono una enormità, fortuna che la voce del boss del rock è forte e non si nega a nessuno". Le transenne con i drappi neri di quattro metri criticate anche dal Soprintendente Giorgio Cozzolino, usate per recintare l’emiciclo della chiesa di San Francesco Da Paola, risultano ancora più sgradevoli per chi avrebbe voluto godersi il concerto senza pagare il biglietto. Qualche signora prova a sbirciare, non si vede niente. Ma il vero fan non si dà per vinto e, seppur lontano, non smette di improvvisare balli e alzare le mani al cielo, mentre canta sulle note dei pezzi più belli di Bruce Springsteen. Perché per divertirsi a volte basta poco, una Coca cola e buona compagnia. E anche se non sei vicino al palco, se puoi sentire la voce del Boss e hai la possibilità di goderti Napoli con la luna piena (prima) e sotto la pioggia (dopo), la serata può comunque diventare una di quelle da non dimenticare. Argomenti springsteen 
Nessuno stop per il trasferimento ad Aosta del magistrato Antonio Ingroia. Lo ha deciso il Tar del Lazio, respingendo l'istanza cautelare presentata dal magistrato contro la delibera del Csm che ha disposto il suo ricollocamento in ruolo all'Ufficio giudiziario di Aosta con funzioni di pm. 'Ai fini dell'accoglimento della domanda cautelare - si legge nell'ordinanza depositata dalla Prima Sezione Quater del Tar del Lazio - è necessaria la sussistenza di un pregiudizio concreto ed attuale, il quale, con riferimento al caso in esame, non appare connotato da gravità ed irreparabilità, ove riferito al trasferimento del magistrato in una sede che sarebbe stata, in ogni caso, diversa rispetto a quella di provenienza". I motivi di ricorso presentati da Ingroia che chiede l'annullamento della delibera con cui il Csm, l'11 aprile scorso, aveva disposto il suo trasferimento ad Aosta, e del decreto ministeriale del 16 aprile inerente sempre il passaggio del magistrato alla Procura del capoluogo valdostano, "non appaiono - sottolinea il Tar - allo stato, tali da far ritenere sussistenti con certezza i profili asserenti al 'fumus boni iuris' i quali potranno essere più compiutamente esaminati nella successiva fase di merito". I giudici amministrativi, dunque, dovranno fissare adesso una nuova udienza in cui discutere nel merito la questione: Ingroia, ex procuratore aggiunto di Palermo, era stato collocato fuori ruolo nello scorso autunno per rivestire un incarico Onu in Guatemala, ma poi, era rientrato in Italia candidandosi alle elezioni politiche come leader di 'Rivoluzione Civile'. Non risultando eletto, è tornato in Magistratura: scaduta l'aspettativa elettorale, il Csm ha ritenuto che Aosta fosse l'unica destinazione possibile per Ingroia, dato che si era candidato in tutte le circoscrizioni elettorali d'Italia". Contro la decisione di stasera del Tar, il magistrato può presentare ricorso al Consiglio di Stato. Secondo quanto si è appreso, in sede di udienza, i legali di Ingroia, gli avvocati Giuseppe Naccarato e Mario Serio, avevano chiesto, oltre alla sospensione del provvedimento del Csm, anche che fosse dichiarata l'illegittimità dell'intervento in giudizio da parte del Codacons. Il 29 aprile scorso, con un decreto cautelare monocratico, il presidente della sezione del Tar aveva detto no ad un provvedimento urgente di sospensiva richiesto da Ingroia, rimettendo la decisione finale sulla sospensiva stessa all'udienza collegiale di oggi. Ingroia ha preso servizio ad Aosta il 15 maggio scorso, in qualità di sostituto procuratore della Repubblica, e sta ora usufruendo di un periodo di ferie, fino al 20 giugno. Argomenti tar del lazio csm magistratura ingroia 
Vincere per entrare nella storia della Lazio, ma anche per cambiare la propria. Fino a questo momento, infatti, è negativo il bilancio di Vladimir Petkovic nelle partite decisive. Nel 2008 per poco non sfiora l'impresa: con il suo Bellinzona (in Serie B svizzera) riesce ad arrivare in finale della Coppa nazionale, ma perde contro il più blasonato Basilea. L'anno successivo  -  stavolta sulla panchina dello Young Boys  -  è di nuovo in finale: l'avversario è il Sion, e dopo 37 minuti Vlado è già avanti per 20. Il risultato però viene capovolto: finisce 23 per i biancorossi. La stagione dopo lo Young Boys si gioca il campionato: lo scudetto si decide all'ultima giornata nello scontro diretto con l'altra capolista, il Basilea. In pratica un'altra finale. Finisce 02 per gli avversari. Numeri da incubo, che Petkovic può esorcizzare alla sua prima stagione in Italia: tanti i tabù sfatati in serie A (ultimo quello di vincere a San Siro contro l'Inter dopo 15 anni) e anche il ruolino di marcia contro la Roma è positivo: una vittoria e un pareggio. Oggi alle 11 l'ultimo allenamento a Norcia: poi dopo pranzo la squadra tornerà a Formello dove continuerà il ritiro (prevista comunque mezza giornata libera). Non si vuole lasciare nulla al caso e tutti stanno dando il massimo per essere pronti per il derby. Qualche dubbio di formazione per il tecnico: uno di questi è in difesa, con Cana a insidiare Biava e Dias per un posto da titolare: "La Coppa Italia  -  spiega l'albanese  -  è il nostro obiettivo. Vogliamo vincere". L'altro è a centrocampo, con Gonzalez che va verso il forfait: "Farò di tutto per esserci", giura ai tifosi presenti. Ma non è riuscito ad allenarsi nemmeno ieri: Onazi è pronto a sostituirlo. Infine resta da sciogliere il nodo per la corsia di sinistra: Lulic è il favorito, con Mauri ed Ederson pronti a entrare a gara in corso in caso di necessità. Petkovic non ha che l'imbarazzo della scelta. Argomenti finale coppa italia 2013 klose vladimir petkovic 
L’ultima si è staccata poche ore fa, dal buio del molo 44 è partita la “Wilson Flushing”, categoria general cargo, a poppa la bandiera delle Barbados, carretta moderna di appena un anno, nuova ma molto lenta con i suoi 10 nodi l’ora, ideale per trasportare senza fretta merce che vale. Come i rifiuti che Napoli manda a bruciare anche in Olanda, pagando 103 euro per tonnellata a Rozemburg e Delfgjil, inceneritori dei colossi “Avr” e “E.On Energy”, l’Enel tedesca. Rifiuti che fanno ricchi tutti: strutture europee che producono energia, vettori marittimi e su gomma, discariche meridionali come quelle di Taranto, ormai provincia simbolo del disastro ambientale. Un viavai di navi e tir che il “Venerdì” di “Repubblica” in edicola oggi racconta nel servizio di copertina. Miglia 2.333, la crociera dei rifiuti durava sette giorni con la “Nordstern” a 16 nodi. La “Wilson” a 10 non risparmia tempo, ma molto carburante. L’Olanda insegna ad essere ricchi, avari, saggi. Trattare i rifiuti di Napoli, spiega Eric Sloot, direttore commerciale, «fa coincidere l’affare economico con la salvaguardia dell’ambiente, perché in Italia finirebbero in discarica ma in Olanda si produce energia». Sul filo dei paradossi, la spedizione in nave è stravagante ma anche la più economica. Lo dimostra il Comune. «Si consegnano i rifiuti al porto, e tutti i rischi e le spese passano a carico del vettore». Il vicesindaco Tommaso Sodano diventa più esplicito. «Non ci sono più intermediazioni. Basta. Siamo riusciti ad evitare le zone grigie». In Italia sono più cari: Busto Arsizio pretende 223 euro, Padova e Trieste 162 e 175. C’è chi offre prezzi più bassi di 103 euro. La Slovacchia, dopo Germania e Austria, insiste per avere la Fst, “Frazione secca tritovagliata”. Ma è difficile rompere gli equilibri. Il camion non è solo motore, cassone e ruote. Sa farsi ascoltare. «Se si ferma la giostra di Napoli, per noi è la fine», implorano gli autisti incontrati in questo viaggio sulle piste dei rifiuti di Napoli, verso Taranto. Hanno modi più convincenti le fortunate società che vincono le gare. Nelle discariche di Taranto (Vergine, Ecolevante e Italcave) si incrociano anche ditte di Caserta e Casal di Principe. Gli appalti aggiudicati a Cite, Nestambiente e Cisa prevedono 143 e 144 euro a tonnellata. La cifra comprende «discarica e trasporto su gomma». È molto più bassa, circa 50, per i comuni della Puglia negli stessi siti. Come mai? «Nessuno vuole i nostri rifiuti, poi li prendono zitti zitti e ci strozzano», protesta Daniele Fortini, amministratore di Asia. Solo campanilismo in Puglia? E in Lombardia, Piemonte, Friuli? La SapNa, società della Provincia di Napoli, ha chiesto i certificati antimafia. L’amministratore Enrico Angelone prenota anche 40 mila metri quadri per un sito di stoccaggio nel porto. Risponderà no, con garbo istituzionale, Emilio Squillante, segretario generale del porto. Immaginate una collina di monnezza dove sbarca un milione di croceristi all’anno. Ma sarà sempre così? È la primavera del grande freddo anche tra Comune (Asia) e Provincia (Sapna). Il 30 giugno scade la legge regionale. Varata ai tempi di Bertolaso, Cosentino, Cesaro, governo Berlusconi, anno 2008. Finora i comuni hanno la peggio: raccolgono e pagano. Le province gestiscono. Un affare da centina di milioni. L’Asia, quindi Napoli, si candida a gestire. La prima mossa tocca a Giovanni Romano, assessore all’Ambiente. Come reagiranno le ditte di trasporto e le Province? «Per non trattare con gli italiani, gli stranieri disertano le gare d’appalto», è la tesi di Tommaso Sodano. L’ideologo del no all’inceneritore di Napoli Est, d’accordo con de Magistris, punta su un “digestore anaerobico”, impianto moderno per la Fos (Frazione organica stabilizzata). Progetto condiviso da Daniele Fortini. Ora Napoli la manda in Piemonte, Lombardia e Veneto, pagando 150 euro a tonnellata, 50 di trasporto. Può invece produrre energia (biogas) e compost, risparmiare sui Tir, creare posti di lavoro. Ma che fatica invertire il rapporto tra spendere e guadagnare. Quando l’Anno zero dei rifiuti? Argomenti rifiuti 
Nessuno stop per il trasferimento ad Aosta del magistrato Antonio Ingroia. Lo ha deciso il Tar del Lazio, respingendo l'istanza cautelare presentata dal magistrato contro la delibera del Csm che ha disposto il suo ricollocamento in ruolo all'Ufficio giudiziario di Aosta con funzioni di pm. "Ai fini dell'accoglimento della domanda cautelare - si legge nell'ordinanza depositata dalla Prima Sezione Quater del Tar del Lazio - è necessaria la sussistenza di un pregiudizio concreto ed attuale, il quale, con riferimento al caso in esame, non appare connotato da gravità ed irreparabilità, ove riferito al trasferimento del magistrato in una sede che sarebbe stata, in ogni caso, diversa rispetto a quella di provenienza". I motivi di ricorso presentati da Ingroia che chiede l'annullamento della delibera con cui il Csm, l'11 aprile scorso, aveva disposto il suo trasferimento ad Aosta, e del decreto ministeriale del 16 aprile inerente sempre il passaggio del magistrato alla Procura del capoluogo valdostano, "non appaiono - sottolinea il Tar - allo stato, tali da far ritenere sussistenti con certezza i profili asserenti al 'fumus boni iuris' i quali potranno essere più compiutamente esaminati nella successiva fase di merito". I giudici amministrativi, dunque, dovranno fissare adesso una nuova udienza in cui discutere nel merito la questione: Ingroia, ex procuratore aggiunto di Palermo, era stato collocato fuori ruolo nello scorso autunno per rivestire un incarico Onu in Guatemala, ma poi, era rientrato in Italia candidandosi alle elezioni politiche come leader di 'Rivoluzione Civile'. Non risultando eletto, è tornato in Magistratura: scaduta l'aspettativa elettorale, il Csm ha ritenuto che Aosta fosse l'unica destinazione possibile per Ingroia, dato che si era candidato in tutte le circoscrizioni elettorali d'Italia". Contro la decisione di stasera del Tar, il magistrato può presentare ricorso al Consiglio di Stato. Argomenti giustizia csm tar antonio ingroia 
Chiude Fnac: da lunedì prossimo fino al 31 maggio, il megastore di via Luca Giordano terrà le saracinesche abbassate. Cinque giorni che saranno utilizzati per fare l’inventario. Il negozio dovrebbe riaprire il primo giugno con una nuova società che manterrà le insegne Fnac ma venderà elettrodomestici della Trony e rinuncerà al commercio di libri, cd e dvd. Dei 71 dipendenti del negozio, 38 saranno confermati e stanno facendo già colloqui e corsi. Incerto il futuro degli addetti alla vendita dei prodotti editoriali che al momento non rientrano nei piani dell’azienda. Per loro la speranza è che ci siano altre realtà interessate a investire e qualcosa si muove anche su questo versante. Emissari della Mondadori si sono presentati nei giorni scorsi in via Luca Giordano per “studiare” i locali e valutare un possibile investimento. Il confronto sarebbe già in fase avanzata, ma i lavoratori Fnac non vogliono commentare la notizia. Atteggiamento di prudenza da parte di chi vede a rischio il proprio posto di lavoro. La Mondadori potrebbe essere interessata a rilevare uno spazio nell’ambito del futuro shop e shop. La libreria Fnac in questi anni ha ottenuto un ottimo livello di vendite ed è diventata un punto di riferimento per la città anche grazie allo spazio forum che ha ospitato presentazioni di libri e dischi. Oltre a rappresentanti della Mondadori negli scorsi mesi si sarebbero presentati anche emissari di Feltrinelli ma la trattativa, al momento non sarebbe decollata. Intanto, i sindacati stanno valutando la possibilità della proclamazione dello stato d’agitazione dopo la notizia che da lunedì il negozio chiuderà per l’inventario. Nello store di via Luca Giordano ormai è rimasto ben poco per gli ultimi tre giorni di vendita. La merce è andata letteralmente a ruba dopo una settimana di sconti da liquidazione che termineranno domenica. Argomenti fnac 
