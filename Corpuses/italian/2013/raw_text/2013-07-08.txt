None Leggi i commenti I commenti dei lettori 
Sono almeno 13 le vittime accertate dell'incidente ferroviario avvenuto sabato a Lac-Megantic, in Canada. Tanti sono i corpi recuperati. Lo fanno sapere fonti ufficiali. L'incendio in queste ore è stato domato, ma il timore sempre più forte è che i 50 dispersi siano tutti morti. "Le fiamme sono estinte, ce l'abbiamo fatta", ha detto il capo dei  pompieri Denis Lauzon. La polizia ha spiegato che durante la notte non  sono stati in grado di esaminare una vasta zona del centro poichè l'area  era ancora troppo pericolosa. "E' molto rischioso andare lì, e i  pompieri hanno vietato l'accesso per ragioni di sicurezza. Vedremo cosa  possiamo fare nelle prossime ore", ha aggiunto il portavoce della  polizia Benoit Richard. Nella località del Quebec a 250 km da Montreal ieri è arrivato anche il primo ministro canadese Stephen Harper. "E' un disastro incredibile", ha affermato Harper dopo aver visitato la cittadina, spiegando che la scena della tragedia sembra una zona di guerra. Fra gli edifici distrutti dalle fiamme ci sono un bar, una biblioteca, negozi e abitazioni private. L'esplosione ha provocato l'interruzione della distribuzione di acqua corrente e l'evacuazione di oltre 2.000 dei 6.000 residenti. Per gli esperti resta da capire perchè almeno quattro cisterne del convoglio di 73 vagoni, fermo e senza conduttore, si siano sganciate, abbiano preso velocità e siano deragliate, trasformando Lac Megantic in un inferno di fuoco. E intanto si riaccende il dibattito sulla sicurezza del trasporto di greggio su rotaia. 
None Leggi i commenti I commenti dei lettori 
MILANO - Diventa francese il marchio, ma resta garantita la produzione e la qualità italiana. Anzi, Sergio e Pier Luigi Loro Piana sono convinti che grazie all’arrivo di Lvmh si creeranno notevoli sinergie capaci di dare al marchio una spinta in più, creando più occupazione e più posti di lavoro. Perché dopo sei generazioni avete deciso di passare la mano? La scelta è stata determinata dal timing, dal fatto che nel mondo il numero di ricchi e di persone alla ricerca di un esperienza di benessere sta aumentando senza precedente ed è difficile correre a questi ritmi per un’azienda come la nostra che realizza qualità senza compromessi. Ci siamo resi conto che avevamo un opportunità, ovvero il mercato che cresce, ma anche delle responsabilità nei confronti di un mondo inasprito dalla competizione. E così dopo anni che respingiamo tutte le offerte, per la prima volta abbiamo esaminato quella della famiglia Arnault, che come noi condivide tanti valori e che ha dimostrato con altre acquisizioni di grandi aziende come Bulgari o di realtà più piccole come Acqua di Parma, di saper creare valore senza snaturare le radici di un marchio. Ma non c’era una settima generazione in caso di farlo? In asse diretto abbiamo otto eredi, ma non è questo il punto. Lvmh ci ha rapprsentato una prospettiva migliore per Loro Piana, da cui l’azienda che non aveva bisogno, sarebbe uscita rafforzata. Insieme a Lvmh si crereanno importanti sinergie, basta pensare al segmento tessuti che rappresenta circa un terzo del nostro fatturato e che da domani potrà contribuire a tutti i marchi del gruppo. Ci sarà inoltre un supporto in più sulla distribuzione, sulla comunicazione e su tanti aspetti, senza che i nostri clienti si accorgano della differenza e senza intaccare con l’aumento delle produzione la qualità del nostro prodotto. La notizia ha sorpreso tutti, nessuno se l’aspettava... Perché è stata una trattativa veloce, c’è stato fin da subito grande sintonia su tutto e in meno di un mese abbiamo chiuso l’operazione. Arnault ha una visione e una capacità di intuire il dettaglio in cui ci siamo ritrovati, e tutto è diventato più facile. Arnault ha persuaso i Loro Piana, ma non è riuscito a fare breccia con i Dumas di Hermes, come mai? A questa domanda non sappiamo rispondere, la nostra esperienza con la famiglia Arnault è stata molto positiva e anche per l’Italia questa sarà un operazione positiva perché si crereanno più posti di lavoro e più impiego in azienda. Ma non è che in Francia sono più bravi a fare sistema e a difendere i loro marchi? Direi che è Lvmh, che è il colosso mondiale del lusso, è il campione nel fare sistema e nell’integrare tanti marchi molto diversi tra di loro. per questo direi che i francesi sono più bravi degli italiani. Nessun gruppo italiano ha offerto a Loro Piano le potenzialità di Lvmh, e non mi riferisco alla cifra, ma alle prospettive. E voi cosa farete con due miliardi, nuova industria una seconda Loro Piana? Se avessimo voluto fare una seconda Loro Piana, non avremmo venduto la prima. Quello che è stato creato in tante generazioni non si può rifare dall’oggi all’indomani. Finora abbiamo solo e sempre pensato alla nostra azienda, ora dovremo trovare come reinvestire anche in altro, insieme ai nostri figli e alla nostra famiglia. Argomenti loro piana lvmh intervista sergio loro piana 
None Leggi i commenti I commenti dei lettori 
I diportisti fischiano, i delfini saltano.  Durante un giro in barca, un  gruppo di persone incontra un branco di  delfini al largo di Ischia. GUARDA IL VIDEO /Il ballo dei delfini I  delfini offrono uno spettacolo di salti e  tuffi a chi applaude e fischia  dall'imbarcazione. (Immagini di Carmine De  Gregorio) 
None Leggi i commenti I commenti dei lettori 
