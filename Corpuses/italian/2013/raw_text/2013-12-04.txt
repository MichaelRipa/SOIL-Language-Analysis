"L'ho fatto per te, amore mio". Poche frasi che potrebbero svelare il retroscena e il possibile movente di un delitto che ha scosso, per la sua ferocia, l'opinione pubblica. È tutto riportato in un messaggio ritrovato a casa dell'assassino della farmacista di Blufi. "Per te, amore mio". Una confessione scritta poco prima che scattassero le manette ai polsi di Angelo Porcello, reo confesso dell'omicidio di Giuseppina Jacona, uccisa per soldi dieci giorni fa. La missiva lascia trasparire non certo il profilo di un uomo spietato ma quello di un uomo soggiogato e manipolato. Una lettera scritta che è anche una dichiarazione d'amore, un amore impossibile per una trentacinquenne legata da stretti vincoli di sangue con l'assassino. Sarebbe stata lei a spingerlo prelevare i risparmi, 250 mila euro, della farmacista di Blufi. Lei è una giovane donna, sposata e con figli, della quale il Porcello si sarebbe infatuato al punto che, per garantirsi un futuro con lei, avrebbe seguito il suggerimento di commettere la rapina poi sfociata nell'omicidio. Questa è l'ipotesi privilegiata dagli inquirenti, coordinati dal pm Vincenzo Cefalo della Procura di Termini Imerese, una pista che stanno valutando con attenzione. L'assalto alla farmacia di Blufi appare come un piano studiato nei particolari e per questo i militari stanno vagliando la posizione della donna alla quale Angelo Porcello si rivolge nella lettera. Una cosa è certa, il pregiudicato era ben informato, sapeva che l'anziana farmacista custodiva in casa un discreto gruzzolo, un tesoretto in quella modesta abitazione di corso Italia dove pochi avevano accesso, ad eccezione di un anziano signore che solitamente aiutava Giuseppina Jacona nelle pulizie. Un delitto non d'impeto, dunque, come si era pensato nei primi momenti, non una reazione violenta al diniego della donna a rivelare il nascondiglio del malloppo, ma un piano premeditato. In un piccolo borgo agricolo come Blufi, poco meno di mille anime, dove ci si conosce tutti, in molti avevano notato che l'anziana farmacista non era una frequentatrice abituale dell'unico istituto di credito presente o dell'ufficio postale del paese. E in molti sapevano o immaginavano che la donna custodisse i guadagni della farmacia in casa. Sospetti e congetture che non sono di certo sfuggiti a un pregiudicato come Porcello e ai suoi complici. L'uomo ha aspettato il momento opportuno per agire. Ha atteso la visita dei carabinieri, una delle tante che quotidianamente riceveva per evitare che violasse i domiciliari. Poi, forse approfittando dell'ingenuità del suo giovane complice, il nipote acquisito, Gandolfo Giampapa, ha puntato al colpo grosso. Il caso ha voluto che l'arrivo tempestivo dei militari della stazione di Petralia Soprana, avvisati da alcuni cittadini, abbia fatto saltare i piani dell'assassino che è riuscito ad arraffare appena 14 mila euro, briciole a confronto dei 250 mila, in banconote da 50 e 100 euro, ritrovati dai carabinieri in due scatole di scarpe dentro un armadio. Se il "colpo grosso" fosse andato a buon fine, Porcello aveva pianificato anche una sua fuga all'estero: sarebbe scappato lontano con la giovane amante. Argomenti blufi 
None Leggi i commenti I commenti dei lettori 
MILANO – Con qualche patema di troppo, l’Inter supera (3-2) il Trapani e approda agli ottavi di finale di Coppa Italia. Dopo aver dominato in lungo e in largo nel primo tempo, chiuso sul 3-0, i nerazzurri sono calati mentalmente nella ripresa concedendo il fianco ai volenterosi ospiti che sono andati vicinissimi nel finale a confezionare un’impresa che avrebbe avuto del leggendario. Al prossimo turno, il 9 gennaio, l’Inter sfiderà ora al Friuli l'Udinese. APRE GUARIN, POI A SEGNO BELFODIL E TAIDER - I nerazzurri sbloccano subito (4′) il risultato, con un pizzico di fortuna: una punizione rasoterra da 25 mt di Guarin colpisce prima il palo e poi la schiena di Marcone che, involontariamente, infila il pallone nella propria porta. La reazione del Trapani è inesistente e l’Inter ne approfitta per raddoppiare al 40’ con un bel tocco al volo sul primo palo di Belfodil su cross dalla sinistra di Pereira. I siciliani barcollano e, dopo 4’, incassano anche il 3-0: Iunco atterra ingenuamente in area Guarin e consente anche a Taider di entrare nel tabellino dei marcatori. IL TRAPANI SFIORA L'IMPRESA – Sembra finita e, invece, nella ripresa esce fuori il Trapani. I siciliani tirano fuori l’orgoglio e, al 54’, riducono le distanze con Caccetta che, lanciato in area da una lunga rimessa laterale di Iunco, batte Carrizo con un preciso destro in diagonale. Gli uomini di Boscaglia prendono fiducia, e dopo aver impensierito Carrizo con un paio di conclusioni imprecise di Ciaramitaro e Basso, segnano il 3-2, al 90’, con il subentrato Madonia che riprende una corta respinta della difesa nerazzurra e infila l’angolo più lontano con un preciso destro in diagonale di controbalzo. Il Trapani ci crede, si riversa tutto in avanti ma nel recupero non riesce a costruire l'occasione per pareggiare. E l'Inter tira, così, un sospiro di sollievo. MAZZARRI CONTRARIATO – Non contento, inevitabilmente, Walter Mazzarri: ''Sono situazioni che ci devono far riflettere, perché nel calcio non c'è mai niente di scontato. Nell’intervallo, avanti di tre gol, avevo detto ai ragazzi di far girare la palla e di gestire la situazione, ma quando si molla la concentrazione possono succedere certe cose, e poi volevo far esordire dei ragazzi, pensavo fosse l'occasione giusta. Non bisogna mai sottovalutare nulla''. Mazzarri è convinto che questa partita ''servira’ da riflessione per la nostra crescita, tante leggerezze non si devono più verificare. Belfodil ha segnato? Bene, nel primo tempo fin quando siamo stati concentrati è andata bene, ma appena cala l'attenzione si può prendere gol da tutti, e su questo aspetto dobbiamo migliorare''. Argomenti inter coppa italia Leggi i commenti I commenti dei lettori 
Oltre novecento indirizzi per raccontare come si mangia in città e in regione. Sono i "Ristoranti di Torino e del Piemonte", la guida di Repubblica che esce in edicola nella sua seconda edizione, curata da Leonardo Bizzaro con Stefano Parola. Tante più indicazioni, lo scorso anno erano 760, ma soprattutto un ventaglio di novità. Perché la guida non vuole solo suggerire dove andare a nutrirsi, dai ristoranti stellatissimi alle pizzerie e ai kebabbari, ma anche dove acquistare le materie prime per cucinare da sé. Partiamo dai capitoli più tradizionali, i locali ovviamente  -  245 a Torino e in Piemonte  -  che sono in buona parte quelli raccontati di sabato in sabato sull'edizione torinese di Repubblica nella Pagina del Gusto, con le recensioni di Marco Trabucco, Cavallito & Lamacchia. Luca Iaccarino. Da quelle righe è partita la guida dello scorso anno, ancora da quelle è partita questa edizione. Ai locali suggeriti sul giornale se ne sono aggiunti nel corso dei mesi tanti altri, le pizzerie, gli etnici visitati da Tomaso Clavarino e ancora nuovi locali, soprattutto nel resto della regione, scovati dall'instancabile Leo Rieser, che si è accollato anche il compito di scegliere quelle botteghe del gusto che ancora mantengono una diversa qualità rispetto alla globalizzazione del supermercato. Ma tra le novità c'è il capitolo dedicato ai mercati rionali, dove nasce la cucina casalinga come quella di qualsiasi ristorante, dai più economici ai grandi: se n'è occupato Jacopo Ricca, che li ha visitati uno per uno e ne ha scelti una ventina  -  con le fotografie di Alessandro Contaldo  -  i migliori per i banchi alimentari, degli oltre quaranta che vivono o sopravvivono a Torino. Altra novità sono i caffè storici, a Torino e fuori, che si affiancano alle gelaterie suggerite da Guido Andruetto. A chiudere, la mission impossible di Bruno Boveri, che ha raccontato 228 produttori di vino e 25 birrifici artigianali, scegliendo per ognuno la bottiglia da consigliare, la migliore per originalità, rapporto qualità-prezzo, o rispetto della tradizione. Questi sono i "Ristoranti di Torino e del Piemonte 2014", la guida che sarà presentata questa sera alle 18 al piano superiore di Eataly Lingotto (Museo Carpano), con il buffet offerto dai quattro cuochi di Il Bastimento, Al Garamond, Slurp e La Tana del Re. Argomenti guida eataly lingotto 
LONDRA – Successi di Arsenal, Chelsea, Liverpool e Manchester City, inaspettata sconfitta casalinga per il Manchester United contro l’Everton nella 14/a giornata della Premier League. La squadra di Wenger, prossima avversaria del Napoli in Champions League, batte con facilita’ (2-0) l’Hull grazie ad un gol per tempo di Bendtner ed Ozil e conserva saldamente la testa della classifica. CHELSEA E CITY NON MOLLANO – Alle sue spalle, continua ad inseguire il Chelsea di Mourinho che batte a domicilio il Sunderland di Giaccherini, Borini e Dossena per 4-3 (doppietta di Hazard, Lampard e autogol di Bardsley) e resta a -4. Vince fuori casa anche il City (2-3 con il West Bromwich con reti di Aguero e doppietta di Toure e qualche rischio nel finale) mentre cala il pokerissimo il Liverpool che travolge 5-1 il Norwich con una quaterna di Suarez. EVERTON, IMPRESA AD OLD TRAFFORD – Un sinistro in diagonale di Oviedo a 5′ dalla fine condanna lo United alla sconfitta casalinga contro l’Everton. I Toffies interrompono, così, una serie dei Red Devils che durava da 12 gare ufficiali e centrano un’impresa che non gli riusciva da 21 anni. Sorride anche il Tottenham che vince in rimonta il derby con il Fulham a Craven Cottage grazie a un gol di Holtby a 8’ dal termine. Bene l’Aston Villa, che s’impone per 3-2 sul campo del Southampton, e lo Swansea che batte con un perentorio 3-0 il Newcastle di Santon. Infine match senza reti tra Stoke e Cardiff. PSG, CLAMOROSO CROLLO CON L’EVIAN – In Francia, cade clamorosamente il PSG che mette fine a un’imbattibilità che durava, complessivamente, da 36 partite ufficiali (26 in Ligue 1), incassando la prima sconfitta stagionale sul terreno dell’Evian. Prova irriconoscibile degli uomini di Blanc che dopo aver sciupato almeno un paio di ghiotte occasioni nel primo tempo, si sono fatti sorprendere in contropiede, nel finale, dalle reti di N’Sikulu e Sougou. TORNANO A SPERARE LILLE E MONACO – Un risultato che rimette in piena corsa per il titolo il Lille e il Monaco di Ranieri, vittoriosi ieri negli anticipi, ora rispettivamente solo a -1 e a -2 dalla vetta. Per il resto, da registrare tre vittorie in trasferta: il Bordeaux ha vinto di misura sul campo del Guingamp (0-1), il Lorient ha espugnato Montpellier (0-2), mentre il Reims ha violato il campo del Sochaux (0-2). Il Rennes batte in casa il Saint Etienne (3-1), pari 1-1 tra Ajaccio e Bastia. Argomenti calcio inglese calcio francese arsenal manchester united paris saint germain Leggi i commenti I commenti dei lettori 
WINTER GARDEN - Uno studente di 15 anni è stato gravemente ferito, a colpi di pistola, davanti a un liceo di Winter Garden, in Florida. Colpito sia al volto che allo stomaco. Secondo i media americani, il ragazzo è stato ferito durante un litigio con un altro studente, in un campetto di calcio. Ora è ricoverato in condizioni critiche. La polizia si è messa alla ricerca di un ragazzo di colore, con la maglia rosa. E un 'sospetto' è stato fermato: è un ragazzo di 17 anni, Jamorian Eddie Patrick Bell, fermato a 7 chilometri dalla scuola. 
Il quotidiano spagnolo Marca ha intervistato il centrocampista della Fiorentina Borja Valero. "Non mi aspettavo di indossare la fascia di capitano col Verona - dice Borja - il mister me l'ha detto prima di partire verso lo stadio e sono stato molto orgoglioso. Avevo fatto il capitano soltanto nelle giovanili del Real Madrid. Questa squadra però non ha bisogno di qualcuno che motivi gli altri, ho solo cercato di incoraggiare i miei compagni più giovani". Poi Borja mette in chiaro che non c'è stata nessuna polemica sul rigore che gli avrebbe permesso di segnare la tripletta contro il Verona: "Non mi ha neanche sfiorato la mente questa idea perché Rossi è in lotta per la classifica marcatori ed era giusto che lo battesse lui. Sono molto contento della mia doppietta, sto segnando più spesso e spero di battere il mio record che è di 5 gol stagionali". D'altronde Valero conosce alla perfezione Giuseppe Rossi: "Sono molto felice per Pepito, è di nuovo protagonista. Questo non mi sorprende perché è un giocatore unico. Quando i dirigenti mi hanno chiesto un parere su di lui ho detto loro che se anche fosse tornato alla metà di come era prima sarebbe già stato più forte della gran parte dei calciatori in circolazione. La coppia con Gomez sarà molto forte, con lui avremo un punto di riferimento in attacco e Giuseppe potrà giocare alle sue spalle trovando la sua posizione ideale". E sulla nazionale spagnola? Del Bosque non lo convoca dal 2011, amichevole contro gli Usa: "Cerco di non pensarci perché so che è molto difficile essere convocato. Io in nazionale italiana? Non credo sia possibile, non ho nessuna parentela con origini italiane e penso che comunque dovrei stare almeno 5 anni in Italia per ottenere la doppia cittadinanza. Non farei in tempo per il prossimo Europeo. In Serie A ho trovato il mio mondo e con la Fiorentina vogliamo lottare per la Champions League e provare ad andare più lontano possibile in Europa League. Domenica c'è la sfida con la Roma, l'anno scorso ci hanno battuto tre volte su tre. Spero che possa arrivare la nostra prima vittoria, che sarebbe anche la loro prima sconfitta in questa stagione". 
L'assessore alle Politiche giovanili e Trasparenza della Regione Puglia, Guglielmo Minervini, è rimasto ferito in maniera lieve in serata dopo essere stato investito da un'auto. Alla guida, una 31enne risultata positiva al test dell'etilometro. L'episodio è avvento in via Oberdan, a Bari. Insieme con Minervini si trovava un ex consigliere comunale di Altamura, anche lui travolto dalla vettura. Entrambe le vittime hanno riportato un trauma cranico e sono ricoverate nel Policlinico di Bari per accertamenti. La donna, alla guida di un'Alfa 146, è stata trasferita al comando di polizia municipale. Sul posto è intervenuto il personale del 118 che ha accompagnato i feriti al Policlinico di Bari. Argomenti incidenti stradali guglielmo minervini 
