Andò in coma nel 1997 per aver ingerito una dose di metadone mentre era nel carcere di San Benedetto ad Arezzo. Oggi il tribunale di Firenze ha condannato il ministero della Giustizia a risarcire il detenuto, all'epoca dei fatti trentenne, con 1 milione e 600 mila euro. "Una sentenza - ha dichiarato l'avvocato Luca Fanfani, legale dell'uomo - che ha puntato ildito sul fatto che la struttura carceraria deve garantire l'incolumità del detenuto, evitando che ingerisca eroina o altre sostanze e, in caso di somministrazione di medicinali, ciò deve essere fatto in maniera corretta". Il trentenne, secondo quanto ricostruito nell'indagine, soffriva di tossicodipendenza e ingerì il metadone datogli dagli agenti penitenziari probabilmente assumendo anche dell'eroina che era riusciuto a portarsi in cella. Subito dopo il giovane andò in coma per un lungo periodo di tempo, riportando una lesione cerebrale che lo ha costretto sulla sedia a rotelle. 
È LA PRIMA volta che accade in Italia: dopo la partecipazione di Silvio Berlusconi alla prima puntata de Lo Spoglio , trasmissione di Sky Tg24 condotta da Ilaria D'Amico, le affermazioni dell'ex premier sono state sottoposte all'analisi del fact checking, metodo attraverso il quale le dichiarazioni del Cavaliere sono state 'verificate' in tempo reale grazie alla collaborazione con la Facoltà di Economia dell'Università degli Studi di Roma Tor Vergata. Questo il risultato. Berlusconi: "Monti ha aumentato di 3 punti la pressione fiscale. Mai successo". Fact-checking: Parzialmente vero. È aumentata di 2,6. E ci sono stati aumenti maggiori negli anni precedenti. Berlusconi: "Miei governi hanno sempre tenuto i conti in ordine e mai aumentato le tasse". Fact-checking: Non vero Berlusconi: "Da miei governi leggi tutte a favore di maggiore civiltà della giustizia, sempre approvate da Consulta e Corte Europea". Fact-checking: Non vero. La Corte Costituzionale ha parzialmente bocciato sia il "Legittimo impedimento" che il "Lodo Alfano". Berlusconi: "Se cambiamo la Costituzione in 5 anni si risparmiano 80 miliardi sugli 800 di spese dello Stato". Fact-checking: (prende in esame ovviamente solo le cifre, non le promesse): Vero. La spesa per la macchina dello Stato è 800 miliardi. In generale, il Fact-checking ha portato alle seguenti risposte: Berlusconi ha detto tre cose vere, una parzialmente vera e due sicuramente non vere. Argomenti elezioni politiche 2013 Leggi i commenti I commenti dei lettori 
Sono state consegnate, al Dipartimento della sanità pubblica veterinaria, 24mila firme raccolte in appena sessanta giorni dall'associazione Freccia 45, per richiedere di non rinnovare più a Harlan, multinazionale dell'allevamento e della compravendita di animali per i laboratori di vivisezione, i permessi erogati ogni anno che consentono di importare dall'estero un gran numero di soggetti destinati agli esperimenti. Il gruppo infatti, statunitense ma con sedi in ogni continente, rifornisce gli stabulari di un'impressionante quantità di scimmie, cani, conigli, ratti, topi, criceti e altre specie, allevati se non acquistati in paesi dove, come spesso ad esempio accade per i macachi, gli animali vengono catturati in natura. Oltre alle sottoscrizioni, che crescono di ora in ora poiché la petizione online http://www. change. org/noharlan?utm_source=share_petition&utm_medium=url_share&utm_campaign=url_share_before_sign rimane attiva, stamattina la presidente di Freccia 45 Susanna Chiesa, il rappresentante legale dell'associazione Aldo Benato e  Massimo Tettamanti, chimico e coordinatore europeo di I-Care (centro internazionale dedicato alla sperimentazione alternativa), hanno inoltre depositato una lunga e circostanziata istanza, in cui si esaminano le ragioni alla base del sentimento antivivisezionista, sempre più diffuso e supportato da buona parte del mondo scientifico. Fra gli altri aspetti, il dossier approfondisce i seri rischi di zoonosi, circa duecento secondo l'Università di Bologna, che gli animali avviati alla sperimentazione possono trasmettere all'uomo. "Il Ministero ci ha confermato l'inesistenza di zone di quarantena nei nostri aeroporti," dice Susanna Chiesa "dunque non è affatto difficile che gli esemplari introdotti in Italia possono trasmettere virus, batteri e micosi pure alle persone. Ricordiamo il ceppo di ebola che negli anni 90 si introdusse nel nostro Paese arrivando fino a Siena." Mentre il fascicolo dovrebbe finire nelle mani del Ministro e presso il Consiglio Superiore di Sanità, sabato prossimo in quindici città europee avranno luogo manifestazioni per contestare l'operato di Harlan, che oggi punta molto sugli animali geneticamente modificati, incluso il presidio previsto a Correzzana, proprio di fronte agli stabilimenti. LEGGI L'ARTICOLO PRECEDENTE 
LIPARI  - Ufficialmente non se ne parla. Anche se, nella giornata di oggi, in prefettura a Messina si è parlato anche di questo: un piano di evacuazione per sfollare l'isola di Stromboli. Mobilitati, sulla carta, sia Marina militare che compagnie di navigazione private. C'è  il rischio che la situazione a Stromboli possa precipitare. D'altro canto, sia i vulcanologi sia gli stessi politici, si rendono conto che "la situazione a Stromboli potrebbe evolversi nel modo peggiore. Dobbiamo essere pronti ad ogni evenienza. Di certo - assicurano gli esperti - la nostra materia non è scientificamente perfetta, però, è anche vero, che i segnali che riceviamo non sono del tutto rassicuranti. Speriamo che la situazione possa rientrare". GUARDA / Lo Stromboli torna a fare paura Dal canto suo, il sindaco di Lipari, Marco Giorgianni si affretta a dire che "pur se la situazione è sotto controllo, ho delle obiettive difficoltà. Visto che è stato revocato lo stato di emergenza a Stromboli già alla fine dell'anno scorso, non sappiamo come poter impiegare i fondi per le emergenze. D'altra parte, non ho nemmeno la possibilità di poter impedire l'accesso al cratere. Certamente non posso chiudere l'isola, ci andrebbe di mezzo l'economia dell'intero arcipelago. Pertanto - continua Giorgianni - ho bisogno che chi di competenza mi dia delle disposizioni precise. Non possiamo essere abbandonati soprattutto in questi momenti". LEGGI / Stromboli, gli isolani sono in allarme C'è anche da sottolineare che proprio qualche ora fa a Stromboli si è verificato un altro crollo. In buona sostanza, la lava ormai accumulata da anni ha bisogno di "trovare una via d'uscita". Il che, potrebbe significare che ha bisogno di altri varchi, altri spazi che probabilmente, potrebbero (ma il condizionale è d'obbligo) aprirsi in qualche costone dell'isola. In effetti, il vero pericolo è proprio quello. 
La foto mostra la catena tra Monte Leco e Monte Croce delle Figne innevata dopo il transito, nella giornata di domenica, del primo fronte perturbato atlantico accompagnato da un impulso di aria artica che ha abbassato notevolmente la temperatura. Proprio l'aspetto termico è quello che più ha rispettato le attese (lunedì mattina la rete dell'Associazione ligure di Meteorologia segnalava minime comprese, sul litorale di Centro e Levante fra 4° e 6°); dal punto di vista precipitativo sarebbero servite le piogge più intense pronosticate per far fermare la neve al di sotto di quei 400 metri che rappresentano la quota a cui attualmente si trova il manto bianco (e, comunque, sui versanti più esposti ai venti settentrionali) sul lato costiero della regione, mentre in entroterra ci sono stati accumuli fino a 20 centimetri fra le valli del Trebbia e dell'Aveto. LE VIDEOPREVISIONI La giornata di lunedì, con un cielo irregolarmente nuvoloso, qualche addensamento ogni tanto più compatto accompagnato da pioggia o rovesci con nevischio (come in serata fra alta Val Bisagno e Fontanabuona),  ha rappresentato la prova generale di quanto ci dobbiamo attendere, sulla nostra regione, sino alla fine della settimana. "Saremo infatti governati da due elementi  sottolinea Achille Pennellatore di Meteo Portosole Sanremo  Una depressione mobile sul Mar Tirreno e una goccia di aria fredda in quota in discesa dalla Valle del Rodano daranno vita a un periodo di particolare instabilità fra transiti nuvolosi associati a piovaschi e nevicate anche a quote molto basse e schiarite talvolta ampie, addirittura di un'intera giornata, ma assolutamente inaffidabili". A determinare gli eventi, davvero difficilmente predicibili nella loro scansione temporale, saranno dunque la posizione e la profondità del minimo depressionario rispetto alla Liguria, l'azione eventuale della Tramontana Scura che trasporta il freddo padano sul Mar Ligure amplificando la portata dei fenomeni precipitativi, la temperatura in quota e la forza della pioggia stessa. L'ANALISI IN DETTAGLIO Per quanto "ballerini", in una configurazione come detto particolarmente evolutiva e dinamica, i modelli dei centri meteo convergono sulla probabilità che tra martedì pomeriggio e mercoledì mattina si ricreino le condizioni ideali per piogge anche moderate e neve sopra i 400 metri sul centro della regione (ma anche quasi sul litorale, in caso di combinazione Tramontana Scuraportata della pioggia) e altri 2030 centimetri di manto bianco in entroterra. Niente di più che la normalità di un inverno finora ben poco incisivo. 
Una Medaglia d'oro al merito civile per l'impegno di cittadini, amministratori e istituzioni locali nel soccorso ai naufraghi della nave Costa Concordia. Il riconoscimento è stato conferito dal presidente della Repubblica Giorgio Napolitano ai Comuni di Isola del Giglio e Monte Argentario. A consegnare la medaglia il ministro Anna Maria Cancellieri, che sarà al Giglio martedì alle 11.15. "Una comunità dal cuore grande vedrà universalmente riconosciuti valori come solidarietà, accoglienza e rispetto - ha detto il sindaco del Giglio Sergio Ortelli -  che sono quelli che guidano il nostro animo isolano silenzioso e laborioso e hanno guidato i gesti semplici di quella notte". Il conferimento da parte del presidente della Repubblica Giorgio Napolitano della medaglia d'oro al merito civile - afferma Ortelli - rappresenta il più alto riconoscimento per la storia della nostra comunità." 

"Mi scuso, intendevo dire presenze positive nello spogliatoio". Il presidente del Milan, Silvio Berlusconi si scusa con Mario Balotelli per la definizione di 'mela marcia' che - spiega in una intervista a Sky - non era diretta a lui ma espressa in un contesto generale. "Il rapporto con Allegri - aggiunge il patron rossonero - continua in futuro". Il mercato? "Galliani ha individuato possibili acquisti deve fare in fretta spero riesca a portarli già a gennaio". "Non ho mai sentito di un'apertura ad una trattativa per Balotelli da parte di nessuno della mia società - afferma -. Nè Allegri o Galliani me ne hanno parlato come un nostro obiettivo". Sul possibile arrivo di un giocatore di livello in questo mercato di gennaio, Berlusconi risponde: "io spero di sì. Sto tormentando Galliani perchè individuati dei possibili acquisti, li porti a termine entro il termine della campagna acquisti di gennaio. Ma non posso fare nomi, perchè Galliani me lo impedisce. Mi ha detto, 'Presidente niente nomi se vogliano riuscirci'". Il presidente del Milan, infine, esclude che possa partire Abate. "Credo proprio di no. E' un nostro terzino ed è molto stimato. E' il terzino della Nazionale italiana e vogliamo tenerlo al Milan". Leggi i commenti I commenti dei lettori 
La famiglia K avrà presto una casa. La raccolta fondi lanciata da Piazza  Grande ha colpito nel segno, i bolognesi hanno risposto in massa all'appello  di solidarietà. In 32 giorni sono stati raccolti oltre 7.800 euro (per la  precisione 7.757) che serviranno  alla famiglia per pagare l'affitto di un  appartamento per un anno, in attesa di riuscire a mantenersi. In tutto sono  arrivate 114 donazioni tra conti online e bonifici postali. Da chi ha donato  un euro a chi diverse migliaia. La famiglia K è la prima ad essere  ospitata in un dormitorio pubblico, a Bologna. Sono stati inseriti nel piano  freddo del Comune e vivranno lì fino a marzo, insieme ad quattro famiglie,  con in tutto 12 bambini. Prima di arrivare in dormitorio la famiglia K ha  passato un anno a peregrinare tra parenti e amici, poi ha abitato per due  mesi in un arco della città, finché in ottobre non è stata presa in carico  dai servizi sociali. "Per dei bambini vivere in un dormitorio può  essere molto traumatico. Il rischio è di coltivare tanti piccoli  futuri assistiti”, spiega Alessandro Tortelli, presidente dell'associazione  che ha lanciato la campagna. Anche sul fronte dei costi,  potrebbe convenire. “Alloggiare una famiglia di sei persone in un  dormitorio, al Comune indicativamente costa 1.800 euro al mese, tra costi diretti  e indiretti, cioé tra le spese vive che il pubblico spende per  quelle persone e le spese che servono al mantenimento della struttura.  Pagare un affitto ne costerebbe 500, quindi un terzo, e permetterebbe  di perseguire meglio la via dell'autosufficienza futura”, spiega  Tortelli. Il passo successivo adesso sarà la ricerca dell'appartamento.  "La casa ancora non l'abbiamo individuata - dice  Tortelli - ma da  domani inizieremo a prendere dei contatti con i privati interessati  per cercarla". Nelle intenzioni dell'associazione questa potrebbe  essere la prima tappa della creazione di un'agenzia di housing  sociale cittadina. La Fondazione Del Monte ci crede e ha già messo sul  piatto 20mila euro per la causa. 
SASSARI – Con una prestazione perfetta, Sassari  travolge (96-66) i campioni d’Italia del Montepaschi Siena e chiude da solo al  2° posto il girone d’andata. Un successo mai in discussione con i toscani che  hanno saputo reggere un solo tempo prima di arrendersi incondizionatamente,  forse anche per stanchezza dopo l’impegno in Eurolega contro il Khimki. Era dai  playoff del 2001 (95-56 in gara-3 dei quarti contro la Fortitudo Bologna) che  Siena non incassava una sconfitta di tali dimensioni. IN COPPA ITALIA SFIDA SASSARI-BRINDISI - Con questa  vittoria Sassari si è garantita, così l’opportunità di sfidare Brindisi nei  quarti di finale di Coppa Italia mentre Siena se la vedrà con Reggio Emilia. Gli  altri quarti di finale saranno Varese-Milano e Cantù-Roma. VANUZZO E DIENER CAMBIANO LA GARA – Il Montepaschi  nel primo quarto è stato tenuta in piedi da Sanikidze e Brown, autori di 15 dei  17 punti di squadra. A far cambiare passo al Banco Sardegna hanno pensato  Vanuzzo e Diener che, con due triple consecutive, hanno avviato il parziale di  10-0 che è valso il 27-17 a inizio di secondo quarto e poi, pochi minuti dopo,  si sono ripetuti confezionando un nuovo break di 11-0 che ha issato i sardi sul  +18 (42-24). SASSARI AVANTI ANCHE DI 36 PUNTI - Il Montepaschi  ha avuto un ultimo sussulto risalendo, grazie a Eze e Brown fino al 42-33 poi,  dopo l’intervallo, Sassari ha dato il via ad un vero e proprio show che l’ha  portata ad arrivare fino al massimo vantaggio di +36, firmato dalle triple di  Sacchetti (15 punti alla fine con 5/5 al tiro) e da Diliegro (86-50). A questo  punto i padroni di casa hanno rallentato, consentendo agli ospiti di limitare i  danni (96-66). BANCO SARDEGNA SASSARI-MONTEPASCHI SIENA 96-66 (19-17, 47-33, 74-46) Sassari : Devecchi 5, Thornton 5, Ignerski 7, Diener T.  12, Sacchetti 15, Spissu, Diener D. 10, Vanuzzo 15, Pinton 3, Diliegro 6, Easley  18. All. Sacchetti. Siena : Brown 13, Eze 7, Carraretto 2, Rasic ne, Kangur  8, Sanikidze 12, Ress 4, Lechthaler 2, Janning 5, Hackett 10, Moss 3. All. Banch Aribtri: Luigi Lamonica, Marco Giansanti e Mark Bartoli Note - Tiri da  due: Sassari 19/35, Siena 12/33. Tiri da tre: Sassari 14/24, Siena 9/28. Totale  tiri: Sassari 33/59 Siena 21/61. Tiri liberi Sassari 16/19 Siena 15/18.  Rimbalzi: Sassari 33 - Siena 27. Usciti per falli: nessuno. Spettatori: 4532  Incasso: 70.850 (compresi abbonati) Leggi i commenti I commenti dei lettori 
