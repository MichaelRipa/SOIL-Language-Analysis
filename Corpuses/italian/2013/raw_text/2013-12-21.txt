TEHERAN - Per atterrare a Teheran l'Airbus dell'Aeronautica militare italiana si infila in quella spessa marmellata di smog e polvere di deserto spalmata su quasi tutta la città. E' il primo aereo di Stato italiano che arriva in Iran da mesi e mesi, con a bordo il primo ministro degli Esteri italiano che visiti il paese da ben 10 anni. Emma Bonino ha scelto la vigilia di Natale per la sua missione più importante, quella di venire a parlare di persona a Teheran con la nuova dirigenza iraniana, col presidente Rouhani e il ministro degli Esteri Zarif. Aveva già incontrato a Roma il suo collega per poche ore alla vigilia del vertice di Ginevra che ha sbloccato il negoziato sul nucleare iraniano. Dieci anni di sanzioni economiche dell'Onu, degli Stati Uniti e dell'Unione europea hanno messo in crisi il sistema economico iraniano. "Ma la vera botta gliel'ha data la politica economica di Ahmadinejad, che ha minato il paese quasi più delle sanzioni", sostengono i diplomatici italiani che accompagnano la Bonino. Il ministro italiano è qui per continuare ad alimentare quel canale si dialogo che la stessa amministrazione Obama ha aperto col governo Rouhani: dialogo per abolire le sanzioni in cambio di una vera rinuncia dell'Iran a un programma nucleare che sembra servire solo alla bomba nucleare. Ma il ministro ha un messaggio per il futuro prossimo, più immediato: la necessità di bloccare la guerra in Siria. Al presidente Rouhani e al ministro degli Esteri Zarifi (che incontra oggi domenica) chiederà una "una assunzione di responsabilita" sulla crisi siriana e nell'intera regione. "In Siria è in corso una catastrofe umanitaria che non ha pari in tempi recenti: non ci sono accenni di una diminuzione delle violenze e raramente la comunità internazionale ha dovuto far fronte a 6 milioni di rifugiati e sfollati. Nessun Paese può risolvere questa crisi da solo. La soluzione è politica, quella militare è impensabile, ma occorre un'assunzione di responsabilità regionale". Il ministro italiano non ricama più del necessario su un punto che per il momento non convince ancora gli americani e soprattutto i loro alleati regionali sauditi: l'Italia chiede che l'Iran venga invitato alla conferenza di pace di Ginevra sulla Siria. "E' uno dei responsabili della guerra per il sostegno ad Assad, deve essere coinvolto nella ricerca della pace", dicono alla Farnesina. Ma ieri la Bonino non ha commentato apertamente il fatto che l'inviato Onu Brahimi per il momento non abbia invitato Teheran a Ginevra. "Io continuo a credere che la responsabilizzazione dell'Iran nella crisi siriana sia importante, che questo avvenga in maniera diretta o indiretta è da vedere, e comunque deve essere una decisione collettiva, condivisa da tutti". Sul nucleare il negoziato è in un momento delicatissimo: a Ginevra un mese fa è stato raggiunto un accordo provvisorio che prevede che entro 6 mesi si raggiunga un accordo definitivo. Ma sia gli ultrà conservatori iraniani sia la destra repubblicana Usa (assieme a pezzi dei democratici) spingono perché lo scontro continui. In Iran c'è buona parte dell'apparato militare, di sicurezza, parte dei gruppi politici conservatori che hanno tutto da guadagnare in uno stato permanente di guerra più o meno fredda con l'America e i paesi del Golfo che all'America hanno sempre chiesto aiuto. Negli Usa da una parte la maggioranza dei repubblicani non vuole concedere a Obama nessuna possibilità di successo. E molti democratici temono che i legittimi timori di Israele ("gli iraniani fingono, avranno l'abolizione delle sanzioni e continueranno a lavorare al programma nucleare") siano più che giustificati. Per questo Emma Bonino dice chiaramente che "siamo in un momento molto fragile, chi si oppone a un accordo è molto attivo, non bisogna fare errori trattici o di nervosismo eccessivo. Bisogna tenere i nervi a posto, chi ha la consapevolezza ha il dovere di essere più disciplinato degli altri. Ci sarà bisogno di tempo, anche se abbiamo poco tempo. Gli ostacoli sono molti, e c'è chi lavora contro". Ieri la Bonino ha incontrato due vice-presidenti donna del governo iraniano (di fatto due vice-premier): la prima è Massoumeh Ebtekar, la portavoce degli studenti che nel 1979 occuparono l'ambasciata americana e tennero in ostaggio 52 diplomatici per 444 giorni. Massoumeh appariva in conferenza stampa col suo velo nero, le tv americane la ribattezzarono "sister Mary", suor Maria. Oggi nel governo iraniano è il capo dell'Agenzia per la protezione ambientale. Poi la Bonino si è fatta organizzare dall'ambasciatore Luca Giansanti un incontro con il vice-presidente per le questioni femminili e della famiglia, Shaindot Molaverdi. I partiti della destra e i conservatori hanno già messo nel mirino la Molaverdi, che come capo di una "Alleanza per le donne iraniane" ha difeso i diritti delle donne dall'interpretazione più maschilista e repressiva della legislazione islamica. Sostegno quindi alla parte più riformista del mondo politico iraniano per rafforzare Rouhani nella sua corsa contro il tempo per firmare un accordo definitivo sul nucleare prima che qualcuno o qualcosa facciano cambiare idea alla guida suprema l'ayatollah Khamenei e facciano tornare in vantaggio i falchi e chi ha tutto da guadagnare da uno stato di guerra, embargo e sanzioni in cui trafficanti di ogni tipo possono continuare a fare miliardi di dollari. Argomenti iran siria emma bonino 
CAGLIARI - Un punto a testa, due percezioni di un pareggio totalmente diverse e la sensazione che il regalo di Natale sia piaciuto soltanto ai padroni di casa. Il Cagliari festeggia con i propri tifosi il sesto risultato utile consecutivo al triplice fischio di Valeri, il Napoli torna in Campania a testa bassa: l’1-1 che chiude il 2013 delle formazioni di Lopez e Benitez fa contenti soprattutto i sostenitori rossoblù, mentre gli azzurri perdono la possibilità di agganciare – anche se solo momentaneamente – la Roma e ora temono il potenziale rientro in zona Champions League della Fiorentina. SUBITO I GOL – La rinuncia ad Ariaudo per ragioni contrattuali porta Lopez a schierare il giovane Del Fabro al fianco di Astori, stante l’assenza di Rossettini, con Cossu preferito ad Ekdal sulla trequarti. Benitez ritrova Reina fra i pali e consegna a Insigne una maglia da titolare, fuori Mertens. L’approccio del Cagliari è quello giusto, Nené al 9′ fa 1-0: Maggio è in controllo su un lancio di Nainggolan, l’esterno azzurro si addormenta e Astori, rimasto in zona d’attacco sugli sviluppi di un angolo, lo anticipa da sinistra e scarica all’indietro per l’attaccante. Vita facile per il brasiliano, mancino di prima intenzione in completa solitudine e vantaggio isolano. L’ex Nacional de Madeira dà forfait tre minuti più tardi: problema muscolare, dentro Pinilla. Higuain avrebbe sul destro il pallone per il pareggio, conclusione schiacciata, blocca Avramov. La fascia destra del Napoli è presa d’assalto, Nainggolan si inserisce alla perfezione su un cross di Dessena e va al tiro di controbalzo, Reina si salva in due tempi. L’episodio che rimette in carreggiata i partenopei è figlio di una distrazione di Astori, che in area atterra Pandev: Higuain dal dischetto ringrazia e realizza la rete del pari. FUORIGIOCO O NO? – L’1-1 regala coraggio agli azzurri, Avelar soffre le sovrapposizioni di Maggio. Buono il cross del terzino al 25′, svirgolato il destro di Higuain, sempre pronto a dialogare palla a terra con i compagni. Benitez inverte gli esterni d’attacco – Callejon passa a sinistra, Insigne a destra – ma la pressione ospite non è tale da poter originare il ribaltone in una prima frazione che si chiude con l’infortunio di Reina, sostituito da Rafael. Lopez legge le difficoltà di Avelar e inserisce Ekdal in avvio di ripresa, spostando Dessena terzino destro e dirottando Pisano a sinistra. Sarà la stanchezza, sarà timore reverenziale, sta di fatto che i rossoblù perdono metri. La buona notizia, per i padroni di casa, è che lo fanno senza sbandare fino al 28′: Callejon trova una magia col destro al volo all’ingresso in area, l’assistente di Valeri annulla per un fuorigioco attivo di Albiol, che dal replay sembra esserci, anche se per questione di centimetri. Lo spavento scuote i sardi, Pinilla di testa sovrasta Reveillere ma non trova la porta. L’ultimo brivido è a firma Mertens, che nei 20′ finali si è reso più pericoloso del duo Insigne-Pandev: buco di uno stremato Dessena, il sinistro del belga è violento e ha il pregio di rimanere basso ma termina fuori di un nulla. Il Napoli lascia la Sardegna scuotendo la testa, Conti e compagni festeggiano l’ennesimo Natale tranquillo. CAGLIARI-NAPOLI 1-1 (1-1) Cagliari (4-1-2-1-2): Avramov 6; Pisano 6, Del Fabro 5.5, Astori 6, Avelar 5 (1′ st Ekdal 6); Conti 6.5; Dessena 6, Nainggolan 7; Cossu 6 (40′ st Ibraimi sv); Nenè 6.5 (13′ pt Pinilla 5.5), Sau 6. (Adan, Murru, Oikonomou, Cabrera). All.: Lopez Napoli (4-2-3-1): Reina 6 (48′ pt Rafael 6); Maggio 5, Fernandez 6, Albiol 6.5, Reveillere 5.5; Dzemaili 6, Behrami 6; Callejon 6.5, Pandev 5.5 (37′ st Zapata sv), Insigne 5.5 (26′ st Mertens 6); Higuain 6.5. (Colombo, Britos, Uvini, Armero, Inler, Radosevic). All.: Benitez Arbitro : Valeri Reti : 9′ pt Nené, 19′ pt rig. Higuain Ammoniti : Behrami, Callejon, Pisano e Nené per gioco falloso Recupero : 3′ e 2′ Argomenti serie a ssc napoli cagliari calcio Leggi i commenti I commenti dei lettori 
MARRAKECH – Sul tetto del mondo, dopo essere salito in vetta all’Europa. Nessuna sorpresa, il Bayern Monaco rispett il pronostico e mette in bacheca anche la Coppa di campione del mondo per club superando 2-0 in finale a Marrakech i padroni di casa del Raja Casablanca. I bavaresi chiudono dunque nel migliore dei modi un 2013 fantastico, con una cinquina di trionfi, dopo quelli in Bundesliga, coppa di Germania, Champions League e Supercoppa europea. Nell’albo d’oro di questa competizione il Bayern succede ai brasiliani del Corinthians, campioni del mondo l’anno scorso, a spese del Chelsea. DANTE E THIAGO ALCANTARA CHIUDONO I GIOCHI IN 22 MINUTI – Impiegano appena 22 minuti gli uomini di Pep Guardiola (al terzo centro nel Mondiale per club dopo quelli alla guida del Barcellona nel 2009 e 2011) a mettere in cassaforte il risultato. Dopo soli 7 minuti sblocca il match il brasiliano Dante, sfruttando un assist di Boateng per battere Askri e “vendicare” i connazionali dell’Atletico Mineiro, che a sorpresa erano stati eliminati dalla compagine marocchina allenata dal tunisino Faouzi Benzarti. Il raddoppio al 22′ con lo spagnolo Thiago Alcantara, su invito di Alaba.  Il Raja (tre volte vincitore della hampions d’Africa (1989, 97, 99), sospinto dal calore del pubblico, prova a reagire, spaventando anche un Bayern a tratti con la testa già alle vacanze, in particolare all’84′. BEFFATO GUANGHZHOU DI LIPPI, AL 3° POSTO ATLETICO MINEIRO – In precedenza si era disputata a Marrakech la finalina di consolazione, che ha visto il Guangzhou Evergrande di Marcello Lippi chiudere il Mondiale per club al quarto posto, sconfitto nel recupero dall’Atletico Mineiro (3-2). Gara scoppiettante sin dai primi minuti, con i brasiliani avanti con Diego Tardelli al 2′ e rimonta cinese firmata da Muriqui (9′) e Conca su rigore (15′). Nel recupero del primo tempo, pero’, altra magia su punizione di Ronaldinho dopo quella al Raja e gara in parita’. Proprio l’ex fuoriclasse di Barcellona e Milan si fa espellere a tre minuti dal 90′, la gara sembra destinata ai supplementari ma al 91′ ecco la rete di Luan per il definitivo 3-2 che regala una piccola soddisfazione alla formazione brasiliana. Argomenti mondiale per club calcio estero bayern monaco Leggi i commenti I commenti dei lettori 
CAGLIARI - “Era una partita complicata per noi ma abbiamo fatto bene e il punto è meritato, contro una formazione forte come il Napoli, che ha qualità a centrocampo e in attacco”. Diego Lopez promuove il suo Cagliari, capace di fermare un Napoli lanciatissimo: sesto risultato utile consecutivo per i sardi. “Noi siamo partiti bene a inizio stagione, anche mettendo in mostra un grande calcio, e non abbiamo ottenuto risultati per quanto visto in campo. Il calcio è così, ora siamo messi bene in classifica, la squadra c’è e migliora gara dopo gara, facendo risultati importanti”. NAINGGOLAN ADDIO? – Il post partita vede il presidente Cellino assoluto mattatore, con Lopez che assiste in diretta tv allo sfogo del patron, che di fatto libera Nainggolan. “Radja è libero di andare via come tutti gli altri, non posso dire nulla a questi ragazzi che da due anni giocano in condizioni disperate. Può scegliere tra 5-6 squadre e se non vorrà andare via sarò io a consigliargli di farlo, abbiamo uno stadio da Serie C. La squadra può sentirsi libera di decidere, chi vuole rimane, chi non vuole ha la mia totale comprensione”. Il mister uruguagio commenta le parole del presidente. ”Nainggolan per noi è fondamentale e speriamo di tenerlo. Non ho parlato di mercato con il presidente, lo farò nei prossimi giorni. Il patron fa sempre il meglio per il Cagliari e sa quello che fa, se partirà qualcuno sono certo che verranno presi sostituti all’altezza”. Archiviato il capitolo mercato, il tecnico torna su questioni tecniche, spiegando la scelta di Nenè dal primo minuto e i problemi dei suoi in fase di ripartenza. “Nené aveva fatto una grande gara a Parma, Pinilla era reduce da un colpo alla caviglia e ho preferito puntare sul primo, che stava benissimo. Giocare contro grandi squadre ti porta a correre molto e quando hai la palla in fase di ripartenza perdi lucidità. Può capitare l’errore nell’ultimo passaggio anche se sappiamo di dover migliorare, in contropiede possiamo e dobbiamo fare male agli avversari”. Argomenti serie a cagliari calcio massimo cellino diego lopez Leggi i commenti I commenti dei lettori 
CAGLIARI - “Il bilancio tra punti in campionato e Champions non può che essere positivo. Siamo messi meglio rispetto allo scorso anno, che altro possiamo fare? A volte sbagliamo anche noi. Non pensiamo a ricalibrare gli obiettivi, giochiamo partita dopo partita. E’ una maratona, qualcuno prima o poi davanti si fermerà, noi dobbiamo essere pronti”. Rafa Benitez non si fascia la testa dopo il pareggio di Cagliari: il mister del Napoli non vuole sentir parlare di una squadra pronta ad arrendersi in campionato. “Dobbiamo continuare a crescere senza guardare gli altri, pensando a vincere ogni partita. Abbiamo mosso la classifica, siamo forti, sarà importante lavorare ancora”. MALE L’ATTACCO, BENE LA DIFESA – La trequarti, tolto Callejon e lo spezzone di Mertens, non ha reso come al solito: il tecnico spagnolo cerca di analizzare le armi a sua disposizione. “Abbiamo la possibilità di ruotare 4 uomini lì, tutti hanno giocato bene in questo periodo e tutti possono fare gol. Non siamo stati sufficientemente pericolosi. La palla non girava bene, con la palla lunga si creava spazio per le loro ripartenze, dovevamo avere più controllo della sfera per creare pericoli. Loro non hanno avuto molte occasioni, tranne le due nel primo tempo. La difesa si è comportata bene, è stata forte: siamo mancati certamente in fase offensiva”. Benitez non sottovaluta l’impatto ambientale. “Per loro era una partita importantissima, i tifosi ci tenevano. Si può dire che non è un brutto risultato ma per noi lo è, per essere al top della classifica serve di più ma oggi non era facile giocare qui”. Infine, l’allenatore del Napoli “scagiona” Maggio sull’occasione del gol di Nenè. ”Il campo era bruttissimo, ci eravamo detti di non rischiare, Maggio ha calcolato male il rimbalzo e si è fatto anticipare”. Argomenti serie a ssc napoli rafael benitez Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
