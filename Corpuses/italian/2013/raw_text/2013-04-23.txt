MONACO - ''Abbiamo disputato la gara perfetta". Karl-Heinz Rummenigge, presidente del Bayern non sta nella pelle dopo il trionfale 4-0 al Barcellona che vale più di un piede nella finale di Wembley. "Non avevo mai vissuto una notte come questa, abbiamo giocato in modo fantastico. Direi che abbiamo un'ottima possibilità di raggiungere la finale...''. Malgrado il risultato non ammetta repliche, "Kalle" tiene a sottolineare che il Barcellona battuto stasera abbia decisamente rientito di un Messi a mezzo servizio "Tutti abbiamo visto che Messi non era in perfette condizioni fisiche. E il Barcellona inevitabilmente ne ha risentito". HEYNCKES: VINCIAMO PERCHE' AFFAMATI - Jupp Heynckes spiega i segreti del successo: "Abbiamo fame di successi. E in più c'è la voglia di riscattare l'immeritato ko nella finale di Champions dello scorso anno. Abbiamo giocato la gara perfetta? Io dico che è tutto l'anno che stiamo giocando così. Comunque non è ancora finita. In Spagna ci aspettano 90' duri". ROBBEN ORGOGLIOSO - Thomas Muller, l'eroe della serata, scherza: "Non riuscirò mai a giocare per quattro ma credo che i 13 km che ho corso stasera li ho fatti bene....". Arjen Robben, dal canto suo, è orgoglioso dell'impresa della quadra: "Il Barcellona ha dominato in Europa negli ultimi 5 anni. Battere una squadra del genere, ti dà una soddisfazione incredibile. Abbiamo giocato la gara perfetta, abbiamo lottato ogni metro, su ogni pallone. Non abbiamo concesso loro spazi per giocare, hanno avuto soltanto un paio di occasioni". Malgrado il 4-0, l'olandese non guarda già alla finale di Londra del 25 maggio. "Restiamo calmi. Godiamoci la serata ma c'è un'altra partita da affrontare. E il Barcellona, tanto più al Camp Nou, non va mai sottovalutato". ROURA: IL BARCELLONA NON E' FINITO - In casa Barcellona, invece, a provare tenere alto il morale prova il vice di Tito Vilanova, Jordi Roura: "E' una brutta sconfitta ma non è la fine del Barcellona. E' stato bravo il Bayern a vincere e per come è riuscito a batterci. Loro sono una squadra molto fisica, che ci ha messo in difficoltà. Ma anche l'arbitro ci ha messo del suo. Nel secondo gol Gomez era in fuorigioco e nel terzo c'era un blocco irregolare di Muller su Alba". MESSI ERA IN GRADO DI GIOCARE - Roura spiega perché è stato fatto giocare Messi anche se non al meglio: "Era in grado di giocare e abbiamo pensato di schierarlo. Cambi tardivi? Non abbiamo riscontrato situazioni dove avremmo potuto cambiare qualcosa dopo l'intervallo. Sappiamo che la situazione è difficile ma siamo il Barcellona. Dobbiamo lottare al ritorno e cercare di vincere. Daremo tutto".. Argomenti champions league bayern monaco Leggi i commenti I commenti dei lettori 

MONACO - Il Bayern si conferma macchina schiacciasassi in forma strepitosa: dopo il 4-0 al Norimberga e il doppio 6-1 al Wolfsburg (in coppa di Germania) e all'Hannover, rifila 4 gol anche al super-Barça e ipoteca la finale di Champions del 25 maggio a Wembley. Un risultato clamoroso che rende, infatti, praticamente nulle le speranze di rimonta dei catalani, tra una settimana al Camp Nou. Non tanto perché i blaugrana non ne abbiano i mezzi (ne sa qualcosa il Milan...) quanto perché il Bayern, oltre alla grande vena organizzativa, ha dato l'ennesima dimostrazione di solidità difensiva. E per fargliene 4 servirà qualcosa di più di un'impresa: un miracolo. UN PASSAGGIO DI CONSEGNE - Più che una semifinale di Champions, la gara è sembrata, idealmente, un passaggio di consegne, la fine di un'epoca. D'incanto, il gioco compassato e meravigliosamente perfetto del Barcellona è sembrato superato contro la straordinaria organizzazione degli uomini di Heynckes, bravi a mantenere sempre corte e strette le distanze tra i reparti, a contrastare con grande fisicità e a ripartire in velocità, con precise geometrie. Un calcio praticamente perfetto. Migliorarlo per Guardiola non sarà facile. GOMEZ VICE-MANDZUKIC, RIECCO SANCHEZ - Senza Mandzukic, squalificato, e con van Buyten non al meglio, Heynckes ha rilanciato dal 1' Gomez e Boateng, confermando Muller nel ruolo di vice-Kroos. Recuperato Messi, Vilanova, costretto a rinunciare agli infortunati Puyol e Mascherano, ha schierato il giovane Bartra al fianco di Piqué al centro della difesa preferendo Sanchez a Villa nel tridente d'attacco. MULLER GELA IL BARCELLONA - Il Barcellona ha provato a togliere l'iniziativa agli avversari tenendo i ritmi bassi con il suo classico tiki-taka ma ha presto dovuto fare i conti con la sorniona squadra bavarese che al secondo vero affondo, dopo aver impegnato Valdes con un sinistro di Robben, è passata: sugli sviluppi di un angolo, Muller ha liberato sulla destra Robben e poi, sul traversone dell'olandese, è andato a prendere la perfetta sponda aerea sul secondo palo di Dante e ha insaccato di testa da pochi passi. BARCELLONA, REAZIONE IMPALPABILE - Il Barcellona ha tentato una reazione d'orgoglio ma ha costantemente sbattuto sul muro eretto da Martinez e compagni, bravi a spegnere, anche grazie al sacrificio di Muller e Ribery, le iniziative sulle fasce di Alves e Alba. E così l'unica mezza apprensione per Neuer è arrivata da un traversone dalla trequarti destra di Dani Alves che Dante ha messo in angolo in scivolata anticipando provvidenzialmente l'intervento dell'accorrente Messi. GOMEZ METTE IN GINOCCHIO IL BARCA - Chi si aspettava un cambio di musica nella ripresa è rimasto deluso. Il Bayern è ripartito come se fosse sullo 0-0 e dopo appena 4' ha raddoppiato, su nuova azione d'angolo: Muller ha fatto da torre in mezzo per Gomez che, in sospetto fuorigioco, ha insaccato a porta vuota. ROBBEN FIRMA IL TRIS - Il Barcellona ha sbandato e, dopo aver rischiato su altre tre conclusioni di Ribery, Muller e Robben, ha incassato l'inevitabile 3-0, opera di Robben che ha sfruttato un "blocco" cestistico di Muller ai danni di Alaba per andar via sulla destra in area e battere con un sinistro in diagonale Valdes. MULLER CHIUDE I GIOCHI - Il Barcellona ha fallito con Bartra, smarcato in area da Xavi, l'unica vera palla-gol di tutto il match e il Bayern allora lo ha punito calando il poker con Muller, lesto a concludere da due passi un'azione da calcio a 5 ideata da Ribery e finalizzata, con un cross basso da sinistra, da Alaba. Era dal 1994, dalla finale di Atene persa 4-0 dal Milan, che il Barcellona non incassava un passivo simile. L'incubo dopo 19 anni si è rifatto vivo. Per dimenticarlo servirà più di una nottata. BAYERN MONACO-BARCELLONA 4-0 (1-0) Bayern (4-2-3-1): Neuer sv; Lahm 7, Boateng 7, Dante 7, Alaba 7.5; Javi Martinez 7.5, Schweinsteiger 7.5; Robben 8, Muller 8.5 (37' st Pizarro sv), Ribery 7.5 (42' st Shaqiri sv); Gomez 7.5 (26' st Luiz Gustavo 7). In panchina: Starke, Van Buyten, Rafinha, Tymoshchuk. Allenatore: Heynckes. Barcellona (4-3-3): Valdes 5; Dani Alves 5.5, Bartra 5, Piqué 5.5, Jordi Alba 5; Iniesta 5, Busquets 5, Xavi 5.5; Sanchez 5, Messi 5, Pedro 5 (37' st Villa sv). In panchina: Pinto, Abidal, Montoya, Thiago Alcantara, Song, Fabregas. Allenatore: Vilanova. Arbitro : Kassai (Ung) 5. Reti : 25' pt Muller, 4' st Gomez, 28' st Robben, 37' st Muller. Note : spettatori 68.000. Ammoniti: Gomez, Bartra, Javi Martinez, Sanchez, Jordi Alba, Iniesta. Angoli: 11-4 per il Bayern. Recupero : 0'; 3'. Argomenti champions league bayern monaco barcellona fc Leggi i commenti I commenti dei lettori 
Un nuovo progetto pilota per lanciare il taxi elettrico a New York. L’accordo porta la firma dello stesso sindaco Michael Bloomberg e di Nissan e prevede l’inserimento di sei Leaf all’interno del servizio taxi durante la primavera.  “Come parte del nostro impegno per i veicoli a zero emissioni per il mercato di massa, Nissan è alla continua ricerca di diffusione dei veicoli elettrici, inclusi impieghi commerciali come i taxi”, ha spiegato Joe Castelli, vice presidente Nissan Veicoli Commerciali. “Dopo la scelta di Nissan NV200 come “Taxi of Tomorrow” della città di New York, il nostro rapporto con la città ci fornisce l'ultimo banco di prova per condurre questo progetto pilota di taxi Leaf per aiutare a ottimizzare l'uso della tecnologia dei veicoli elettrici per applicazioni future."  "Anche se il “Taxi of Tomorrow” non sarà sulle strade per altri sei mesi, stiamo già guardando avanti al taxi di dopodomani”, ha detto Bloomberg. “La comprovata esperienza di Nissan nella tecnologia dei veicoli elettrici ci metterà nelle condizioni di introdurre più facilmente auto a zero emissioni nelle flotte dei taxi, in modo che potremo raggiungere l'obiettivo di un terzo di taxi elettrici nell’intera flotta entro il 2020". Come parte del progetto pilota, Nissan e i partner della città di New York installeranno anche diversi punti di ricarica rapida in corrente continua su base CHAdeMO, che consentirà ai conducenti di ricaricare i taxi elettrici in fretta durante il loro turno. Argomenti specialenissanleaf 
La  Commissione Bilancio, partecipazione, demanio e patrimonio,  programmazione economico- finanziaria, presieduta da Mauro Buschini  (esponente del Pd), ha dato parere favorevole, a maggioranza e con  alcuni emendamenti, ai primi quattro dei dodici articoli della proposta  di legge finanziaria regionale per l'esercizio 2013 (PL n. 8/2013). Lo  comunica l'area informazione della Regione Lazio. Presente l'assessore  al Bilancio, patrimonio e demanio Alessandra Sartore. La IV  commissione ha approvato anche il bilancio di previsione del Consiglio  regionale, d'iniziativa del suo presidente, Daniele Leodori (Pd), il  quale ha illustrato personalmente il provvedimento e ha preannunciato la  convocazione del Consiglio regionale per venerdì 26 alle 12, così come è  stato stabilito stamane dalla conferenza dei capigruppo. Finanziaria  regionale e Bilancio del Consiglio (proposta di  deliberazione consiliare n. 6) arriveranno dunque venerdì nell'Aula  consiliare, assieme alla legge di Bilancio della Regione Lazio (PL  10/2013) che consentirà alla Regione di uscire dall'esercizio  provvisorio autorizzato lo scorso dicembre 
La  Commissione Bilancio, partecipazione, demanio e patrimonio,  programmazione economico- finanziaria, presieduta da Mauro Buschini  (esponente del Pd), ha dato parere favorevole, a maggioranza e con  alcuni emendamenti, ai primi quattro dei dodici articoli della proposta  di legge finanziaria regionale per l'esercizio 2013 (PL n. 8/2013). Lo  comunica l'area informazione della Regione Lazio. Presente l'assessore  al Bilancio, patrimonio e demanio Alessandra Sartore. La IV  commissione ha approvato anche il bilancio di previsione del Consiglio  regionale, d'iniziativa del suo presidente, Daniele Leodori (Pd), il  quale ha illustrato personalmente il provvedimento e ha preannunciato la  convocazione del Consiglio regionale per venerdì 26 alle 12, così come è  stato stabilito stamane dalla conferenza dei capigruppo. Finanziaria  regionale (PL n. 8/2013) e Bilancio del Consiglio (proposta di  deliberazione consiliare n. 6) arriveranno dunque venerdì nell'Aula  consiliare, assieme alla legge di Bilancio della Regione Lazio (PL  10/2013) che consentirà alla Regione di uscire dall'esercizio  provvisorio autorizzato lo scorso dicembre 
Argomenti international journalism festival perugia ijf13 
