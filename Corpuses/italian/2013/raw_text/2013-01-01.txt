Proseguono senza sosta le ricerche della mamma di Emanuele, il bimbo partorito e abbandonato nella toilette del McDonald's di piazza Don Luigi Sturzo all'Eur , la sera di venerdì 28 dicembre. La donna è stata ripresa dalle telecamere di servizio del locale . Dall'ospedale Sant'Eugenio, dove il piccolo è ricoverato in buone condizioni, fanno sapere che sono tantissime le richieste di adozione arrivate. Molte persone portano pannolini, tutine e canottiere per il bambino, in segno di affetto e solidarietà. Anche il sindaco Gianni Alemanno si è recato in visita a Emanuele. Il primo cittadino ha regalato al neonato un orsacchiotto di peluche e una copertina. "Emanuele - ha dichiarato Alemanno - è il bambino abbandonato da una madre inconsapevole, che non sa che si può partorire il proprio bambino in ospedale e lasciarlo lì senza averne la responsabilità. Bisogna diffondere questo messaggio. Non c'è più bisogno di abbandonare il proprio bambino come avveniva nel medioevo o in altre epoche". 
Trentuno fortunato per il Ducale: quattromila sono stati i visitatori alle mostre dei dipinti di Mirò e delle fotografie di Steve McCurry visitabili, per l'occasione, fino alle 2 di notte. Un trend che permette alle due mostre di avvicinarsi alla gettonatissima rassegna "Van Gogh e il viaggio di Gaugain" che con duemila visitatori di media giornaliera ha  battuto ogni record diventando la seconda più visitata d'Italia (più di  346 mila ingressi complessivi). Le due mostre  hanno registrato, fino ad ora, circa quarantamila presenze. Buona la partecipazione agli spettacoli organizzati nelle piazze della città. A sentire il Comune almeno 55.000 sono stati i genovesi, soprattutto giovani, che hanno scelto di trascorrere la fine d'anno ascoltando musica e ballando al Mandraccio o alla Meridiana, in Piazza Dante o al Carmine. E poi l'Acquario e al Porto Antico la pista di pattinaggio, senza dimenticare i teatri: al Duse tutto esaurito per "Oliver Twist", e al Teatro della Corte lo spettacolo "Attenti a quei 3", con Tullio Solenghi, Maurizio Lastrico e Enzo Paci. 
SUI PALCHI Concerto di Capodanno Coro, orchestra e solisti alle 21 al Teatro Verdi di Sestri Ponente in piazza Oriani. Il prezzo del biglietto è di 22 euro. NOTE E SAPORI Balla sul mare Al ristorante pizzeria Andrea Doria di Pegli (Lungomare di Pegli 2 a) dalle 21.30 serata dedicata al latino con l'insegnante Luca Mirto della Scuola Arci Tinacci. Ingresso con consumazione. Da Penna All'Osteria Da Penna a Busalla (in via Milite Ignoto 25 A) dalle 20 "Mangi finché non dici basta" con il Giro Pizza a 8 euro e il Giro Pasta a 10. Estoril All'Estoril di Corso Italia 7 d, dalle 19.30 corso di Tango tenuto dalla maestra Paolina Antognetti, a seguire notte di Milonga. Ingresso con consumazione. Zumba Alla Scuola dell'Associazione Nuovo Contatto Latino di Puntavagno (Corso Italia 3) dalle 18 alle 19 corso di Zumba curato dalla maestra brasiliana Regina Zueira. MOSTRE Here today In Sala Dogana a Palazzo Ducale la mostra fotografica "Here today, Mars Tomorrow", un tributo a Philip K Dick, al suo immaginario e ai personaggi delle sue storie. Ore 10-19. Natale in arte Alla Galleria Le Tracce di Roberto Abbona, in via S. Bernardo 35 rosso, collettiva di 20 artisti intitolata "Natale in arte". Ore 16-19. Presenze industriali "Cecilia Ravera Oneto. Presenze industriali nel paesaggio. Una rilettura degli allievi dell'Accademia Ligustica", al Museo dell'Accademia Ligustica di Belle Arti. Orario di apertura: 10-12 e 15-18. L'Africa e io "L'Africa e io", i dipinti di Gianni Carrea. In Sala Cambiaso a Villa Imperiale a San Fruttuoso dalle 9 alle 18. Ingresso libero. Armonie visive Al Museo Teatro della Commenda di Prè mostra fotografica di Marco Arduino dal titolo "Armonie Visive" nella Sala del Giardino, piano terra. Ore 10-19. Il vicolo Personale di Riccardo Biavati "Tra le foglie e le stelle", acquerelli e ceramiche. Fino al 19 gennaio. Galleria il Vicolo Uno, Salita Pollaiuoli 37R. Orario: 9.30-13 15.30-19.30. On your Feet UnimediaModern Contemporary Art e Vision Quest Contemporary Photography promuovono fino al 5 gennaio la collettiva "On Your Feet". Palazzo Squarciafico - Piazza Invrea 5 B. Orario: 15.30-19.30. Il Basilisco "XMas", collettiva "natalizia" fino al 19 gennaio. Il Basilisco, piazza della Maddalena 7, tel. 010255044, o 3401687076. Orario: 10-12.30 16-19. L'altro volto del vento Alla Galleria delle Esposizioni del Galata Museo del Mare (Calata De Mari 1) "L'altro volto del vento", collettiva di 42 artisti liguri che coinvolge poesia, pittura e scultura. Ore 10-19. Living in lift A Palazzo Ducale, esposizione di fotografie negli spazi di Liguria Spazio Aperto. Ore 10-19. Mirò A Palazzo Ducale "Mirò! Poesia e luce", una rassegna dell'opera di Joan Miró (1893-1983): oltre 80 lavori mai giunti prima nel nostro Paese. Ore 10-19. Intero 13 euro. Mc Curry A Palazzo Ducale mostra dedicata a Steve McCurry, con oltre 200 foto. Ore 10-19. Intero 12 euro. Galata Al Museo del Mare di Calata De Mari 1 è possibile salire a bordo della Galea seicentesca, continuare la grande traversata oceanica dei migranti italiani a bordo dei piroscafi e immergersi con il sommergibile Nazario Sauro. Tutti i giorni ore 10-19.30 (ultimo ingresso 18). Scrittoi della conoscenza Al Museoteatro della Commenda di Pré, "Scrittoi della conoscenza": due scrittoi interattivi, un grande libro virtuale sulla storia delle crociate, un viaggio nel Medio Evo, i tragitti dei pellegrinaggi e la vita quotidiana. Orario: 10-17. 10-19. Le forme intelligenti A Palazzo Tursi (via Garibaldi 9) "Le forme intelligenti. Ceramiche in dialogo tra XVII e XX secolo", una delle esposizioni "genovesi" dell'edizione 2012 del Festival Internazionale della Maiolica. Ore 9-19, intero 8 euro. Alla luce "Alla Luce. Restauri nel Museo dei Cappuccini di Genova", Museo dei Cappuccini di viale IV Novembre 5 - Passo Santa Caterina Fieschi. Orario: 15-18.30. Ingresso libero. MUSEI Strada nuova Palazzo Rosso, via Garibaldi 18; Palazzo Bianco, via Garibaldi 11, e Palazzo Tursi, via Garibaldi 9. Ore 9-19. Accademia Accademia Ligustica, Largo Pertini 4. Ore 14.30-18.30. Tesoro di San Lorenzo Cattedrale, piazza San Lorenzo. Dalle 9 alle 12 e dalle 15 alle 18. Galata-MuMa Darsena, Calata De Mari 1. Ore 10-19.30. Galleria Spinola Piazza di Pellicceria 1. Ore 8.30-19.30. Palazzo Reale Via Balbi 10. Ore 9-13.30. Gam Villa Saluzzo Serra, via Capolungo 3. Ore 10-19. Raccolte Frugone Ore 9-19. Via Capolungo 9. Luxoro Ore 9-13. Viale Mafalda di Savoia 3. Wolfsoniana Ore 10-18. Via Serra Gropallo 4. Castello D'Albertis Il Museo delle Culture del Mondo in corso Dogali 18 è aperto 10-17. Commenda di Prè Museoteatro della Commenda, via Gramsci (Tel. 0102514760). Dalle 10 alle 17. Luzzati Porta Siberia, Porto Antico. Ore 10-13 e 14-18. Villa Croce Museo d'arte contemporanea, via Jacopo Ruffini 3. Orario: 9-19. Sant'Agostino Piazza Sarzano. Museo della Scultura. Ore 9-19. Storia naturale Museo "Giacomo Doria", via Brigata Liguria 9. Aperto 9-19. Risorgimento Casa di Mazzini, via Lomellini 10. Aperto 9-19. 
Un incendio di vaste proporzioni, con decine di vetture rottamate in fiamme, si è scatenato nel deposito Camellini di via del Murazzo a Modena. Non sono note le cause del rogo, che si è sviluppato intorno alle 18 e 30. Non è escluso il dolo. Sono intervenuti con diverse unità i vigili del fuoco. Non sono segnalati danni all'esterno dell'area, ma una palazzina vicina all'autorimessa, in via Compagni, è stata evacuata momentaneamente per precauzione. 
Cambiano zone, abitudini ed età degli stranieri presenti in città. L'analisi demografica curata dall'Ufficio Statistica del Comune prende in esame gli ultimi 20 anni di Torino. E gli immigrati non possono essere considerati un capitolo a parte: mentre infatti la popolazione autoctona andava calando, loro gli stranieri si sono moltiplicati sempre più. In un decennio sono addirittura cresciuti di 100mila unità. E la legge sulla regolarizzazione del 2007 ne ha raddoppiato l'ufficialità della presenza. "Un dato  -  sottolinea Silvana Fantini, che ha curato la ricerca  -  che continua a essere in aumento costante, rendendo Torino una città multietnica". Il tasso di stranieri è passato dall'1,4% del 1990 al 14,2% del 2010, e ancora, un anno fa è cresciuto ulteriormente, stabilizzandosi a quota 14,4%. Tra i cittadini immigrati le fasce d'età dominante restano quelle in età lavorativa, ma spicca anche il numero di minori in particolare fra gli 0 e i 4 anni (11.268 bambini nel 2011)e dai 5 ai 9 (7.842). "Si tratta  -  spiega ancora Fantini  -  di bambini nati a Torino o arrivati molto piccoli che presto potranno diventare italiani a tutti gli effetti". Con l'integrazione cambiano anche le abitudini degli stranieri presenti a Torino. Sembrano così scomparire, complice anche la crisi che si è fatta sentire a partire dal 2010, le famiglie formato "large", che talvolta toccavano anche i sette componenti. Le nascite, risalite fino a due anni fa grazie al contributo degli immigrati, sono ora nuovamente in crisi: gli stranieri sono infatti portati a imitare i comportamenti sociali che trovano già radicati, uniformandosi al "figlio unico" o alla "coppia di figli". E' così Torino deve tornare a fare i conti con la flessione delle nascite nonostante la presenza di molte donne straniere in età fertile. I dati non mentono: tra il 1994 e il 1995, il numero di neonati è passato da 10.153 a 6.713, per poi però tornare a crescere grazie agli stranieri, fino al 2009, quando le nascite sono state 8.449. Da lì il crollo: 8.159 il dato nel 2010, 8.097 quello dell'anno scorso. Nemmeno le zone dove vivono gli stranieri sono più le stesse. Nel giro di 20 anni, dal 1990 al 2010, molte cose sono cambiate. All'inizio era il Centro a registrare la maggior percentuale di immigrati residenti (4,2%). Nel 2011 invece il quadro è ben diverso: in testa alla classifica c'è la circoscrizione Sette  -  con i quartieri Aurora, Vanchiglia e Madonna del Pilone  -  e la quota è del 21,7%, dieci volte tanto rispetto al dato del 1990 (2,1%). La presenza degli stranieri è forte anche nelle zone della Falchera, Regio Parco e Barriera di Milano (21,4% nel 2011), mentre la circoscrizione Due (Mirafiori Nord e Santa Rita) continua a registrare il rapporto più basso, appena l'8,7%. Una volta che comunque una famiglia mette su casa, difficilmente cambierà zona. "La popolazione delle circoscrizioni  -  conclude Fantini -  nella diminuzione generale degli abitanti, dal 1990 a oggi, ha subito oscillazioni e cambiamenti. In particolare fra il 2005 e il 2010 si è verificato un aumento consistente della percentuale di stranieri residenti che sembrano assumere sempre di più caratteristiche stanziali. Il movimento intraurbano infatti avviene prevalentemente all'interno della stessa circoscrizione di provenienza o nelle circoscrizioni confinanti". 

CARACAS - Continuano a rimbalzare le voci sulle condizioni di salute del presidente venezuelano Hugo Chavez - fra cui anche alcune indiscrezioni secondo le quali sarebbe morto - ma oggi il ministro della Scienza e della Tecnologia, via twitter, cerca di rassicurare. "Concittadini, NON credete ai rumors di malintenzionati. Il Presidente  Chavez ha passato una giornata tranquilla e stabile, in compagnia dei  figli", ha scritto in un tweet Jorge Arreaza, che è sposato con Rosa Virginia, una delle figlie del presidente. Sulle reali condizioni di salute del leader bolivarista rimane però il mistero. Dal mattino si sono rincorse voci su una  dichiarazione ufficiale in giornata da parte del governo, a reti unificate, che non è però arrivata. Pochi giorni fa le dichiarazioni del numero due Nicolas Maduro , che aveva parlato di "nuove complicazioni" per Chavez a causa di un'infezione respiratoria, e di una situazione "non esente da rischi", avevano scatenato illazioni e indiscrezioni. Ieri a Caracas e nelle altre città del paese sono stati cancellati i festeggiamenti e i concerti di fine anno. Nel 'Palacio Miraflores', sede del governo, è stata celebrata una messa alla quale hanno preso parte diversi ministri del governo 'bolivariano': "Ci troviamo qui, insieme in questa preghiera per il presidente Chavez. Tutto il Venezuela è unito con noi", ha ricordato Luis Mesa, sacerdote della Guardia d'onore presidenziale. Sono trascorse tre settimane dal quarto intervento contro il cancro al quale Chavez è stato sottoposto nella clinica Cimeq dell'Avana. Non ci sono più state fotografie o dichiarazioni in prima persona da parte del presidente, anche se oggi, una nota diffusa a suo nome, insieme al governo e al popolo del Venezuela, ha ricordato "il 54/o anniversario del "trionfo della 'revolucion'" a Cuba il 1/o gennaio del 1959. "In questo 1 gennaio così speciale, mentre le circostanze della lotta per la vita hanno unito più che mai le rivoluzioni di Cuba e di Venezuela, i nostri due popoli si uniscono in preghiera e nella speranza per celebrare la nostra solidarietà fraterna", precisato la nota, diffusa sia a Caracas sia all'Avana. Quanto avviene a Caracas è seguito con attenzione minuto per minuto nelle diverse capitali latinoamericane. La presidente del Brasile, Dilma Rousseff, segue con "preoccupazione" l'evolvere della situazione - ha riferito la stampa locale - ed è in contatto con altri capi di stato latinoamericani in vista di una forzata transizione politica nel Paese. "Il Brasile sta preparando un'azione per assicurare la stabilità" delle istituzioni nel Paese ed è d'altra parte impegnata al fine di "evitare" che settori del 'chavismo' cerchino di bloccare nuove elezioni nel caso in cui Chavez non possa insediarsi per un terzo mandato alla guida del paese il prossimo 10 gennaio, afferma un analista della rete Globo. La priorità di Brasilia è appunto quella di rafforzare la stabilità istituzionale del Venezuela per l'eventuale impatto di quanto sta avvenendo in queste ore a Caracas sulle altre nazioni latinoamericane, precisano altre fonti, ricordando che il Paese è di recente entrato nell'organismo regionale sudamericano Mercosur. 
PARIGI - Nel momento a Parigi già si brindava nelle strade per accogliere l'anno nuovo, una banda di ladri approfittava del caos per saccheggiare l'Apple store dietro l'Opéra national. Il colpo, secondo i media francesi, ha fruttato un bottino di merce per un valore tra uno e 1,3 milioni di euro fra iPad, Mac e soprattutto iPhone. La polizia non ha confermato l'entità del danno, ma ha ammesso che la rapina è stata compiuta da professionisti ed evidentemente preparata e organizzata in ogni dettaglio. I banditi erano quattro, tutti con il volto coperto da passamontagna e armati. A riferirlo è stata la guardia giurata minacciata dai rapinatori all'ingresso. Nel negozio sono entrati intorno alle 21, tre ore dopo la chiusura del maxistore, quando le pattuglie in servizio di prevenzione si erano ormai spostate verso l'avenue des Champs Elysees dove si sarebbero svolti i tradizionali festeggiamenti per il Capodanno. Secondo alcuni media, un dipendente sarebbe stato malmenato; secondo altri, sarebbero tre i dipendenti ancora presenti che sarebbero stati malmenati, riportando ferite lievi. Gli assalti ai negozi dell'azienda di Cupertino stanno diventando una sorta di fenomeno globale. Il 7 dicembre scorso, un furto clamoroso era stato commesso anche a Torino dove era stato svaligiato lo store Apple di via Roma, in pieno centro, il più grande d'Italia, aperto da poco meno di un mese. Soprattutto con l'avvento sul mercato di iPad e iPhone, considerati dai ladri di oggi quasi alla stregua dei Rolex, si è registrato un aumento di crimini legati statisticamente al marchio Apple. Lo stesso sindaco di New York, Michael Bloomberg, nei giorni scorsi, rivendicando il calo deciso della criminalità e degli omicidi nella città, aveva sottolineato che l'unico dato in clamorosa controtendenza era quello dei furti e delle rapine per prodotti Apple: il 3,3% di reati registrato in più rispetto al 2011, sarebbe sarebbe infatti dovuto alla crescita esponenziale di furti di iPhone e iPad: quasi 4mila in più rispetto all'anno prima. "Senza questi furti, i numeri complessivi sarebbero in calo", ha dichiarato il portavoce del sindaco al New York Times. E New York non è l'unica metropoli degli Stati Uniti a essere colpita dal fenomeno. A San Francisco, dall'altra parte del Paese, i furti di prodotti della Apple costituiscono la metà dei crimini commessi in città. A Temecula, sempre in California, i ladri - due ragazzi poco più che ventenni catturati poco dopo - sono entrati nel negozio direttamente con l'auto da una vetrina , arraffando tutto quello che hanno potuto. A Sagemore, in New Jersey, il blitz è stato condotto da 5 persone che in appena 31 secondi hanno portato via 23 MacBook Pro, 14 iPhone e 9 iPod Touch. Per combattere quest'ondata di furti, la commissione federale delle comunicazioni ha creato in aprile un apposito database per gli oggetti rubati. Ma anche la Francia ha il suo precedente clamoroso: a luglio, un commando armato di Kalashnikov ed M-16 aveva bloccato all'alba un furgone che trasportava prodotti Apple ad Aulnay-sous-Bois (Seine-Saint-Denis). Gli autisti erano stati sequestrati e rilasciati in un bosco di Luzarches, in Val d'Oise, mentre il furgone era stato intercettato a Les Mureaux, vicino a Parigi, proprio  mentre due dei banditi cercavano di scaricare la refurtiva. 
IN MONTAGNA TUTTO A BARDONECCHIA Doppio appuntamento al Palazzo delle Feste di Bardonecchia: alle 18 per  il ciclo “Bardonecchia - Rosso, giallo, nero” si parla del volume  “Venere in metrò” di Giuseppe Culicchia con l’autore torinese; alle 21va  in scena lo spettacolo “Essiamonoi Revolution” del comico di “Zelig”  Giovanni Vernia. Info www.bardonecchia.it THE PHINEAS GAGE Alle 21.30 a Casa Olimpia sul colle del Sestriere, Roberto Angelini  presenta il suo ultimo album "Phineas Gage”  (Fiori Rari, 2012) uscito a  ottobre. Info www.casa-olimpia.it TEATRO NOVECENTO AL CARIGNANO Alle 20.45 Eugenio Allegri replica sul palco del Teatro Carignano  “Novecento. Ritorno alla prima edizione” di Alessandro Baricco, sulla  base dello spettacolo di Gabriele Vacis, Lucio Diana e Roberto Tarasco,  in scena fino al 6 gennaio. Biglietti 34/31 euro; info www.teatrostabiletorino.it e 800/235333 . UN PIGIAMA PER SEI Alle 21 al Teatro Astra in via Rosolino Pilo 6 va in scena lo spettacolo  “Pigiama per 6” con Carlotta Iossetti, Claudio Insegno e Andrea  Beltramo: una commedia degli equivoci che si innesta sullo schema  classico da vaudeville. Biglietti 18/15/13 euro; info www.fondazionetpe.it e 011/5634352 . SWISH 10 ANNI DOPO Si ride alle 21 al Teatro Gioiello in via Colombo 31 con lo spettacolo  commedia comica di vera Matthews “Swish 2… 10 anni dopo! Tutto il mondo  in salotto”, seguito della commedia-evento “Swish Swish, l'amore  assoluto” che raccontava le vicende di alcuni trentenni. Info 011/5805768 . CINEMA BELLAS MARIPOSAS Alle 20.30 nella sala tre del Cinema Massimo in via Verdi 18 si proietta  la pellicola “Bellas Mariposas” del 2012 di Salvatore Mereu: dramma  ambientato in una Cagliari assolata che evolve intorno alle vite di due  ragazzine che vivono in un ambiente difficile, sia dal punto di vista  familiare sia sociale. Info www.museocinema.it TRA ORSI E TOPI Alle 16 e alle 18 nella sala tre del Cinema Massimo in via Verdi 18, si  proietta il film “Ernest e Celestine/Erneste et Celestine” girato nel  2012 da Benjamin Renner, Stéphane Aubier e Vincent Patar. In un mondo  abitato in superficie dagli orsi e nel sottosuolo dai topi, due  personaggi appartenenti alle due rispettive comunità s’incontrano  mettendo alla prova ogni pregiudizio. Info 011/8138574 . “LA REPUBBLICA” DEGLI ANIMALI UN S.O.S. ANIMALISTA Dopo la pausa festiva, il volontario animalista che risponde ai quesiti e raccoglie gli appelli dei lettori allo 011/5169641 dalle 14 alle 16 del mercoledì, riprenderà regalare servizio mercoledì 9 gennaio. BURRO&MARMELLATA Burro & Marmellata sono due mici dolcissimi orfanelli, trovati da un  ragazzo che li ha sentiti piangere nel giardino vicino al suo palazzo. I  due sono stati allattati artificialmente e svezzati e ora si cerca per  loro un’adozione in coppia. Info Nadia 393/8122278 . EMERGENZA CIBO Con l'arrivo della brutta stagione, è ancora più importante nutrire i  nostri amici gatti e cani randagi. La sede torinese della Lega del Gatto  in via Cumiana 27a raccoglie cibo per cani e gatti liberi in scatoletta  o sotto forma di croccantini. La raccolta avviene ogni martedì dalle 17  alle 19 e ogni giovedì dalle 15 alle 18. Info 011/332000, 340/3430010 o  347/3240543. MERINGA & NUTELLA Meringa è una bellissima miciona persiana di 10 anni. Nutella è una  bellissima micia grigia tigrata di 4 anni. Dopo la morte della loro  padrona sono state portate nel canile di Moncalieri dai parenti che non  volevano prendersi cura di loro. Sono sterilizzate, vaccinate e testate  (fiv/felv negative). Sono adottabili in coppia esclusivamente in  appartamento. Info Chiara 348/4742948. 
MESSINA - Si torna a sparare a Barcellona Pozzo di Gotto. Resta ucciso stavolta Giovanni Perdichizzi, 41 anni, considerato uno dei più grossi emergenti della mafia barcellonese. E' stato freddato nel corso di una sparatoria al bar Jolly alle 19 e 30, nel rione Sant'Antonio. Perdichizzi era già stato arrestato a dicembre del 2011 ed era in attesa di giudizio perché ritenuto il mandante dell'agguato mafioso avvenuto nella sede della ditta Csrs spa, dell'imprenditore Immacolato Bonina. In quell'occasione erano stati esplosi 7 colpi d'arma da fuoco contro l'autovettura di  Giuliano Gentile, direttore generale del ''Gruppo Bonina", che controlla una catena di supermercati Sigma che fanno capo a Immacolato Bonina, presidente della squadra di basket di Barcellona Pozzo di Gotto. A Perdichizzi, dipendente della società, era stato dimezzato lo stipendio perchè si allontanava dal luogo di lavoro senza alcun permesso. Il suv di Gentile fu colpito con alcuni colpi d'arma da fuoco che sarebbero stati sparati da Santo Alesci, finito in manette. Perdichizzi risultava imputato anche nell'ambito dell'operazione Mustra che consentì lo scorso luglio ai carabinieri del comando provinciale di Messina di smantellare un gruppo emergente del racket barcellonese. Un altro omicidio per la città del Longano a solo un mese di distanza dall' omicidio di Giovanni Isgrò, l'1 dicembre scorso . Isgrò, 22 anni, era stato ucciso con colpi di pistola e di fucile davanti al salone da barba "Hair fashion" dove si era rifugiato dopo essere stato ferito. 
