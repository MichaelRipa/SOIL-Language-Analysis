ROMA - Pronto il decreto del presidente del Consiglio dei ministri (dpcm) sulla nomina dei saggi sulle riforme. Il decreto, secondo quanto si apprende, è stato già firmato dal premier Enrico Letta. Il ddl costituzionale sulle riforme sarà sul tavolo del prossimo Consiglio dei ministri previsto per giovedì o venerdì. Il premier ha anche scelto i componenti della commissione per le riforme  costituzionali. Nel relativo dpcm sarà contestualmente nominato un  comitato per la redazione del rapporto finale. I componenti della  commissione, in tutto 35, saranno ricevuti giovedì pomeriggio al  Quirinale. Ecco di seguito i nomi che compongono la commissione di saggi: Michele Ainis (Università Roma 3), Augusto Barbera (Università di Bologna), Beniamino Caravita di Toritto (Università la Sapienza Roma), Lorenza Carlassare (Università di Padova), Elisabetta Catelani (Università di Pisa), Stefano Ceccanti (Università Roma 3), Ginevra Cerrina Feroni (Università di Firenze), Enzo Cheli (Presidente Emerito Corte Costituzionale), Mario Chiti (Università di Firenze), Pietro Ciarlo (Università di Cagliari), Francesco Clementi (Università di Perugia), Francesco D'Onofrio (Università La Sapienza Roma), Giuseppe de Vergottini (Università di Bologna), Giuseppe Di Federico (Università di Bologna), Mario Dogliani (Università di Torino), Giandomenico Falcon (Università di Trento), Franco Frattini (Presidente Società Italiana per l'Organizzazione Internazionale), Maria Cristina Grisolia (Università di Firenze), Massimo Luciani (Università La Sapienza Roma), Stefano Mannoni (Università di Firenze), Cesare Mirabelli (Presidente Emerito Corte Costituzionale), Anna Moscarini (Università della Tuscia), Ida Nicotra (Università di Catania), Marco Olivetti (Università di Foggia), Valerio Onida (Presidente Emerito Corte Costituzionale), Angelo Panebianco (Università di Bologna), Giovanni Pitruzzella (Università di Palermo), Anna Maria Poggi (Università di Torino), Carmela Salazar (Università di Reggio Calabria), Guido Tabellini (Università Bocconi di Milano), Nadia Urbinati (Columbia University), Luciano Vandelli (Università di Bologna), Luciano Violante (Università di Camerino), Lorenza Violini (Università di Milano), Nicolò Zanon (Università di Milano). Argomenti riforme enrico letta Leggi i commenti I commenti dei lettori 
TEL AVIV - "Con l'Inghilterra voglio una squadra capace di dare tutto". Devis Mangia carica gli azzurrini alla vigilia dell'Europeo U. 21 che sta per iniziare in Israele. L'Italia mercoledì sera (ore 20.30) troverà subito il cliente forse più difficile nel raggruppamento ma il ct non pensa a fare calcoli: "Non se siamo capaci. Dovremo scendere in campo per vincere cercando di fare il massimo con grande concentrazione. Siamo pronti". SIAMO UNA BELLA SQUADRA - Mangia non vuole sentir parlare di Italia tra le favorite per la vittoria finale. "Il torneo è di altissimo livello e di grande equilibrio. Ci sono le nazionali più forti d'Europa, la differenza la faranno le sfumature. E non so nemmeno chi è la favorita nel nostro girone...". Il ct ha, comunque, grande fiducia nei suoi ragazzi: "Siamo una bella squadra. Vogliamo fare un ottimo Europeo". Nessuna indiscrezione sulla formazione ("le idee su domani ce le ho abbastanza chiare, vedremo la rifinitura"), quasi impossibile che il ct rinunci ai big: "Verratti, Destro e Borini sono entrati perfettamente in sintonia con la squadra, ma naturalmente se la giocano al pari degli altri", si limita a dire. PEARCE: ITALIA TRA LE FAVORITE - Sul fronte inglese, il ct Stuart Pearce considera l'Italia come una delle favorite del gruppo A. "E' un girone aperto e spesso in un torneo la prima partita può rivelarsi determinante, quindi sarà importante mantenere i nervi saldi. Credo che l'Italia sia tra le squadre favorite. Ha un potenziale offensivo straordinario, incredibili attaccanti, una buona esperienza ed è ben organizzata. Faranno sicuramente una buona impressione in questo torneo, secondo anche quanto visionato sui dvd". INGHILTERRA, PORTA CHIUSA DA 450' - Ma della sua Inghilterra, l'ex terzino della nazionale ha grande fiducia. "Sembra brillare, è attenta e concentrata. E' venuto qui probabilmente il miglior gruppo con cui abbia mai lavorato". E i risultati lo dimostrano. "Abbiamo vinto 9 partite senza subire reti e non subiamo gol da 450' - ricorda - Ci affacciamo a questa sfida con grande fiducia ma tutto potrà essere giudicato solo al termine del torneo. Siamo qui per vincere il torneo e sarei molto deluso se lo facesse un'altra nazionale". Recuperato Zaha. "Sarà disponibile, ha avuto un piccolo problema alla caviglia ma sta decisamente migliorando", conferma il ct inglese. Argomenti nazionale under 21 europeo under 21 devis mangia Leggi i commenti I commenti dei lettori 
CUCCIAGO - Nel momento della verità Roma non tradisce: espugna Cucciago (69-74) e pareggia i conti (3-3) con Cantù nella semifinale play-off. Ora in decisiva gara-7, giovedì sera, avrà il prezioso vantaggio del fattore campo per poter approdare in finale. Determinante Goss, a referto con 17 punti, ma superlativa anche la prova di Lawal (16 punti e 8 rimbalzi), Datome (11 punti) e Jones (10). Ai brianzoli non sono bastati i 12 punti di Tyus e i 10 di Leunen. GRANDE EQUILIBRIO PER 35' - Sulle ali dell'entusiasmo la Lenovo parte meglio e, trascinata dai lunghi, piazza un miniparziale di 13-4 che la issa sul 22-14 all'11'. La Virtus non s'impressiona e con la difesa press e i punti di Datome, Czyz e D'Ercole ritrova la parità (24-24). Sul finale di primo tempo Cantù, trascinata da Mazzarino, si ributta di nuovo avanti (36-32) andando negli spogliatoi sopra di 3. GOSS E LAWAL FANNO LA DIFFERENZA - Il testa a testa perdura al 35', quando Roma viene letteralmente presa per mano da Goss che, assieme a Lawal, confeziona gli schemi per fare la differenza. Cantù perde il play Ragland per 5 falli in una fase cruciale e non basta la tripla di Leunen a 1'30" dalla fine a riaprire le speranze. Sul 67-71 è ancora Goss a buttarsi in area e a segnare il canestro che chiude di fatto la partita. CANTU'-ROMA 69-74 (19-14; 38-35; 51-50) Cantù : Abass ne, Scekic 8, Smith ne, Leunen 10, Mazzarino 6, Brooks 6, Tyus 12, Tabu 5, Ragland 8, Aradori 6, Cusin 0, Mancinelli 8. All: Trinchieri Roma : Goss 17, Jones 10, Tambone ne, Tonolli ne, Gorrieri ne, D'Ercole 9, Datome 11, Bailey 0, Taylor 9, Lawal 16, Czyz 2, Lorant 0. All: Calvani Arbitri : Begnis, Sahin, Giansanti Note - Tiri liberi: Cantù 4/8; Roma 10/15. Tiri da tre: Cantù 7/19; Roma 4/14. Rimbalzi: Cantù 30, Roma 38; usciti per 5 falli: Ragland al 38'; fallo tecnico a Calvani al 24'. Spettatori: 3800. Argomenti basket basket play off 2013 cantù basket virtus roma Leggi i commenti I commenti dei lettori 
Quattro coppie di Frecciarossa collegheranno Torino con Milano e Roma, altre quattro, già esistenti, verranno prolungate verso Salerno, mentre entreranno nel nuovo orario di Trenitalia, a partire dal 9 giugno, due nuovi convogli, Frecciabianca, verso Roma, da Torino attraverso Asti, Alessandria e Roma con fermate nelle principali località tirreniche. In tutto da Torino sono trenta i Frecciarossa, di cui 28 giornalieri per Roma. Salgono a ventidue i Frecciabianca, di cui quelli diretti verso la capitale fermeranno anche a Rapallo, Chiavari, La Spezia; Massa Centro, Viareggio, Pisa, Livorno, Cecina, Grosseto e Civitavecchia. Nuova fermata a Torino Lingotto alle due coppie di Frecciabianca Torino-Lecce e Torino-Genova-Roma. Novità anche sul fronte del trasporto regionale: a Grugliasco si fermeranno anche i treni della TorinoBardonecchia oltre a quelli della TorinoSusa. In nove minuti da Grugliasco si arriva a Torino Porta Nuova. Il servizio ferroviario metropolitano con orario cadenzato si estende, allargandosi verso la provincia di Cuneo e passando da cinque a sette linee: si aggiunge la TorinoFossano (Sfm7) e alla CavallermaggioreAlba (SfmB). E a settembre debutterà il biglietto integrato metropolitano. Novità anche sul fronte voli con il ritorno di Royal Air Maroc a Caselle dopo due anni con un collegamento con Casablanca: tre volte alla settimana con l'impegno di trasformarlo in giornaliero. Dodici le connessioni con altre città del Marocco, tra cui Marrakech, Fez, Agadir, Tangeri, Ouarzazate e Rabat, oltre alle 25 destinazioni dell'Africa Subsahariana. Tre target differenti: turistico, etnico, per servire una comunità piemontesi di 100 mila persone, e business. "Questo collegamento è segno di vitalità dell'aeroporto grazie a una compagnia che crede nel presente nonostante la crisi  -  dice il presidente di Sagat, Maurizio Montagnese durante la presentazione del volo al Mao con l'ambasciatore del Marocco in Italia Abouyoub  -  c'è voglia e anche la necessità di fare sistema". 
Niente più bus turistici invia dei Serragli, i cartelli di divieto sono apparsi a sorpresa in piazza Nazario Sauro e in via dei Serragli, passano solo i bus Ataf. Gli abitanti che avevano protestato contro il traffico, tra cui quello di 400 bus Ataf e di circa 500 turistici, la considerano una prima vittoria. Dopo la loro manifestazione era andato sul posto il sindaco Renzi, pur senza avvisarli. Gli abitanti si erano lamentati che avesse promesso solo il rifacimento del manto stradale e avevano minacciato ricorsi legali. Ora sono contenti dei cartelli anti bus turistici ma non basta. Restano i grossi bus Ataf mentre loro chiedono bussini, restano auto, scooter, furgoni, motori di ogni genere. Così via dei Serragli e via Romana la loro diffida legale l’hanno fatta comunque e la manderanno oggi al sindaco e al prefetto, e per conoscenza, anche alla Asl e all’Arpat. Firmata dal loro legale, l’avvocato Lucrezia Adami, che dà dieci giorni di tempo all’amministrazione per intervenire prefigurando un illecito continuato contro il diritto alla salute garantito dall’articolo 2 della costituzione. In movimento anche le associazioni di San Lorenzo che dopo aver lanciato la propria petizione «per la bellezza e la legalità del Mercato Centrale» si sono visti fissare di corsa un appuntamento in Palazzo Vecchio con Renzi per lunedì prossimo. «Ci andiamo volentieri», dicono, ma intanto hanno rafforzato l’attività moltiplicando i centri di raccolta firme sotto la petizione e aumentando il numero della associazioni impegnate. «Perché dal blitz comunicativo Renzi passi al blitz operativo», dicono. Ovvero provveda agli interventi che la petizione gli richiede in nome del riordino del quartiere e dei «cento punti» del sindaco «mai realizzati», dicono le associazioni. Argomenti bus 
Una vittoria fantastica, 69 a 74, a Cantù sul campo della Lenovo e l'Acea Roma riporta la serie di semifinale scudetto a Roma. Giovedì sera al palazzetto dello sport di piazza Apollodoro l'ultima partita di questa interminabile serie dirà chi tra le due contendenti andrà a giocarsi la finale scudetto 2012/2013 contro la vincente tra Varese e Siena. L'Acea ha giocato una partita al limite della perfezione perché è riuscita soprattutto nell'intento di non rincorrere sempre la Lenovo come le era accaduto in tutte le cinque precedenti partite. O meglio le è corsa anche dietro, 17 a 10 nel primo quarto, ma è stato uno sforzo di minore intensità rispetto agli altri e limitato nel tempo. Perché poi già nel secondo quarto grazie a Phil Goss, al rigenerato D'Ercole, 7 punti di fila in circa sette minuti, ed a Jones, la squadra romana ha messo anche la testa avanti, 26 a 28, certificando che la serata era di quelle buone. Da quel momento è andata avanti una partita fatta di piccoli strappi ora di una ora dell'altra squadra che non sono mai riuscite però a prevalere per più di tre o quattro punti. Perché l'Acea ha ritrovato il suo capitano, Gigi Datome che ha segnato "solo" 11 punti ma sono stati tutti di una importanza fondamentale perché realizzati in momenti decisivi della gara. Come l'incredibile tripla segnata con l'aiuto del tabellone che ha impedito un allungo di Cantù sul 47 a 43 nel terzo periodo ed ha subito riportato Roma sotto di un solo punto. Intorno a lui, oltre al citato D'Ercole, ha comandato la partita un bravissimo Phil Goss che con la sua esperienza ha segnato e dato rimo a tutti i compagni per cui ora Taylor, ora Jones, ora Lawal, padrone dei rimbalzi, hanno saputo dare il loro contributo e costruire insieme l'ennesima vittoria esterna dell'Acea di questa stagione, dieci in campionato, due nei play-off. Soprattutto il centro nigeriano, Lawal è stato bravo a non commettere Né falli né le solite infrazioni di passi che lo hanno limitato in altre apparizioni così alla fine il personale tabellino recita 16 punti e 8 rimbalzi. Roma ha vinto la partita quando a sette minuti dal termine, nel quarto periodo, quando si era sul 55 a 55, Goss ha infilato due canestri consecutivi e la difesa di Roma ha messo la museruola ai tiratori di Cantù, togliendo sicurezza all'attacco brianzolo e costruendo sul quel piccolo vantaggio il suo capolavoro. Perché da quel momento nessuno degli attaccanti di Roma ha più sbagliato nulla: Lawal, Datome, ed ancora Goss con sette punti hanno cementato il punteggio portandolo anche a più sette. Le disperate azioni di Cantù hanno prodotto solo un riavvicinamento parziale ma il segnale che l'Acea è viva lo ha dato il capitano Datome quando a cinque secondi dal termine si è letteralmente tuffato su un pallone vagante, conquistandolo e consentendo alla sua squadra di chiudere in attacco senza patemi di nessun genere. Argomenti acea roma 
Un allarme bomba nel  parcheggio di un ipermercato a Roma si è poi  rivelato un goffo  tentativo di spionaggio da parte di un marito geloso.  L'episodio è  accaduto nel pomeriggio all'interno del parcheggio del centro   commerciale Roma Est. Dalle telecamere di sorveglianza sul posto,  la  vigilanza si era accorta di due uomini che prima di dileguarsi  avevano  armeggiato sotto un'auto applicando un dispositivo con delle  batterie nella  parte posteriore della macchina. Subito è scattato  l'allarme con l'arrivo dei  carabinieri e degli artificieri. Ma il  rischio di una bomba è stato  scongiurato. Grazie alle immagini e  al rilevamento del segnale tramite una  sim card, i militari della  Compagnia di Tivoli sono risaliti alle due persone  riprese nei video:  si tratta di due italiani, uno dei quali - un 50enne - era  convinto che  la moglie lo tradisse. I due avevano pedinato l'auto del   presunto amante e, dopo averlo seguito fino al parcheggio, avevano  installato un  rilevatore Gps sotto la macchina per spiarlo. Ma dopo  l'intervento dei  carabinieri si sono accorti di aver confuso l'auto,  una Smart, con  un'altra parcheggiata lì vicino: i due avrebbero  rilevato gli spostamenti dell'auto  sbagliata, trovandosi di fronte una  coppia. Argomenti allarme bomba roma gps 
A Roma per la direzione nazionale del Pd, il sindaco Matteo Renzi incontra il ministro Massimo Bray per parlare del salvataggio del Maggio musicale. Ma il faccia a faccia si rivela interlocutorio. Il sindaco ha illustrato al ministro il piano di tagli previsto dal commissario Francesco Bianchi nel tentativo di rimettere ordine tra i conti della fondazione. Un piano che ha comunque bisogno di finanziamenti, visto che sul teatro grava un debito consolidato di 35 milioni di euro. E se anche il piano di tagli e licenziamenti riuscisse a riportare in pareggio i conti, resterebbe comunque il pregresso. Il ministro, che a quanto pare av rebbe apprezzato il lavoro del commissario, non è stato però in grado per il momento di promettere niente. Se non un incontro con lo stesso commissario Bianchi. Bray, si legge del resto in una nota diffusa a tarda sera dal ministero dei beni culturali, "riceverà a breve anche il commissario straordinario della Fondazione per valutare le soluzioni più idonee in merito alla delicata situazione economico-finanziaria di questa prestigiosa istituzione musicale, nonchè per salvaguardarne le professionalità". 
