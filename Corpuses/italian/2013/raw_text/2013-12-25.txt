Hanno chiamato il taxi poco dopo le 4 di notte in via Zarotto, zona discoteca Free, e chiesto di essere portati in stazione. Quando il tassista ha chiesto loro se avessero i soldi per pagare la corsa, i tre "clienti" hanno dato in escandescenze, ne è nata una discussone con il lancio di una lattina di birra contro il taxi. A quel punto, nella confusione, uno del gruppo ha rubato il portafogli custodito dal tassista nella portiera dell'auto: bottino quasi 500 euro. Sull'episodio, avvenuto la notte della vigilia di Natale, indagano i carabinieri. Si tratta di tre persone di orgini straniere, probabilmente ubriache, che si sono poi dileguate a piedi nelal zona del parco Ferrari. 
CASERTA - E' morto ieri sera stroncato da un infarto Tommaso Cestrone, 48 anni, noto da quasi due anni come "l'angelo di Carditello", perché da solo e senza alcun obbligo prestava attività di manutenzione alla Reggia borbonica abbandonata e finita all'asta. Cestrone è deceduto nella sua azienda agricola, dove allevava soprattutto pecore e capre, nel comune di San Tammaro proprio di fronte alla Reggia; vi era tornato, come faceva ogni sera, dopo aver partecipato al cenone della vigilia di Natale a casa del suocero con la moglie e i due figli. Tornato in azienda alle 22.30, Cestrone ha chattato per oltre due ore su Facebook con degli amici, prima di andarsene a letto; questa mattina sono stati la moglie i figli, preoccupati perché il 48enne non rispondeva al cellulare, a scoprire il cadavere. La scelta di Cestrone è stata di grande impatto dopo le denunce sullo scempio del gioiello settecentesco in provincia di Caserta abbandonato, saccheggiato e poi messo all'asta. (Guarda le foto) . Ma anche questa vendita si sta rivelando una Odissea, con ben dieci tentativi di asta andati deserti (l'ultimo cinque giorni fa), mentre in tanti - compresa la Regione Campania - chiedono alla Stato di intervenire come promesso dallo stesso ministro Bray "I suoi enormi sacrifici daranno frutti importantissimi" dice Raffaele Zito di "Agenda 21 per Carditello". Cestrone, volontario della protezione civile del comune di San Tammaro, si occupava gratuitamente dal febbraio del 2012 di ripulire l'esterno e l'interno delle Reggia di Carditello da rifiuti ed erbacce. "Lo faceva perchè amava la sua terra" spiega Zito; Cestrone accolse anche il ministro Bray nell'ultima visita fatta a Carditello e, "negli ultimi tempi - prosegue Zito - era stato vittima di episodi intimidatori perché dava fastidio a qualcuno; gli hanno messo una bomba carta in azienda, gli hanno bruciato la macchina, la roulotte e hanno ucciso alcune pecore". A Tommaso Cestrone è stata assegnata anche una menzione speciale nell'ambito del premio nazionale "Don Giuseppe Diana", per la sua opera di custodia e di tutela della Reggia di Carditello. Argomenti beni culturali 
ROMA - "Ogni anno a Capodanno, da tempo immemore, il presidente faceva un  discorso al popolo. Questa tradizione si ripete forse l'ultima volta. A  gennaio lo aspetta una richiesta di impeachment per la sua decadenza. Un  atto spiacevole verso chi ha dedicato la sua intera esistenza alla  patria. Un atto da parte di una forza politica a lui forse ignota, della  cui presenza non si era accorto, il presidente non sentiva infatti i  boom. L'impeachment è un atto d'amore per  consentirgli di godere un meritato riposo con la sua famiglia e di  trascorrere serene giornate sulle panchine del Pincio con dei vecchi  amici. Chissà se ringrazierà. Merry Christmas, mister President". E' il finale irridente di un lungo post che Grillo pubblica oggi sul suo blog. Una promessa di battaglia contro il Presidente che è ormai una delle campagne di punta del leader del M5S. Auguri ironici a qyuello che, nel lungo "messaggio", Grillo descrive come un "re in quel Paese in cui la monarchia non esisteva da tempo.  Pur non essendo un re, regnava come un re. Viveva in una reggia che superava per sfarzo i palazzi dei reali d'Europa". Quindi in sintesi la descrizione polemica dei passaggi essenziali della recente storia politica: "Come un regnante - scrive ancora Grillo - nominava i suoi primi ministri... Il vecchio signore era una presenza intramontabile. Rassicurante. La parola del presidente era sacra, inviolabile, non poteva essere udita dai magistrati. Quando ciò accadeva e una sua conversazione con un indagato veniva registrata, il presidente faceva cancellare i nastri. Il suo nome, come quello di Dio, non poteva essere nominato invano neppure nelle assise parlamentari". "Il presidente - prosegue Grillo - non aveva data di scadenza, pur prevista nella Costituzione, e si faceva rieleggere, per il bene del Paese... si credeva indispensabile, si circondava di corti di saggi scelti con estrema oculatezza che avrebbero dovuto riscrivere le regole. Dettava le condizioni del suo permanere ai primi ministri, ridotti alla stregua di gran ciambellani". Leggi i commenti I commenti dei lettori 
I militanti del centro sociale occupato e autogestito (Csoa) La Strada di Garbatella, a Roma, semidistrutto due notti fa da un incendio, hanno lanciato una sottoscrizione per ricostruire la struttura. "I sogni non bruciano perché vivono della testa, della passione, delle lotte, della determinazione di chi li fa propri - si legge in un comunicato firmato 'I compagni e le compagne del CSOA La Strada' -. La potenza di un sogno, poi, è direttamente proporzionale al numero di quante e quanti di noi scelgono quel sogno. La mattina del 24 dicembre eravamo tutti insieme a dirci questo fra lo sconcerto e il dolore per quanto è accaduto la scorsa notte e la voglia, urgente e bellissima, di ripartire subito. Siamo consapevoli di quanto grande sia la sfida che ci troviamo ad affrontare ma ci sentiamo grati e forti del supporto delle compagne e dei compagni che continuano in queste ore a mobilitarsi offrendoci spazi e braccia, della nostra comunità che è fra noi, dell'intervento delle istituzioni che riconosce il valore ed il portato sociale e politico di 19 anni di lavoro della Strada". "I progetti legati al centro sociale continueranno a svolgersi sul e per il territorio così come le iniziative in programma e le tante altre che si stanno immaginando e calendarizzando in queste ore - si legge nella nota - in cui ci giungono proposte da artisti a noi vicini e felici di sostenerci. Incoraggiamo la voglia di contribuire, la tensione ad agire, a mettersi in gioco di tutte e tutti coloro che ci stanno contattando perché La Strada è e rimarrà un posto speciale per ognuno di noi. Per qualunque proposta riguardante iniziative a sostegno della Strada potete chiamare il 333/3540986 o il 338/2931702 Oppure scriverci: ricostruiamolastrada@libero.it". Attivato un conto corrente bancario. 
Incidente mortale  nel torinese. Poco dopo le 15 in strada del Portone a Grugliasco, il conducente di una Fiat Sedici ha perso il controllo della propria auto, andando ad urtare il cordolo del marciapiedi. Si tratta, con molta di probabilità, di un malore che ha causato la morte del 65enne di Grugliasco. A bordo del veicolo c'era anche la moglie del conducente che è rimasta per ore in uno stato confusionale. Sul posto sono intervenuti gli agenti della sezione di Mirafori Sud della polizia municipale di Torino. 
