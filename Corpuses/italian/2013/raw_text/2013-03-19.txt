
Riconosciuta responsabile di concorso in omicidio, dovrà soltanto risarcire i danni ai familiari della vittima. E' la sentenza emessa a carico di una donna di 29 anni, Stefania Citterio : secondo le indagini sarebbe stata lei la prima ad aggredire Luca Massari, il tassista milanese che nell'ottobre 2010, dopo aver investito un cane ed essere sceso dall'auto per scusarsi, venne brutalmente picchiato e ucciso alla periferia di Milano. Per lei è arrivata una condanna penale a dieci mesi per minacce e un'altra, ma ai soli fini civili, per concorso anomalo nell'omicidio. Un verdetto che ha stupito anche gli avvocati presenti in aula, ma che, nella sua particolarità, ha una spiegazione logica e giuridica. I tre aggressori del tassista "Furia incontenibile e colpi micidiali" I giudici della seconda sezione della Corte d'assise d'appello di Milano (presidente Anna Conforti) hanno potuto accogliere solo il ricorso dei familiari di Massari, rappresentati dall'avvocato Cristiana Totis, gli unici ad aver chiesto che venisse dichiarata la responsabilità della donna nell'uccisione, anche se ai soli fini del risarcimento danni, unica strada per la parte civile. La Procura, invece, non aveva presentato appello per chiedere la riqualificazione del reato da minacce a concorso anomalo in omicidio: imputazione che aveva invece contestato in primo grado, formulando per la giovane una richiesta di 21 anni di carcere. Il 10 ottobre del 2010, il tassista Massari stava viaggiando lungo via Luca Ghini, alla periferia sud di Milano, quando un cane finì sotto la sua auto. Scese per scusarsi ma non fece in tempo: pestato brutalmente, andò in coma e morì. Per quell'aggressione, il 14 luglio 2011, è stato condannato con rito abbreviato (sentenza poi confermata in appello) a 16 anni di carcere Morris Ciavarella, il giovane che, stando alle indagini del pm Tiziana Siciliano, avrebbe sferrato "gli ultimi due micidiali colpi": una ginocchiata in faccia e una spinta violenta. Stefania Citterio, fidanzata di Ciavarella, e il fratello Pietro Citterio erano stati condannati invece con rito ordinario nel maggio 2012 dalla prima Corte d'assise di Milano: lei a dieci mesi per minacce e lui a 14 anni per concorso anomalo nell'omicidio, incendio e lesioni. La Procura di Milano, però, in secondo grado non ha fatto appello sul reato contestato alla donna, ma solo per chiedere un aumento delle pene: 11 mesi per lei e 14 anni e cinque mesi per il fratello. Impugnazione (presentata in aula dal sostituto pg Maria Vulpio) che fra l'altro non è stata accolta dai giudici. La Corte, invece, ha accolto il ricorso dei familiari di Massari, che in qualità di parte civile sostenevano la responsabilità nell'omicidio di Stefania Citterio, come descritta nell'imputazione originaria della Procura. Secondo le indagini era stata proprio lei la prima a insultare e a picchiare Massari, gridando "ti ammazzo, ti ammazzo". Poi erano intervenuti il fratello e il fidanzato. Per l'imputata è arrivata la condanna al risarcimento per concorso anomalo in omicidio (il danno dovrà essere quantificato in una causa civile), mentre è rimasta ferma quella penale a dieci mesi per minacce. La pena per il fratello, invece, è stata limata al ribasso e portata a 13 anni. 
Due marchi prestigiosi, una collaborazione all'insegna della moda e del glamour. Nasce così la nuova Citroën “C1 Vanity Fair 10”, edizione speciale della piccola della Casa transalpina creata per celebrare il decennale della storica rivista di moda in Italia. Sin dal momento del suo lancio nel nostro paese, del resto, la C1 ha ottenuto un grande successo presso il pubblico rosa: la city car della Citroën ha venduto in Italia oltre 130mila unità, il settanta percento delle quali destinate appunto a una clientela femminile che ha apprezzato le sue dimensioni compatte (appena 3,43 metri) e i suoi confortevoli volumi interni in grado di ospitare  comodamente quattro persone a bordo. Concetti, questi, che rivivono nella "special edition" dedicata a Vanity Fair. Con qualche novità. Intanto la nuova C1 è equipaggiata con climatizzatore, radio CD MP3 (con presa Usb), bluetooth, quattro airbag e fari diurni a LED che rendono ancora più moderno il design della vettura. Lo speciale allestimento “C1 Vanity Fair 10” parte dal tetto bicolore Glossy Black che per la prima è disponibile su questo modello e si abbina perfettamente con le tinte esterne Vanity Red e Vanity White, colori storici della rivista, Vanity Grey e Dark Grey. Inoltre l'abitacolo della vettura, al contempo sobrio ed elegante, può essere arricchito con gli interni specifici Vanity Fair. Vediamo di che si tratta: sedili bicolore "ton-sur-ton" in tessuto/Tech Leather con cuciture in doppio colore rosso/nero ed embossage del logo Vanity Fair in rilievo, pomello del cambio in pelle, sportellino del vano portaoggetti in Tech Leather. Personalizzazioni, queste, di confezione sartoriale e realizzazione italiana che si ispirano al mondo della moda di cui Vanity Fair è un'icona. Oltre a questi dettagli, la nuova Citroën “C1 Vanity Fair 10” si caratterizza per altri elementi personalizzati che riguardano i decori degli aeratori, ma anche contagiri, tachimetro e maniglie interne in Glossy Black abbinati al tetto, oltre all'emblema in metallo di Vanity Fair che campeggia sui tappetini. Un'edizione speciale realizzata per un pubblico femminile attento non solo al mondo delle quattro ruote ma anche alla moda e alla bellezza. E proprio per seguire meglio il mondo della moda ogni acquirente della “C1 Vanity Fair 10” sarà omaggiato con un abbonamento di 12 mesi a Vanity Fair, consultabile da smartphone e tablet. 
"I tre addetti intervenuti sul posto, anziché seguire i  protocolli di lavoro previsti dalla normativa di riferimento, hanno combinato  procedure operative proprie di differenti attività di manutenzione, mettendo  così in secondo piano il principio fondamentale della sicurezza ferroviaria:  escludere sempre la circolazione dei treni durante interventi che possono  pregiudicare la sicurezza dell’esercizio". Sono queste le conclusioni cui è  approdato il consulente tecnico scelto dalla procura per chiarire le cause del  deragliamento del "treno del mare", il convoglio strapieno di viaggiatori che un  sabato mattina di luglio uscì dai binari all’altezza di Lavino di Mezzo, il  panico a bordo e decine di feriti e contusi. Colpa di uno scambio posizionato a  rovescio, si disse allora. E l’ingegner Massimo Simone - subentrato dopo le  polemiche al primo esperto scelto da via Garibaldi, consulente di fiducia delle  Ferrovie dello stato - ora lo conferma. Ma la sua relazione, discussa in  sede di incidente probatorio, aggiunge altro. Punta l’attenzione anche su due  superiori dei tre manutentori, al momento gli unici indagati, difesi dal pugnace  avvocato Andrea Fornasari. "Il capo zona Is2 Bologna - scrive - avrebbe dovuto  svolgere in maniera più efficace l’attività di vigilanza dell’esecuzione dei  lavori" di manutenzione, "eseguito sugli oggetti di propria competenza". Il capo  reparto Is1 Bologna, a sua volta, avrebbe dovuto "svolgere in maniera più  efficace l’attività di verifica delle risultanze degli accertamenti condotti dal  capo zona, in modo da riscontrare l’eventuale adozione di consuetudini in  contrasto con le norme di esercizio vigenti". Emerge anche, dalla consulenza, un  quadro inquietante: i sistemi di telecontrollo di Lavino e di Bologna hanno  "visto" lo scambio in posizione normale, mentre nelle realtà era stato messo in  posizione rovesciata dai manutentori finiti sotto accusa. Non è stato cioè in  grado di rilevare la variazione, fatta senza utilizzare quella "chiave di zona"  che interrompe la circolazione. L’avvocato Fornasari, in attesa di vedere come  si muoverà la procura, è pronto a dare battaglia. Argomenti incidenti stradali treno 
"Dove eravamo rimasti?" E' l'interrogativo con cui il coordinatore provinciale dei comitati pro Renzi Matteo Daffadà saluta, non senza ironia, i renziani di Parma e del parmense. E' passato poco più di un mese da quando si sono riuniti la prima volta, lo scorso 10 gennaio, e lo scenario politico non potrebbe essere più cambiato. Se allora Matteo Renzi era il candidato sconfitto alle primarie, dopo lo schiaffo elettorale a Bersani viene oggi dipinto come un mancato salvatore, se non della patria almeno del Pd. Con i "l'avevamo detto", però, si va poco lontano. Per questo, dice Daffadà, è il momento di capire come organizzarsi per il futuro, in vista dei prossimi appuntamenti elettorali. La sala del circolo Zerbini è gremita. Almeno ottanta persone, alcuni volti noti della politica parmigiana ma in gran parte simpatizzanti provenienti da tutta la provincia. Mancano i "pezzi grossi", Gabriele Ferrari e Mara Morini, entrambi impegnati. Sono 36 i comitati per Renzi sparsi su tutto il territorio, strutture "leggere" ancora non incanalate in una corrente di partito riconosciuta a livello nazionale. Nondimeno, i renziani sono convinti che l'unica possibilità del Pd sia nelle idee e nella figura di Matteo Renzi. Si alternano gli interventi, cinque minuti di microfono per dare una propria analisi del voto e una proposta per incidere. C'è chi, come Mario Franceschini, sottolinea che a differenza di Pdl e Movimento 5 Stelle, "il Pd è un partito ancora scalabile". E allora perché non puntare alla segreteria provinciale con un proprio candidato. Inevitabile il parallelo tra Bersani e Bernazzoli: ci vuole un'alternativa. "Questo partito deve essere scardinato  -  dice Umberto Varoli  -  dobbiamo andare a congresso con una consistenza numerica". Ed ecco l'esigenza di allargare a macchia d'olio i comitati, senza dimenticare il sostegno alla candidata Mara Morini. "Doveva essere la terza parlamentare parmigiana" sottolinea Massimo Pinardi, che propone primarie aperte a tutti i cittadini per l'elezione dei vertici del Pd, anche a livello provinciale. Presenti anche gli Indipendenti per Renzi, "persone che non si sentono chiuse nel recinto della sinistra, ma sono pronte a rimanere unite per Renzi fuori dal Pd. Questa è la nostra battaglia" dichiara Andrea Bertora. Antonio Rizzi, docente dell'Università di Parma e coordinatore di comitato, lancia il primo laboratorio virtuale dei renziani di Parma: il sito web www. domaniadesso. com, già online. "E' un'idea per l'elaborazione di proposte politiche che non siano slogan da 140 caratteri  -  spiega - penso a gruppi di lavoro che parlino con le aziende, con i lavoratori, e che cerchino risposte alle loro istanze con un approccio pragmatico". "Domani è adesso" è anche un'associazione no profit, che promette di portare avanti il programma politico dei renziani di Parma. (m. c. p.) 
ROMA - Il Verona passa (1-2) su rigore, in pieno recupero, a Lanciano e aggancia il Livorno, bloccato sullo 0-0 a Cesena, nella corsa al 2° posto. In testa, intanto, continua a veleggiare senza patemi il Sassuolo che viene ripreso al 90' (1-1) a Castellammare dalla Juve Stabia. Brilla ancora l'Empoli che espugna (2-3) Modena, vince, con identico punteggio (2-3) il Brescia a Vercelli e stacca, al 6° posto, il Padova sconfitto per 3-0 a Bari. Continua a sognare i play-off il Crotone che piega nel finale (1-0) il Vicenza. In coda successo pesante (0-3) della Reggina ad Ascoli mentre lo Spezia strappa un prezioso pari (0-0) a Cittadella. Infine la Ternana non va oltre lo 0-0 al Liberati con il fanalino di coda Grosseto. Chiuderà il programma, mercoledì sera, Varese-Novara. JUVE STABIA-SASSUOLO 1-1 Un gol al 90' di Jidayi impedisce al Sassuolo di centrare il 23° successo stagionale. Anche se arrivato all'ultimo minuto il pari, comunque, premia la buona prova dei campani che, a lungo, hanno messo in difficoltà la capolista. Gli emiliani rischiano grosso sulle conclusioni di Figliomeni, Verdi (2) e Zito, che coglie un palo esterno, poi, dopo aver mandato un'avvisaglia agli avversari con un colpo di testa di Terranova, cinicamente passano: il gol lo realizza, con un pizzico di fortuna, Berardi che, al 70', inganna Nocchi con una punizione-cross dalla trequarti che s'infila a fil di palo alla destra del portiere. Le vespe non ci stanno, si rimboccano le maniche e, dopo aver creato altri due pericoli con Acosty e Scognamiglio, pareggiano meritatamente al 90' con un tocco in spaccata sul secondo palo di Jidayi, lesto a sfruttare un crosso dalla sinistra di Acosty. CESENA-LIVORNO 0-0 Al Livorno non basta una prova spigliata per espugnare il Manuzzi. I labronici vannoa  apiù riprese vicini al bersaglio con Dionisi, Paulinho, Scihittarella, Emerson e Belincheri, che centra il palo su punizione, ma alla fine non riescono a sbloccare lo 0-0. Il Cesena ha chiuso in 10 per l'espulsione, al 90', di Coppola. VIRTUS LANCIANO-VERONA 1-2 In pieno recupero il Verona espugna Lanciano e riprende al 2° posto il Livorno. Gli scaligeri partono forte e, dopo aver impensierito Leali per due volte con Gomez, passano (33') con un gran sinistro di controbalzo di Martinho. Il Lanciano non si disunisce e, dopo 7', pareggia con una pregevole girata di sinistro di Piccolo che dedica il gol al compianto Morosini. La gara resta equilibrata fino al 90' quando un'ingenuità di Leali, che spinge Cacia, spalle alla porta, costringe l'arbitro Cervellera a decretare l'inevitabile rigore che lo stesso Cacia trasforma con freddezza. Il Lanciano ha chiuso in 10 per l'espulsione, al 93' di Volpe. MODENA-EMPOLI 2-3 L'Empoli conferma a Modena di essere in forma straordinaria (9° risultato utile) e consolida il 4° posto. Gara ricca di emozioni al Braglia. Gli ospiti sbloccano il risultato dopo appena 14' con Macaoni che, smarcato in area sulla sinistra da Moro infila il pallone di destro sotto la traversa. Il match si trasforma in un flipper impazzito: l'Empoli manca il raddoppio con Tavano, che colpisce una traversa, e con lo stesso Maccarone, che prende un palo, poi, però, rischia su un colpo di testa di Andelkovic, che centra anch'egli un palo, e sulle conclusioni di Signori e Ardemagni. Dai e dai il Modena pareggia e lo fa, al 38', con lo stesso Ardemagni che, con un destro dal limite, trova la complice e decisiva deviazione di Laurini. L'Empoli non si scompone e, al 44', torna avanti con Moro che ruba palla sulla trequarti e infila l'angolo con un gran destro in diagonale da 25 mt. Nella ripresa il Modena va vicino ancora al pari con Stanco poi, al 74', deve capitolare per la terza volta, trafitto ancora da Maccarone che, smarcato in area da Saponara, indovina l'angolo con un preciso sinistro rasoterra. I canarini s'innervosiscono, restano in 10 per l'espulsione (81') di Moretti ma non demordono. E, all'86', riducono le distanze con un bel destro al volo di Andelkovic, lesto a riprendere una corta respinta della difesa. L'Empoli, però, non trema e, lgitima il successo sfiorando anche il poker, nel finale, con Saponara e Moro. PRO VERCELLI-BRESCIA 2-3 Grazie a una doppietta di Corvia, il Brescia passa a Vercelli e resta da solo al 6° posto. Pronti, via e i padroni di casa passano a sorpresa (2') grazie a Massimiliano Scaglia che ruba palla sulla trequarti e infila l'incrocio con un gran sinistro dal limite. La Pro sfiora subito il raddoppio con Appelt poi subisce l'inevitabile reazione del Brescia che , dopo aver sciupato due buone opportunità con Caracciolo e Scaglia, pareggia (40') con Luigi Scaglia che raccoglie un cross dalla sinistra di Caracciolo e batte Valentini con un preciso destro in diagonale. Sulle ali dell'entusiasmo, gli uomini di Calori insistono e, al 57', ribaltano il risultato con un bel sinistro al volo sul primo palo di Corvia su nuovo assist di Caracciolo. La Pro Vercelli non ci sta e dopo appena 4' pareggia con Ragatzu, lesto a riprendere una corta respinta di Arcari su un tiro di Eusepi. Il Brescia si rimbocca le maniche e, al 65', si va a riprendere i tre punti con Corvia che, dopo una traversa di Caracciolo, vince un rimpallo in area e insacca da due passi. BARI-PADOVA 3-0 Il Bari travolge il Padova e incamera tre punti preziosi in chiave salvezza. I pugliesi fanno la partita, rischiano solo su una conclusione di Farias e impensieriscono Silvestri con Iunco (2) e Ghezzal. Il giusto premio per un evidente predominio territoriale lo ottengono al 39': Iunco smarca in area Caputo che con un preciso sinistro in diagonale infila l'angolo più lontano. Il Padova accusa il colpo e, al 44' incassa il 2-0 da Ghezzal che indovina l'incrocio con un magistrale sinistro a giro dalla destra. Nella ripresa il Padova fallisce, con Farias, l'occasione per riaprire i conti e si arrende definitivamente al 64' quando Dellafiore, per reazione, colpisce con un pugno in area a palla lontana Caputo. Inevitabili espulsione e rigore che lo stesso Caputo trasforma con freddezza. CROTONE-VICENZA 1-0 Con un gol in zona Cesarini di Eramo, il Crotone piega il Vicenza e mantiene il 6° posto nel mirino. Gara dominata dall'inizio alla fine dai calabresi. La porta ospite è presa d'assalto ma Maiello, Ciano (2) e De Giorgio(2) falliscono le migliori occasioni per perforarla. Il premio per una prova generosa i rossoblu lo raccolgono, però, in extremis, all'88': su una punizione-cross dalla trequarti destra di Del Prete, Eramo salta più in alto di tutti e batte di testa Bremec. ASCOLI-REGGINA 0-3 Con una tripletta di Di Michele, la Reggina sbanca Ascoli e lascia da solo il Vicenza al terzultimo posto. Dopo un primo tempo equilibrato con un'occasione per parte (Feczesin e Comi) la gara s'accende nella ripresa. I bianconeri mancano il vantaggio con Peccarisi e vengono immediatamente puniti (63') da Di Michele che, con una punizione a giro dal limite, inganna Maurantonio grazie alla decisiva deviazione di testa di Zaza. L'ex attaccante del Toro si esalta e nel finale chiude i conti con due belle azioni personali: la prima (77') conclusa con un preciso destro a giro dal limite , la seconda (88') con un forte sinistro in diagonale sotto l'incrocio. CITTADELLA-SPEZIA 0-0 Allo Spezia non basta una prova generosa per scavalcare il Cittadella nella corsa salvezza. In campo si vedono solo i liguri che mancano, però con Okaka (2), Romagnoli e Bovo, che colpisce una traversa, le quattro migliori occasioni costruite in tutta la gara. Lo Spezia ha chiuso la gara in 10 per l'espulsione, al 75', per somma di ammonizioni dello stesso Romagnoli. TERNANA-GROSSETO 0-0 La Ternana non va oltre lo 0-0 con il Grosseto e sciupa l'occasione di restare in scia al treno play-off. Gara senza acuti al Liberati tra due squadre che hanno badato principalmente a non subire. Argomenti serie b Leggi i commenti I commenti dei lettori 
"Da bolognese, per la presidenza della Repubblica non mi dispiacerebbe Romano Prodi". Francesco Guccini ha un suo candidato per il Quirinale, lui che, raccolse anche un voto nel primo scrutinio dell'elezione del 2006. "La cosa più complicata - aggiunge, parlando di politica alla presentazione del documentario dedicato al suo ultimo disco - mi pare però il governo. Questi deputati del Movimento 5 Stelle da un lato sono una cosa positiva perché portano un rinnovamento, dall'altro però mi lascia perplesso questa loro chiusura in maniera feroce". Argomenti prodi quirinale 
Il Bari esce dal tunnel dando spettacolo. Travolto il Padova al San Nicola con una doppietta di Caputo (il secondo su rigore) ed un magico sinistro di Ghezzal, che ha bissato il gol di Brescia. La squadra da play off non è certo sembrata quella di Colomba, sull'orlo dell'esonero, ma quella di Torrente, molto bravo nel restituire un'anima e un gioco ad un Bari che per due mesi si era smarrito. IL FOTORACCONTO L'atteggiamento aggressivo dei biancorossi, con il pressing altissimo degli attaccanti, ha messo subito in imbarazzo il Padova. Il gol che ha sbloccato il punteggio, al 39', è venuto dopo che l'indemoniato Iunco ha soffiato palla ad un avversario ed ha servito Caputo, che in diagonale ha trafitto Silvestri. Raddoppio al 42', con Ghezzal abile a sterzare in area di rigore e a pennellare un sinistro liftato che ha mandato la palla sotto la traversa e oltre la linea di porta. In avvio di ripresa, Lamanna ha detto no a Farias. Al 20', il rigore che ha chiuso il match (espulso anche Dellafiore), con la fredda trasformazione di Caputo, al tredicesimo centro stagionale. Il Bari allunga la serie positiva, con dieci punti in quattro gare. Un bottino che consente di agganciare lo Spezia ai margini della zona salvezza. Ad un Bari così non fa paura neppure la trasferta di domenica prossima sul campo del lanciatissimo Empoli. A fine gara, applausi a scena aperta per tutti ed in particolare per Torrente. Il tecnico di Cetara ha tenuto fuori per tutta la gara Nicola Bellomo. 
LE BIBITE zuccherate a base di soda, le bevande sportive o energy drink e i succhi di frutta dolci sono responsabili ogni anno nel mondo della morte di 180.000 persone, 500 al giorno. A stimarlo è una ricerca presenta dall' Harvard School of Public Health di Boston alla conferenza annuale dell' American Heart Association dedicata alla nutrizione e alle malattie metaboliche. "Questa tipologia di prodotti consumati in tutto il mondo contribuiscono all'eccesso di peso, una delle cause dell'aumento del rischio di sviluppare patologie croniche come il diabete, le malattie cardiovascolari e alcuni tipi di cancro", spiegano i ricercatori della Harvard School of Public Health di Boston . Lo studio, esaminando precedenti ricerche, ha collegato l'assunzione di bevande zuccherate a 133.000 decessi per diabete, 44.000 per malattie cardiovascolari e 6.000 per le neoplasie. Il 78% di queste morti sono avvenute in Paesi dove la popolazione ha redditi medio-bassi, piuttosto che in quelli più ricchi. "La nostra ricerca - avvertono gli scienziati - mostra che negli Stati Uniti, circa 25.000 decessi nel 2010 sono collegati a questo tipo di bevande zuccherate". L' American Heart Association raccomanda di consumare non più di 450 calorie a settimana provenienti dalle bevande zuccherate, sulla base però di una dieta di 2.000 calorie. I dati. I ricercatori hanno calcolato i quantitativi di zucchero e dolcificanti assunti dalla popolazione mondiale grazie alle bibite. Raggruppando i risultati per età e sesso, ma anche effetti sull'obesità e il diabete, e decessi correlati. Ebbene su nove regioni del pianeta nel 2010 la zona America Latina-Caraibi ha registrato il maggior numero di morti per diabete (38.000) legato proprio al consumo di bevande zuccherate. Mentre l'Asia ha il maggior numero di decessi per patologie cardiovascolari (11.000). Tra i 15 Paesi più popolosi del mondo, il Messico ha il più alto consumo pro-capite di bevande zuccherate e il tasso più alto di decessi: 318 morti per milione di adulti legate all'assunzione di bevande dolci. Mentre il Giappone, uno dei Paesi con il più basso consumo pro-capite di bevande zuccherate del mondo, ha anche fatto registrare il più basso tasso di mortalità associato con il consumo di queste bibite: circa 10 decessi per milione di adulti. Un problema per i bambini. Un problema quello delle bevande zuccherate che risulta dannoso soprattutto per i bambini. Fra i ragazzini che le consumano, le bibite di questo tipo sono la prima causa di un apporto calorico troppo alto. A dirlo uno studio della University of North Carolina di Chapel Hill pubblicato sull' American Journal of Preventive Medicine . Inoltre, il consumo di bibite come la soda dolcificata, i drink alla frutta e gli energy drink, e' associato anche con un piu' alto consumo di cibi poco sani. Gli scienziati hanno esaminato i dati provenienti dal 2003-2010 What We Eat in America e dai National Health and Nutrition Examination Surveys : i ricercatori hanno esaminato campioni provenienti da 10.955 bambini fra i 2 e gli 8 anni. Le bibite zuccherate sono le principali cause del maggior apporto calorico fra i bambini di 1-5 anni e quelli fra 6 e 11 anni. Le vendite. Negli Stati Uniti il consumo di bevande zuccherate è molto diffusa. E' recente l'ultima notizia nel braccio di ferro fra autorità e produttori sul consumo di questi prodotti. Pochi giorni fa è stato infatti bloccato a poche ore dalla sua entrata in vigore, lo stop alla vendita di bibite ad alto contenuto zuccherino in contenitori più grandi di 16 once (poco meno di mezzo litro) nella città di New York. A deciderlo è stato il giudice della corte suprema a Manhattan Milton Tingling j unior, che ha revocato il divieto voluto dal sindaco della città Michael Bloomberg. Il primo cittadino ha annunciato che presenterà ricorso. 
