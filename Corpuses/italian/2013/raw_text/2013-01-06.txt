NAPOLI - "Abbiamo vinto solo per fortuna...". E' polemico Walter mazzarri dopo il trionfo sulla Roma. Tanti commenti nel post-partita non gli sono piaciuti e lo sottolinea. " Ho sentito dire che ci siamo solo difesi e c'è andata bene... Allora ringrazio Cavani che ci ha tolto le castagne dal fuoco... La verità? Per me abbiamo fatto una partita incredibile contro una Roma fortissima che ha grandi qualità. E se gliene abbiamo fatti 4 vuol di dire che qualcosa di buono abbiamo combinato... Mi dispiace che ci sia qualcuno che la pensa diversamente...". POTEVAMO SEGNARE DI PIU' - Mazzarri spiega come ha preparato la partita: " La Roma per batterla non la si può aggredire in 10, altrimenti ti punisce. L'abbiamo aspettata per poi colpire negli spazi. Siamo stati bravissimi ma, paradossalmente, potevamo anche far meglio". Il tecnico azzurro si spiega: " Potevamo impostare con più raziocinio tante altre azioni. Nel primo tempo mi sono arrabbiato perché facevamo rilanciare lungo De Sanctis senza impostare. Ma i difensori m' hanno detto che per colpa del campo non se la sentivano. Avevamo l'opportunità di costruire almeno altre 5-6 palle gol anche grazie al lavoro in ripiegamento di Maggio che portava via Balzaretti... Invece... Peccato perché anche Pandev ha disputato una grande partita. Ha servito palloni al bacio a Cavani che, per troppa fretta, ha anche fallito altre due buone occasioni, finendo in fuorigioco". SCUDETTO? IO SONO PRO-NAPOLI - Il Napoli si è riportato a -7 dalla Juve ma Mazzarri di scudetto non vuole sentir parlare. " Rispondo come ha fatto in settimana Petkovic dicendo che è pro-Lazio. Io sono pro-Napoli. Penso a noi stessi e basta. E poi se in campo abbiamo fatto 39 punti e in classifica ce ne ritoviamo 37 per motivi assurdi tutto diventa più difficile... Ci sono altri due gradi di giudizio, speriamo ce li restituiscano. Ma nel frattempo è inutile far voli pindarici". DE LAURENTIIS: "CAVANI? LE ASTE NON MI INTERESSANO" - "Cavani? Le aste non mi interessano, abbiamo avuto un' offerta di 55 milioni ad agosto che abbiamo rifiutato. Per il momento Cavani serve a noi". Così il presidente del Napoli, Aurelio De Laurentiis blinda ancora una volta il Matador. "A gennaio solo un folle potrebbe ascoltare un'offerta fatta solo per gettare acqua nello stagno. Non sarebbe logico ascoltare una eventuale proposta. C'è una clausola rescirrosia e ha valore reciproco. Se poi arriva qualcuno e copre la clausola, a quel punto decide il giocatore: se lui volesse andare via non credo ci siano problemi", aggiunge il patron azzurro. Per quanto riguarda il mercato del Napoli, il presidente dichiara: "Abbiamo bisogno di rimpiazzare Cannavaro ma non è detto che nel secondo o terzo grado di giudizio Paolo possa rientrare alla base anzitempo. Faremo delle sostituzioni, ma diamo tempo al tempo. Il 31 gennaio sapremo come si sarà mosso il Napoli". CAVANI: "ARRIVIAMO IL PIU' IN ALTO POSSIBILE" - "E' un campionato difficilissimo e dobbiamo cercare di mantenere quella calma che abbiamo avuto nelle ultime partite e cercare di andare avanti alla ricerca del nostro obiettivo, che sappiamo bene quale essere", spiega Cavani. Una vittoria che dà fiducia Champions. "Può darsi, ma sappiamo che manca tutto il girone di ritorno e non si può abbassare la testa, si deve continuare a lavorare con tanto sacrificio e concentrazione", aggiunge Cavani. Il bomber azzurro fissa poi gli obiettivi: "Arrivare il più lontano possibile con il Napoli e cercare di centrare gli obiettivi che ci siamo prefissi con questo gruppo e con questa società". Leggi i commenti I commenti dei lettori 
ROMA - Stavolta il fango non c'era. C'era invece una bellissima giornata di sole fresca il giusto per le ruote grasse del ciclocross e per i suoi big, riuniti alle Capannelle romane per il Memorial Romano Scotti, settima prova della Coppa del mondo, la challenge più blasonata della specialità. E questa volta c'è anche la soddisfazione di un podio azzurro. Lo ha conquistato, se vogliamo un po' fortunosamente ma con pieno merito, Marco Aurelio Fontana, il 26enne lombardo di Giussano dagli occhi cupi che gli appassionati ricordano ottimo terzo, e medaglia di bronzo alle Olimpiadi di Londra nella mountain bike. Qui siamo al più tradizionale ciclocross, ma il piazzamento è di quelli che pesano perché ottenuto al cospetto dei migliori specialisti della disciplina, che, come si sa, sono i belgi. Doppietta belga, dunque, con Pauwels e il campione del mondo in carica Albert e, subito dietro, ecco la maglia tricolore di Marco Aurelio, aiutato stavolta dalla sorte che ha costretto al piede a terra per un guasto meccanico il belga che lo precedeva, Vantornout. Una sorta di nemesi, dopo la sfortuna di Londra, quando un guasto al sellino gli impedì di inseguire gli avversari nel finale fermando la sua corsa sul terzo gradino del podio. Che poi sarà l'unica medaglia azzurra del ciclismo ai Giochi. Fontana è uno che ha le idee chiare e nessun timore reverenziale: "Nel ciclocross non ci sono solo i belgi, ma ci siamo anche noi italiani. Loro si credono dei fenomeni, ma facciamo tutti lo stesso sport, e oggi lo abbiamo dimostrato. Non è stato facile gestire questi lunghi mesi, soprattutto perché dopo il bronzo di Londra ho avuto molti impegni e molte cerimonie alle quali sono stato invitato, poi mi sono anche sposato. Nonostante tutto sono riuscito a raggiungere il mio obiettivo, che era quello di fare bene qui a Roma". Marco Aurelio ha corso con la bandiera del Sudafrica appuntata sul petto particolare su cui ha richiamato l'attenzione del folto pubblico sul traguardo: "L'ho fatto per ricordare Burry Stander (il biker morto di recente in un incidente stradale, n. d. r); era un grande amico e un grande atleta. A lui dedico questo podio". Di Fontana parla anche il Ct Bettini. "Ci sono risultati che segnano una svolta nella carriera di ogni corridore, lo dico da ex che lo ha vissuto sulla sua pelle. Dopo la prima vittoria nella Liegi ho pensato: ma io questi qui li ho battuti e li posso battere ancora. E' quella molla che scatta che ti da poi la grinta e la determinazione per combattere fino in fondo. E se lotti fino in fondo i risultati prima o poi vengono, anche perché il ciclismo di vertice è cambiato e certi "fenomeni" non sono più possibili". Allusione neppure tanto velata al doping che sta facendo grossi passi indietro ai vertici. "I problemi - dice ancora Bettini - sono tutti alla base fra i giovani, dove mancano del tutto o quasi i controlli". Quanto a Marco Aurelio: "Il suo è un risultato che vale perché ottenuto a tu per tu con gli avversari più forti". Ottima premessa per il prossimo mondiale di Louisville negli Usa Curve a gomito, accelerazioni brucianti, picchiate (poche ma da brivido): il cross romano di Coppa è stato un grande spettacolo. Peccato che nel bel mezzo della gara più importante, quella dei prof elite sia saltata la diretta tv per non meglio identificati problemi tecnici.  Fra le donne ha vinto l'inarrestabile Vos, il "Merckx in gonnella", ovvero la "cannibale" vincitrice di tutto nell'ultima stagione: Olimpiadi e mondiali della strada, 5 tappe e la classifica finale del Giro donne: un palmares da brivido. Pedala su ritmi quasi mascolini, mentre le volonterose azzurre sfilano dietro irrimediabilmente. Anche se Eva Lechner ha lottato fino in fondo chiudendo con un onorevolissimo decimo posto. Leggi i commenti I commenti dei lettori 
ROMA - "Il ragazzo promette bene". Commento obbligato per  Neil Ibata, un quindicenne francese che frequenta il Liceo Internazionale di Strasburgo: quando è libero trova il tempo di fare uno stage presso l'osservatorio della città francese dove lavora il papà e grazie a questa esperienza ha già firmato un articolo pubblicato dalla prestigiosa rivista Nature. Qualcuno dei alcuni media francesi, come la radio Rtl o l'emittente tv Tf1, si spinge molto più in là arrivando a ipotizzare che possa diventare il nuovo Einstein. Lo studio del 15enne, il cui primo firmatario è il padre di Neil Rodrigo, ha scoperto che intorno alla galassia Andromeda ruotano molte piccole galassie nane, che formano un disco perfetto.  Il contributo di Neil, afferma il padre in un'intervista al quotidiano locale "L'Alsace", è stato determinante: "Alla fine dell'estate ho voluto insegnargli a programmare - spiega Ibata 'senior' - e gli ho chiesto di mettere a punto una modellizzazione dei movimenti di queste galassie nane. In un fine settimana Neil ha scoperto che formavano un disco che gira". L'importanza della scoperta è confermata da un articolo di accompagnamento sempre su Nature : "Questi risultati - scrive Brent Tully dell'università delle Hawaii - mettono in affascinante imbarazzo tutte le teorie sulla formazione delle galassie". 
ROMA - Soffre ma, sia pure con qualche fatica, si qualifica per i 16esimi di Coppa di Francia il Paris Saint Germain. Contro l'Arras, formazione di quinta divisione, la squadra di Ancelotti la spunta solamente per 4-3 in casa dell'Arras. Protagonista Lavezzi, autore di una doppietta, mentre le altre reti per la formazione di Ancelotti portano le firme di Matuidi e Camara. La sorpresa la offre il Lione, campione uscente della manifestazione, sconfitto ai rigori in casa dell'Epinal, penultimo nella terza serie transalpina: 3-3 al termine dei 120'. Avanzano a fatica Marsiglia (ai supplementari 2-1 al Guingamp) e Bordeaux (3-2 esterno con lo Chateauroux). Passano anche Montpellier (2-1 sul Bourg Peronnas con i gol di Herrera e Camara) e Saint-Etienne (3-2 in casa del Caen). 32ESIMI SABATO ASM Belfort        - Le Havre              1-3 Le Mans            - Le Poire Sur Vie      1-2 Amiens             - Evian TG              3-5 dcr Boulogne           - Tolosa                0-1 Chauray            - Lorient               1-5 Drouais Dreux      - Nancy                 1-5 Montceau           - Troyes                0-1 Rouen              - Ajaccio               3-2 dcr Thaon              - Sochaux               0-1 Lille              - Nimes                 3-2 DOMENICA Bourg-Peronnas     - Montpellier           1-2 Caen               - Saint-Etienne         2-3 Chateauroux        - Bordeaux              2-3 Epinal             - Lione                 4-3 Lens               - Rennes                2-1 Marsiglia          - Guingamp              2-1 dts Metz               - Nizza                 2-3 dts Lucon              - Brest                 1-2 dcr CA Bastia          - Bastia                2-0 Arras              - Paris SG              3-4 Leggi i commenti I commenti dei lettori 
ROMA - E' stato venduto a Modena il biglietto che vince il primo premio della Lotteria Italia, cinque milioni di euro. La serie e il numero del tagliando sono: A786229. Da segnalare che l'anno scorso era stato acquistato in autostrada in provincia di Modena il tagliando abbinato al premio da due milioni di euro, poi non reclamato entro i 180 giorni utili. Il secondo premio da due milioni va al tagliando venduto a Numana (Ancona), serie G numero 794560; il terzo premio da un milione al possessore del biglietto serie M numero 811661 venduto a Vallata (Avellino); il quarto premio da 800mila euro è abbinato al biglietto serie E numero 822453 venduto a Castrocielo (Frosinone); il quinto premio del valore di 500mila euro è abbinato al biglietto serie G numero 255449 venduto a San Donà di Piave (Venezia). Infine, il sesto premio, 250mila euro, è abbinato al biglietto serie B numero 025115 venduto a Roma. Ecco le serie e i numeri dei 30 biglietti che hanno vinto i premi di seconda categoria, del valore di 50.000 euro ciascuno: Serie e Numero            Venduto a I 700068                         Modena M 815684                       Ascoli Satriano (FG) D 127351                       Venafro (IS) E 386756                        Fiumicino (RM) L 341633                        Bologna A 663708                        Roma C 225757                        Vercelli A 261878                        Roma A 708789                        Gallicano nel Lazio (RM) G 733948                        Bagno a Ripoli (FI) D 753290                        Lainate (MI) M 639710                        Oricola (AQ) D 611870                        Roma F 074923                        Stezzano (BG) I 620400                         San Severo (FG) M 210598                        Avellino M 115377                        Cordenons (PN) M 734936                        Frascati (RM) C 233093                        Rovolon (PD) A 255156                        Ladispoli (RM) A 396843                        Brescia A 225080                        Marsala (TP) B 091138                        Palermo G 277170                        Tivoli (RM) L 636883                        Colloredo di Montalbano (UD) G 644501                        Novi Ligure (AL) I 601061                        Rozzano (MI) E 602484                        Molteno (LC) E 343237                        Scandale (KR) E 390477                        Sant'Antimo (NA). Primi quattro premi venduti in autogrill. Gli autogrill si confermano fortunati per la Lotteria Italia. Lo scorso anno tre dei tagliandi abbianti ai premi di prima categoria erano stati venduti in autostrada, questa volta sono stati staccati in autostrada i primi quattro biglietti vincenti, per complessivi 9,3 milioni. Il primo premio da cinque milioni di euro è stato venduto sulla A1 Milano-Bologna. Quello da due milioni sulla A14 Pescara-Ancona. Venduto all'A.D.S. Calaggio Sud il tagliando del terzo premio da un milione. E sulla A1 Napoli-Roma quello che ha vinto 800mila euro. Venduti meno biglietti. Anche l'edizione 2012-2013 segna una raccolta con il segno meno per la lotteria più antica del nostro Paese. Per il quarto anno consecutivo, la Lotteria Italia chiude "in rosso". Con 6.969.380 biglietti venduti ha infatti registrato un calo del 13% rispetto all'edizione precedente. Anche stavolta il Lazio è la regione in cui si è giocato di più, con circa un milione e mezzo di tagliandi (1.449.910). Oltre al Lazio soltanto la Lombardia, che si piazza quindi al secondo posto, ha superato il milione di biglietti venduti (1.015.790). Lazio prima regione per vincite di seconda categoria. Dei trenta premi da 50 mila euro assegnati, otto sono finiti nel Lazio, per un totale di 400mila euro. Alla Lombardia ne vanno cinque, per complessivi 250mila euro. In totale le sole vincite di seconda categoria hanno assegnato un milione e mezzo. Sei mesi per reclamare i premi. I possessori dei tagliandi vincenti, per riscuotere le vincite, dovranno presentare il biglietto, integro e in originale, presso uno sportello di Banca Intesa Sanpaolo oppure presso l'Ufficio Premi di Lotterie Nazionali. Il tagliando può anche essere spedito all'Ufficio Premi, tramite raccomandata A/R, indicando le generalità, l'indirizzo del richiedente e la modalità di pagamento richiesta (assegno circolare, bonifico bancario o postale). I premi devono essere richiesti entro il 180° giorno successivo a quello della pubblicazione nella Gazzetta Ufficiale del bollettino dell'estrazione. Il pagamento avviene entro 30 giorni dalla presentazione del biglietto. 
NAPOLI - Nonostante il 4-1 pesante incassato dal Napoli, Zdenek Zeman vede lati positivi nella prestazione della Roma al San Paolo: "E' passo indietro come risultato ma come prestazione sono contento. La squadra ha cercato di mettere in difficoltà l'avvesario e spesso ci è riuscita - spiega il tecnico giallorosso. - Poi, nel calcio contano i gol, e loro ne hanno fatti di più". Nessuna influenza, per il boemo, il tour negli Usa: "Per me non ha influito, sono contento della prestazione. Abbiamo costruito 6-7 palle gol, loro di meno ma hanno realizzato quattro reti. Sappiamo che il Napoli gioca in contropiede, sono bravi ad aggredire gli spazi e ci sono riusciti in occasione del primo gol. Una grande azione, faccio gli applausi al Napoli: Cavani sulla corsa è piu' veloce, vince nell'uno contro uno sia con Burdisso che con Castan". Sui singoli, valutazione per Destro, preferito in partenza a Osvaldo: "Se non ha fatto gol significa che è stato frettoloso... Sono soddisfatto della sua partita, si è fatto vedere, ha proposto e costruito un paio di occasioni per concludere a rete. Peccato non le abbia sfruttate, lui vive per il gol, però ha delle qualità e su di lui puntiamo tanto". Una frenata brusca nelle ambizioni europee: "Ogni volta che non si vince si dice così, ma ho una squadra che cerca di giocare sempre per vincere. Oggi abbiamo sbagliato più del solito in attacco ma il campionato è ancora lungo. Dobbiamo lavorare ma già così sono contento. L'ambiente di Roma non è facile, ne' per la società ne' per i giocatori, noi però possiamo fare al meglio il nostro lavoro. La squadra ha risposto non ha mai mollato, ci crede sino alle fine ed ho fiducia". Leggi i commenti I commenti dei lettori 
MILANO - Il Prefetto ha tolto al derby la cornice del tifo canturino più caldo, ma non ha impedito alla squadra brianzola di scendere in campo e vincerlo (76-84). Non perde l'occasione di infierire sulle difficoltà ed i rimescolamenti ancora troppo freschi dell'Olimpia, guida dall'inizio alla fine, a parte qualche minuto a metà del secondo quarto, per un +7 tutto ispirato dall'impatto di Marques Green, al debutto. Ma per battere Cantù serve ben altro. E la bella nota è che, detto di un ottimo Markoishvili (19), l'Mvp della serata è Pietro Aradori che gioca una partita da 25 punti (8/11, 1/2, 6/7) e 8 rimbalzi. In ottica Final Eight, per Milano il calcolo è semplice: per partecipare all'evento che si gioca proprio al Forum deve vincere domenica a Brindisi (già qualificata). Dovesse perdere, deve augurarsi che la imitino Caserta (a Reggio Emilia), Venezia (a Varese) e Bologna (a Cantù). Un filotto che si può anche realizzare. Ma entrare tra le otto solo per disgrazie altrui sarebbe risultato disonorevole, per lo sforzo globale di Giorgio Armani. Primo quarto - Milano è priva di Gentile, fuori per infortunio. Si segna poco, l'Olimpia ci mette otto minuti per arrivare alla doppia cifra, quando però Cantù giovandosi dell'atletismo dei suoi lunghi di riserva, Brooks e Tuys, trova il +7 (11-18). Ma funziona anche la difesa, che forza l'infrazione dei 24" ad un Bremer a disagio (0/5). Ed allora è il momento del debutto di Marques Green, necessario perché quando Aradori manda i primi bagliori c'è da arginare una squadra che tira col 60%. Green mette pressione sulla palla e serve il primo assist, per la tripla di Melli che scalda il Forum, applaudendo il -3, quel che c'è da recuperare alla prima sirena sul jump di Langford (7). Secondo quarto - Melli è il più caldo, con la tripla del pareggio. E quando arriva quella di Green il Forum pensa che finalmente sia stato acquistato il pezzo giusto. Entrato sull'11-18, costringe lui Trinchieri a fermare il gioco quando Milano passa davanti (25-22). La difesa dell'Olimpia sale di colpi, sporcando le geometrie di Cantù, seconda tripla di Green e vantaggio che lievita, costruito sulla percentuale dall'arco (6/9). Dopo 5' minuti in campo, con 2/2 da 3 e 4 assist, Scariolo però tira via Green, sul 33-26. Il play si prende gli applausi, entrato sul -7 esce sul +7: ma il suo ritorno in panchina è tutt'altro che tempestivo. Quando rientra, dopo due minuti, non trova la partita come l'aveva lasciata, ma in coda al 7-0 col quale Cantù l'ha rimessa in parità (33-33). Milano ora s'accontenta a sparar triple, nel vuoto e sempre con Bremer (0/3). Brooks, Aradori e Markoishvili ne approfittano per riportare Cantù davanti (+4) prima che Hairston sigilli il -2 alla seconda sirena. Terzo quarto - Una tripla di Tabu sulla sirena, dopo una circolazione impeccabile, rende l'avvio di marca ospite (41-46) anche perché Cusin per due volte viene dimenticato sotto il canestro di Milano. Aradori crea il contatto per il terzo fallo di Bourousis, Langford aggancia a 49, Aradori riporta davanti Cantù. Rientra Green e la domanda e se avrà lo stesso impatto del primo tempo. Risposta immediata: forza una persa di Anderson e poi serve l'assist (numero 5) per la schiacciata di Chiotti. Ma Aradori è la vera minaccia: quando Hairston sbaglia due volte da sotto, la guardia di Cantù attacca senza sosta trovando canestro e fallo (55-58). Gli risponde il solito Green, Markoishvili mette la tripla in faccia ad Hairston e poi recupera un grande pallone buono per difendere il +4 alla penultima sirena. Ultimo quarto - Subito il quarto fallo di Langford (che resta in campo), l'uomo che più volte ha salvato Milano quando la partita s'è decisa. Milano a zona, ma subisce Brooks. Altra magìa di Green sulla sirena dei 24", Cantù ora attacca male la zona, tripla di Langford, sorpasso Milano (64-63) con 7' da giocare. E' il momento di Markoishvili che sale a 19, perché la difesa di Milano se lo perde due volte ed ora è Scariolo che deve fermare il gioco (-5, 64-69). E' spettacolare la battaglia di uno contro uno che s'innesca tra Langford ed Aradori. Ultimo minuto, Aradori segna una tripla pazzesca (73-78), Langford mette un solo libero. A -34" Cantù è sul +4 e palla in mano. Milano è lontana dal bonus e deve spendere falli a ripetizione, alla fine Leunen va in lunetta e ne mette uno. Schiaccia Melli (76-79) a -20", ora in lunetta va Tabu, anche lui fa 1/2. La tripla del -1 se la prende Hairston, ma la sbaglia. Il rimbalzo è ancora di Aradori, che si merita la passerella in lunetta per suggellare (con 17 punti nella seconda metà) il suo essere Mvp indiscusso del derby che Cantù fa suo. Milano è alla quinta sconfitta consecutiva in casa (fanno peggio solo Montegranaro e Pesaro), ed uscendo dal campo non c'è debutto di Green che tenga: piovono altri fischi, perché la crisi non mostra segnali di cedimento. EA7 Milano-chebolletta Cantù 76-84 (19-22; 39-41; 57-61) EA7 Milano: Bremer, Langford 17, Hairston 10, Fotsis 3, Bourousis 10; Green 10, Basile 3, Melli 17, Chiotti 6. N. e. Giachetti, Leontini, De Bettin. chebolletta Cantù: Tabu 8, Aradori 25, Markoishvili 19, Leunen 4, Cusin 10; Anderson 2, Mazzarino, Brooks 14, Tyus 2. N. e. Scekic, Abass, Casella. NOTE - Arbitri : Seghetti, Vicino, Baldini. Tiri da 2: Mi 23/35; Ctù 26/48. Tiri da 3: Mi 8/24; Ctù 4/11. Tiri liberi: Mi 6/7; Ctù 20/23. Rimbalzi: Mi 23; Ctù 35. Massimo vantaggio Milano: +7 (33-26 al 14'). Massimo vantaggio Cantù: +9 (11-20 al 9'). Parziali: 9-10; 19-22; 33-29; 39-41; 49-51; 57-61; 67-69; 76-84. Leggi i commenti I commenti dei lettori 
NAPOLI - Con una tripletta del solito, intramontabile Cavani, il Napoli allontana la Roma nella corsa alla Champions e risale da solo al 3° posto in classifica. Una vittoria netta e mai in discussione targata anche Mazzarri. Al 5° tentativo il tecnico livornese si è tolto finalmente la soddisfazione di battere Zeman interrompendo la striscia 4 pareggi di fila. E lo ha fatto approfittando al meglio dei soliti, cronici difetti della larga difesa giallorossa con una continua e studiata ricerca delle verticalizzazioni LE FOTO/LA NOTTE DEL MATADOR OLTRE A CAVANI, BENE PANDEV E ZUNIGA - Al di là della prova magistrale del " Matador", salito solitario a quota 16 in vetta alla classifica marcatori, merita una citazione la prova super di Pandev che, chiamato a non far rimpiangere Insigne, si è dimostrato partner ispiratissimo dell'uruguaiano, e Zuniga, stantuffo inesauribile e impeccabile sull'out di sinistra che, oltre ad annullare Lamela ha avuto il merito di chiudere definitivamente la partita dando il via all'azione del 2-0 che, in pratica, ha dato un preciso indirizzo alla partita. IL TG SATIRICO/CHE GAG IL BALLETTO DE LAURENTIIS- DE MAGISTRIS ROMA, PARTENZE SBAGLIATE - La Roma ha sbagliato tutto. Al contrario delle proprie caratteristiche ed abitudini, è partita stranamente male in entrambi i tempi e ha pagato carissimo l'approccio molle. E quando ha tentato di rialzarsi era ormai troppo tardi. Oltre alla difesa, in costante difficoltà, sono mancati anche gli uomini chiave, ovvero De Rossi, Totti e Lamela, evidentemente sottotono. E non è bastato l'ingresso di un Osvaldo ispirato per evitare la pesante sconfitta. E' SUBITO CAVANI - Al Napoli sono bastati 4' per mettere in scacco la difesa giallorossa: Pandev ha lanciato sul filo del fuorigioco Cavani che con un bel tocco d' esterno ha facilmente superato Goicoechea. Colpita a freddo, la Roma ha faticato a replicare, tradita soprattutto dall'imprecisione nei passaggi in fase di costruzione della manovra. DE SANCTIS NEGA IL PARI ALLA ROMA - Le cose sono cambiate dopo la mezz' ora. Il Napoli si è spaventato dopo aver visto Destro calciare addosso a De Sanctis da due passi e ha abbassato troppo il baricentro. La Roma ne ha approfittato per installarsi nella metà campo avversaria e, per altre tre volte, ha spaventato il n. 1 azzurro: prima con Destro e poi con due conclusioni velenose da fuori di Pjanic, decisamente il migliore tra i suoi nel primo tempo. CAVANI CALA IL TRIS - La strigliata di Mazzarri nell'intervallo è servita al Napoli per riprendersi. E con un diverso approccio gli azzurri hanno subito chiuso i conti con Cavani, lesto a approfittare in girata di un rimpallo in area. La Roma ha reagito con orgoglio ma, dopo aver fallito per tre volte, a tu per tu con De Sanctis, l'occasione per riaprire i conti con Destro, Lamela e Bradley, si è inchinata definitivamente a Cavani che ha calato il tris con un perfetto stacco di testa su un angolo di Pandev. OSVALDO NON BASTA - L'innesto, forse tardivo, di Osvaldo al posto di Destro è valso il gol della bandiera al 73' ma a spegnere anche le ultime speranze giallorosse sono arrivati prima il rosso a Pjanic per somma di ammonizioni e poi due colpi di testa imprecisi di Bradley. Il Napoli ha ringraziato e, al 90', ha completato la festa con un preciso contropiede di Maggio. Nel mare di gioia resta solo una piccola vena di malinconia nel cuore dei tifosi azzurri: stasera quei 2 punti in meno in classifica pesano ancora di più. NAPOLI-ROMA 4-1 (1-0) Napoli (3-4-1-2): De Sanctis 7.5, Campagnaro 7, Britos 7, Gamberini 6.5, Maggio 6.5, Inler 6.5 (20' st Dzemaili 6.5), Behrami 6.5, Zuniga 7.5, Hamsik 6.5 (42' st Insigne sv), Pandev 8 (36' st Mesto sv), Cavani 9. (22 Rosati, 15 Colombo, 3 Uvini, 21 Dossena, 4 Donadel, 13 El Kaddouri, 9 Vargas). All.: Mazzarri 7. Roma (4-3-1-2): Goicoechea 6, Piris 5 (37' st Florenzi sv), Burdisso 5.5, Castan 5.5, Balzaretti 5.5, Pjanic 6.5, De Rossi 5, Bradley 6, Lamela 5, Destro 6 (17' st Osvaldo 6.5), Totti 5.5. (1 Lobont, 24 Stekelenburg, 7 Marquinho, 20 Perrotta, 27 Dodo', 46 Romagnoli, 77 Tachtsidis). All.: Zeman. Arbitro: Tagliavento di Terni 6. Reti : nel pt 4' Cavani; nel st 2' e 24' Cavani, 27' Osvaldo, 45' Maggio. Recupero : 0' e 4'. Angoli : 9-8 per la Roma. Espulsi : Pjanic al 30' st per doppia ammonizione. Ammoniti : Campagnaro e Totti gioco scorretto; De Sanctis per proteste; Maggio per comportamento antiregolamentare. Spettatori : 50 mila. Leggi i commenti I commenti dei lettori 
Il Napoli è tornato ad alti livelli e adesso è terzo. La tripletta di Cavani è stata letale per la Roma, andata in rete con Osvaldo nel finale, come Maggio. Il primo gol del Matador, ispirato da Pandev dopo appena quattro minuti, è sembrato dover orientare la partita verso un monologo del Napoli. Ma dopo una mezzora molto contrastata, la Roma ha cominciato a giocar bene, a finalizzare e a rendere difficile la vita a De Sanctis e alla difesa azzurra. La partita è cresciuta qualitativamente, ma al traguardo del primo tempo si è arrivati con i padroni di casa in vantaggio, nonostante i numerosi tentativi dei giallorossi, disturbati (come l'arbitro) da un fastidioso raggio laser. Ancora Cavani, un pò fortunato, su azione Zuniga-Pandev, ha raddoppiato scavalcando El Shaarawy in testa alla classifica dei cannonieri con 16 gol. I problemi difensivi della Roma hanno portato a questa sconfitta (la settima stagionale) e al pericolo di vedersi raggiungere in classifica dal Milan. La partita si può riassumere così: giallorossi a tratti aggressivi, ma incapaci di superare il baluardo azzurro De Sanctis. Napoli capace di di contenere l'avversario e di mettere a profitto le capacità realizzative dell'implacabile Cavani che ha segnato di testa su angolo. La squadra di Mazzarri è tornata quindi a vincere dopo un brutto finale di 2012. Per la Roma, reduce da una trasferta negli Usa poco gradita a Zeman, una sconfitta che potrebbe compromettere i desideri di Champions dei giallorossi: ormai il distacco si è fatto più consistente. A loro volta gli azzurri hanno l'handicap di due punti di penalizzazione che non li facilita. Mazzarri ha recuperato Inler a centrocampo e ha deciso di affidarsi a Pandev (ottimo) come partner dello straripante Cavani in attacco, mandando Insigne in panchina. Il tecnico giallorosso, privo dello squalificato Marquinhos, ha fatto rientrare Castan in difesa, mentre a centrocampo ha dato ancora spazio a Bradley, preferendo Destro a Osvaldo, autore poi del gol della bandiera. La frenesia dei primi minuti è sfociata, al primo vero affondo di Pandev che ha dato centralmente a Cavani, nel primo gol della partita: la difesa giallorossa si è aperta e l'uruguaiano ha trafitto Goicoechea. E' cominciata bene quindi per il Napoli, la gara con la Roma. La partita, vigorosa, ha mostrato inizialmente una squadra partenopea più in serata. La formazione di Zeman ha poi cominciato un fraseggio molto elaborato che tuttavia non ha avuto sbocchi concreti. Totti si è destreggiato con intensità, come Pandev e Zuniga fra i partenopei, mentre non ha trovato spazi Destro e ha commesso parecchi sbagli Piris. Il campo, appesantito da abbondanti innaffiamenti, non ha favorito il palleggio giallorosso. Nella verticalizzazione del gioco è parsa più abile la squadra di Mazzarri. Tuttavia al 31' Totti ha dato un prezioso pallone a Destro, su cui è uscito coraggiosamente il portiere De Sanctis. Col passar dei minuti è cresciuta la pericolosità della Roma. Al 35' Destro, ispirato da Totti, ha chiamato in causa a terra De Sanctis con un tiro da sinistra. Una botta di Pjanic al 38' ha costretto De Sanctis a volare per deviare. Insomma dopo un inizio laborioso, la Roma ha cominciato a muoversi con maggiori disinvoltura e incisività. I giallorossi hanno concluso in attacco un primo tempo, molto guerreggiato, con due tiri di Pjanic (alto) e di Lamela (parato a terra). La Roma ha continuato ad attaccare anche nella ripresa, ma in una confroffensiva il Napoli ha raddoppiato: Zuniga da sinistra, a Pandev centralmente che ha dato indietro a Cavani: il Matador ha tirato di sinistro e la palla, deviata, si è impennata tagliando fuori Goicoechea. Destro al 15', innescato ancora una volta da Totti, disturbato da Campagnaro, ha mancato la porta col suo sinistro. Zeman ha fatto entrare Osvaldo. Una deviazione di De Sanctis su punizione di Totti, l'ingresso di Dzemaili al posto di Inler, due parate di fila del portiere partenopeo e un tiro fuori di Bradley a porta vuota hanno contrassegnato la parte centrale della ripresa. Poi il terzo gol di Cavani: di testa, su azione di calcio d'angolo con la difesa giallorossa colpevole. La Roma poi ha mancato un'occasione con Osvaldo che, però, al 27' ha segnato anticipando Britos e De Sanctis. Poi è stato espulso Pjanic per doppia ammonizione e per la Roma non c'è stato più nulla da fare, nonostante due bei tentativi di Bradley. Cavani al 39' avrebbe voluto un rigore per un intervento (regolare) di Goicoechea che ha interrotto una sua azione. Il Matador avrebbe voluto firmare un bel poker, ma può essere contento lo stesso...Maggio in chiusura di gara ha segnato il quarto gol: la Roma non ha difesa, ecco la verità. 
