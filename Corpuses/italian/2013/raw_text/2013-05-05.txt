La Virtus ha chiuso sul campo la sua stagione disastrata secondo vocazione. Con una sconfitta, battuta da Cantù 69-79. Il ventesimo ko su trenta gare disputate ha relegato i bianconeri al quattordicesimo posto in classifica, mesti terzultimi. La Vu nera ha retto il campo nel primo tempo (35-34) cedendo alla distanza alla qualità superiore dei brianzoli. Bomber di serata ancora Pullen, con 22 punti, supportato da Poeta con 10 punti e 7 assist. Repubblica Bologna è su Facebook e Twitter Claudio Sabatini era all'ultimo atto della sua decennale epopea da numero uno bianconero. "Ormai sono un ex. Di cosa vogliamo parlare. Le giovanili Futurvirtus? Piuttosto che rimanga un’ombra su come abbiamo gestito e gestiamo, sarà assorbita dalla Virtus. Me ne vado dispiaciuto per una annata orribile, ma sereno per i tanti giovani che saranno il nostro futuro. La prossima settimana conto di riconsegnare le deleghe.  Ci sarà un incontro con gli sponsor da cui nascerà il budget. Escludo assolutamente che Unipol o altre aziende del mondo cooperativo vogliano fare la parte del leone. Siamo 14, ne entreranno altri due. La contestazione? Non ho visto niente". Prima della gara, nonostante la pioggia, s’è svolta la manifestazione “In Alto Stat Virtus”, animata da 211 tifosi dissidenti, secondo gli organizzatori, che è partita dal centro commerciale Gran Reno verso la Unipol Arena. Il fine ultimo è stata la richiesta dell’allontanamento di Sabatini dalla Fondazione Virtus. Il corteo ha chiuso la camminata formando una “V” umana fuori dall’impianto. Argomenti virtus-cantù 
PARIGI - Poteva essere la vittoria decisiva per il Paris Saint-Germain, invece la squadra di Ancelotti si è fatta imporre il pari dal Valenciennes: al Parco dei Principi finisce 1-1 e ora il Psg ha sette punti di vantaggio sul Marsiglia a tre giornate dalla fine. I padroni di casa vanno sotto al 17' (Danic) e nel finale di primo tempo restano in dieci (espulso Thiago Silva) ma nonostante l'inferiorità numerica all'82' riescono ad acciuffare il pari con Alex. RISULTATI 35^ GIORNATA VENERDI' Saint Etienne - Bordeaux 0-0 SABATO Marsiglia - Bastia 2-1 Montpellier - Brest 2-1 Reims - Ajaccio 1-1 Sochaux - Lorient 1-0 Tolosa - Lille 4-2 Troyes - Evian TG 1-0 DOMENICA Rennes - Nizza 0-3 Nancy - Lione 0-3 Paris SG - Valenciennes 1-1 Argomenti calcio francese paris saint germain Leggi i commenti I commenti dei lettori 
NAPOLI - Altri tre passi verso la qualificazione diretta alla prossima Champions League. Walter Mazzarri si gode il successo sull'Inter, ma tiene alta la guardia del suo Napoli. "Mancano tre punti e bisogna farli, non bisogna dare niente per scontato - avverte -. Ma sono contento di come la squadra mi risponde, abbiamo fatto una grande partita anche se ho avuto paura, perché quando si sbaglia troppe volte il gol che può chiudere la partita di solito paghi, ma è stata l'unica apprensione nel corso della gara. Adesso, però, pensiamo al Bologna, che è la nostra bestia nera". Inevitabile l'ennesima domanda sul futuro, ma Mazzarri taglia corto: "Arriviamo intanto al secondo posto, poi alla fine si dirà tutto, penserò a cosa fare, a parlare col presidente del mio futuro, sono cose che devo valutare con me stesso". SQUADRA IN CRESCITA - Secondo posto o no, per il Napoli è una stagione da record, sia di punti nei tornei a 20 squadre che di gol fatti (67), e anche Cavani continua a migliorarsi. "C'è stata una crescita costante della squadra e anche Edi è maturato e cresciuto - commenta Mazzarri -. Sono contento di questo gruppo, di come mi ha seguito, di come stiamo lavorando". A voler rimproverare qualcosa, magari, il fatto che alle volte "non si entra in campo concentrati, ci capita spesso, non so perché ma non abbiamo sempre partenze lanciate anche se poi entriamo in partita, bisogna lavorarci". JUVE STRATOSFERICA - Oggi, intanto, la Juve ha festeggiato lo scudetto, ma Mazzarri non ha molti rimpianti. "Abbiamo avuto il rammarico del pari con la Sampdoria quando la Juve ha perso a Roma, ma poi noi abbiamo perso col Chievo e vedendo che campionato hanno fatto i bianconeri possiamo solo metterci l'animo in pace. Hanno fatto 8-9 vittorie consecutive e se una squadra le vince tutte è impossibile competere. Noi abbiamo fatto 17 punti in più dell'anno scorso e questo la dice lunga sul nostro campionato. Abbiamo però trovato una Juve stratosferica". CAVANI: IL MIO FUTURO ORA E' IL BOLOGNA - "Abbiamo fatto una grande partita, molto intensa. Noi potevamo farcela solo con molto sacrificio. Così è stato e ora possiamo pensare alla prossima partita". Con queste parole Edinson Cavani ha commentato la vittoria, decisa dalla sua tripletta. "Il secondo posto? Con Mazzarri abbiamo imparato a pensare domenica dopo domenica - ha detto l'uruguaiano ai microfoni - La prossima giornata sarà decisiva per la Champions diretta, un obiettivo che meritiamo perché abbiamo lottato e cercato di fare il massimo per tutto il campionato". Al Matador mancano 14 reti per raggiungere il record di Diego Armando Maradona in maglia partenopea: 101 lui, 115 il Pibe de Oro. "Il traguardo di Maradona è importantissimo per me e fino alla fine farò il massimo per avvicinarmi, dopo si vedrà. Adesso la cosa più bella per me, il mio obiettivo, è continuare a segnare. Penso al futuro prossimo che è la partita col Bologna". Cavani però ha regalato una speranza ai tifosi: "Io voglio continuare a vivere le emozioni di questa città e di questo stadio, qui sono molto felice perché Napoli mi ha dato tanto ed è sempre nel mio cuore". Argomenti serie a ssc napoli walter mazzarri Leggi i commenti I commenti dei lettori 
MADRID - Torna alla vittoria il Barcellona dopo l'eliminazione dalla Champions: i blaugrana battono 4-2 il Betis, si riportano a +11 sul Real Madrid e avvicinano la festa per il titolo. Al Camp Nou primo tempo a favore degli andalusi, due volte in vantaggio prima con Pabon e poi con Perez. In mezzo il provvisorio pari di Alexis Sanchez mentre all'11' della ripresa Villa fa 2-2. Il 'Guaje' lascia il posto a Messi, partito dalla panchina, e tra il 60' e il 71' il fuoriclasse argentino sigla una doppietta e regala al Barca un'altra fetta di Liga. RISULTATI 34^ GIORNATA VENERDI' Celta Vigo - Athletic Bilbao 1-1 SABATO Valencia - Osasuna 4-0 Granada - Malaga 1-0 Real Madrid - Valladolid 4-3 Deportivo La Coruna - Atletico Madrid     0-0 DOMENICA Maiorca - Levante 1-1 Saragozza - Rayo Vallecano 3-0 Siviglia - Espanyol 3-0 Barcellona - Real Betis 4-2 LUNEDI' Getafe - Real Sociedad ore 22 Argomenti barcellona fc calcio spagnolo lionel messi Leggi i commenti I commenti dei lettori 
CITTA' DEL MESSICO - Nuove vittime in Messico nella guerra senza fine alla droga. I due figli di una coppia di due noti giornalisti di Chihuahua sono stati uccisi a sangue freddo. E la polizia ha riferito di aver trovato sette cadaveri abbandonati in un sobborgo della capitale. I due giovani, Alfredo Paramo, di 20 anni ed il fratello Diego, 21, sono stati ammazzati nelle prime ore del mattino, dopo un inseguimento in auto. Erano figli di David Paramo, giornalista economico che ha uno show radiofonico e appare sulla rete TV Azteca, e di Martha Gonzalez, direttore del quotidiano locale El Peso. Secondo il portavoce del procuratore, il duplice omicidio potrebbe anche non essere legato alla professione dei genitori delle vittime. 
NAPOLI - Il Napoli non sbaglia e contro l'Inter conquista il settimo risultato utile consecutivo. Al San Paolo gli azzurri affondano gli uomini di Stramaccioni per 3-1 grazie a una tripletta di uno straordinario Cavani che tocca quota 101 gol con la maglia partenopea. Un successo che qualifica Cannavaro e compagni alla prossima Champions anche se per il matematico secondo posto e di conseguenza l'accesso diretto alla massima competizione europea mancano ancora tre punti. Si inguaia, invece, la classifica dell'Inter. A tre giornate dal termine i nerazzurri sono ottavi in campionato a ben cinque lunghezze dal sesto posto difeso dalla Roma. CAVANI DA SOGNO CON I DUBBI SUL FUTURO - Di meglio non si poteva chiedere. I partenopei festeggiano una vittoria che avvicina la certezza del secondo posto nonostante le mille voci di mercato che riguardano il tecnico Mazzarri e, soprattutto, Edison Cavani. Voci che a quanto pare non destabilizzano l'ambiente e che se non altro fanno ben pensare per il futuro. 101 gol in tre anni non sono poca cosa e siamo convinti che pur di fronte a una grande offerta il presidente De Laurentiis ci penserà 10, 100, 1000 volte prima di cedere il suo diamante più prezioso. Un Napoli senza Cavani in questo momento è impensabile, soprattutto in chiave europea. Certo la proposta del City con la contropartita tecnica di Edin Dzeko potrebbe allettare, ma ad incidere sarà soprattutto la volontà del Matador che nei cuori dei tifosi napoletani è secondo solo a Maradona. L'INTER SALUTA L'EUROPA - Dalla gioia azzurra, alla delusione nerazzurra. L'Inter con la sconfitta rischia di perdere definitivamente il treno che porta in Europa. Se gli uomini di Stramaccioni non dovessero conquistare almeno un posto in Europa League, definire "fallimentare" la stagione interista sarebbe a dir poco riduttivo. Il tecnico ha sicuramente le attenuanti del caso: tanti, troppi gli infortunati nel momento decisivo della stagione. La sfortuna, però, conta fino a un certo punto, perché i tanti ko muscolari sono figli anche di una preparazione invernale completamente sbagliata. Lo staff tecnico dovrà prendersi le proprie responsabilità e con ogni probabilità lo farà davanti al presidente Moratti. Ora, però, è tempo di stringere i denti e sperare in un miracolo sportivo. IL MATCH - Il Napoli vuole vincere per riportare il Milan a distanza di sicurezza e dopo appena 3' passa in vantaggio con Cavani, al rientro dopo la squalifica, che raccoglie una verticalizzazione di Pandev e di prima intenzione infila Handanovic dai 10 metri. La gara è vivace e i due portiere devono spesso mettersi in mostra. Al 22' Zuniga atterra in area Alvarez e l'argentino dagli undici metri non sbaglia. Il vantaggio nerazzurro dura poco, perché alla mezz'ora Jonathan travolge in area Zuniga e Giannoccaro non può far altro che indicare il dischetto. Il Matador coglie la palla al balzo e sigla la rete numero 100 in azzurro. La ripresa è la fotocopia del primo tempo con Napoli e Inter pronte a pungersi a vicenda. E, come nella prima frazione, anche nella seconda a mettere la firma è Edison Cavani lesto nel dare il via al contropiede azzurro e finalizzare nel migliore dei modi un traversone dalla sinistra di Pandev. In precedenza l'uruguaiano era andato vicino alla rete con un tap-in sottoporta di poco a lato. NAPOLI-INTER 3-1 (2-1) NAPOLI (3-4-1-2): De Sanctis, Gamberini (17' st Rolando), Cannavaro, Britos, Maggio, Berhami, Dzemaili (21' st Armero), Zuniga, Hamsik, Pandev (40' st Insigne), Cavani. (22 Rosati, 15 Colombo, 2 Grava, 88 Inler, 4 Donadel, 16 Mesto, 24 Rodosevic, 13 El Kaddouri, 9 Calaio'). All.: Mazzarri INTER (3-5-1-1): Handanovic, Ranocchia (38' st Schelotto), Chivu, Juan Jesus, Jonathan, Benassi (1' st Cambiasso), Kovacic, Kuzmanovic (38' st Pasa), Pereira, Guarin, Alvarez. (30 Carrizo, 27 Belec, 63 Spendlhofer, 45 Forte, 61 Garritano, 62 Ferrara, 18 Rocchi). All.: Stramaccioni ARBITRO : Giannoccaro di Lecce RETI : nel pt 3' Cavani, 23' Alvarez (rig) 32' Cavani (rig); nel st 32' Cavani. NOTE : Angoli: 6-5 per l'Inter. Recupero: 0' e 3'. Ammoniti: Jonathan, Juan Jesus, Ranocchia e Berhami per gioco scorretto. Spettatori: 40 mila. Argomenti serie a ssc napoli inter edinson cavani Leggi i commenti I commenti dei lettori 
NAPOLI - Un ko che allontana l'Europa e aumenta i rimpianti nerazzurri. Andrea Stramaccioni ha visto una buon Inter nonostante la squadra fosse senza punte di ruolo. "Non siamo venuti a fare la vittima sacrificale come qualcuno si aspettava, anzi, abbiamo giocato a viso aperto finché hanno tenuto le gambe. Poi magari serviva più peso in area ma siamo questi, visto che si è fatto male anche Rocchi. Vanno fatti i complimenti al Napoli: il passivo è forse eccessivo, ma ha fatto una grande partita, con Cavani strepitoso - aggiunge il tecnico nerazzurro a Sky -. L'Inter se l'è giocata alla pari fino al gol del 3-1. Siamo stati un pizzico sfortunati, al rientro nella ripresa abbiamo avuto un paio d'opportunità con Guarin e Ranocchia, secondo me nelle condizioni in cui eravamo abbiamo fatto bene". PROTESTE STRAMA - Stramaccioni chiarisce le proteste successive al rigore assegnato al Napoli: "Mi ero molto arrabbiato, perché sul nostro rigore non era stato ammonito nessuno, per noi invece Jonathan. Ho chiesto in maniera concitata ma non veemente. Le mie proteste non erano per il rigore, ma sul perché non fosse stato ammonito nessuno sul nostro rigore e Jonathan sul loro. Avevamo chiesto il cartellino, era rigore e giallo minimo. Ho chiesto che differenza ci fosse, queste sono cose che fanno arrabbiare, poi non c'entra niente il risultato della partita: ho avuto l'impressione che se lo fosse dimenticato, anche l'assistente e il quarto uomo mi dicevano 'adesso lo ammonisce, adesso lo ammonisce'. Ma non lo ha fatto". QUESTIONE INFORTUNI - Incredibile la catena di infortuni. Rocchi ha dato forfait in extremis, Ranocchia ha giocato "ma fino a ieri aveva il ginocchio gonfio, non riusciva a infilare il pantalone della tuta", sottolinea Stramaccioni, che ringrazia il difensore azzurro e Chivu "che ha un problema al dito del piede". In casi come questi, dice, "il giocatore può anche non voler rischiare e invece sono andati in campo lo stesso. Bisogna interrogarsi su come fare meglio, lo stiamo facendo anche con un'analisi accurata, ma quando saltano tre tendini e due crociati in un anno beh, tutto questo esula dal lavoro atletico o lavoro sul campo. Non dimentichiamo - conclude - che siamo la squadra italiana ad aver giocato più di tutti". Argomenti serie a inter andrea stramaccioni Leggi i commenti I commenti dei lettori 
OAKLAND PARK (Florida) - Ancora una volta una tragedia dovuta alle grande diffusione di armi negli Stati Uniti coinvolge dei bambini. Due fratellini stavano giocando a nascondino nella loro casa quando il maschietto, che ha 13 anni ha sparato alla sorellina, di sei, che ora versa in condizioni critiche in ospedale. E' accaduto a Oakland Park, in Florida, e lo sceriffo locale dice che con ogni probabilità si è trattato di un incidente. Una situazione simile a quella di qualche giorno fa in Kentucky dove un bimbo di 5 anni aveva ucciso pe errore la sorella di 2. I due ragazzini erano soli in casa, quando i vicini hanno sentito l'eco di uno sparo. Uno di loro, Justin Latourrette, ha raccontato alla CBS che la piccola è stata soccorsa da personale paramedico. "L'hanno portata fuori tenendola in braccio. Era possibile vedere che aveva una ferita al torace, sopra al cuore. Aveva gli occhi aperti, ed era sotto shock". Un altro vicino, Peter Milano a sua volta ha raccontato alla NBC che i due fratellini "stavano giocando a nascondino, e non so come, ma il ragazzino ha sparato a sua sorella". "I genitori che hanno (in casa) armi cariche devono sapere che che è bene tenerle in un posto dove i bambini non possano raggiungerle", ha commentato ancora Latourrette. Le indagini sono ancora in corso, e non è chiaro se la polizia arriverà a definire un'incriminazione. I detective stanno appunto cercando di definire esattamente come il ragazzino sia venuto in possesso della pistola. In quel momento, ha notato Dani Moschella, portavoce dello sceriffo locale, i due bambini erano soli in casa. La vicenda riecheggia mentre ancora è forte l'impressione per un simile dramma avvenuto appena pochi giorni fa, in Kentucky, dove un bambino di 5 anni ha ucciso la sorellina di 2 anni con un fucile calibro 22 progettato specificatamente per bambini, che gli era stato regalato per il suo compleanno e con cui giocava abitualmente. E anche mentre a Houston, in Texas, è in corso la convention annuale della Nra, la potente lobby delle armi. Si tratta del primo appuntamento del genere dopo la strage nella scuola elementare di Newtown, in cui sono stati uccisi 20 bambini e sei adulti, e anche dopo il voto del Senato del 17 aprile che di fatto, per il momento, ha affossato la riforma sul 'gun-control', voluta invano da Barack Obama per limitare la diffusione di armi. 
