ROMA - Tutto facile per Rafa Nadal. Lo spagnolo, numero 4 del tennis mondiale, trionfa al Rogers Cup, sesto Masters 1000 della stagione che si gioca sui campi di Montreal, in Canada. Dopo aver eliminato in semifinale il numero uno del mondo, Novak Djokovic, il mancino di Maiorca batte senza troppi problemi il beniamino di casa Milos Raonic, alla sua prima grande finale, con un doppio 6-2. Per Nadal è il 58/o successo in carriera, l’ottavo della stagione, vale la 25/a vittoria in un torneo Master 1000. SUPER-SERENA A TORONTO - Sui Campi di Toronto, invece, Serena Williams domina il Wta Premier canadese. L'americana, numero uno del ranking e del tabellone, ha battuto in finale la romena Sorana Cirstea in due set, con il punteggio di 6-2, 6-0, in un'ora e 6 minuti. Per la Williams si tratta dell’ottavo successo nel 2013 e del 54° in carriera. Argomenti tennis rafa nadal Leggi i commenti I commenti dei lettori 
ROMA - Nessuna clamorosa sorpresa nel secondo turno della Coppa Italia. Empoli e Siena si sono messe in mostra con due goleade rispettivamente ai danni del Sudtirol/Alto Adige e del Pisa. Gli azzurri hanno dominato la sfida imponendosi al Castellani per 5-1. I bianconeri, invece, si sono imposti per 4-1 sui cugini nerazzurri grazie alle marcature di Rosina (rig), D’Agostino (rig), Giannetti e Paolucci. Per gli ospiti in gol Giovinco. OK PALERMO E BRESCIA - Il Palermo di Gennaro Gattuso soffre nel finale contro la Cremonese, ma alla fine porta a casa una vittoria (2-1) che lo proietta al terzo turno di Coppa. Rosanero in vantaggio al 16′ del primo tempo con Lafferty, raddoppio di Pisano al 15′ del secondo tempo. La Cremonese accorcia al 31′ con Abbruscato. Espulso il difensore della squadra lombarda Antonio Caracciolo. Tutto facile, invece, per il Brescia che si impone 3-1 in casa contro il Teramo. Di misura, invece, il Pescara contro il Pordenone (1-0) LE ALTRE SFIDE - Successi anche per il Novara che batte 3-0 il Grosseto, per la Reggina che passa di misura contro la neo-promossa in B, il Carpi, per l’Avellino che ha la meglio sul Monza per 1-0 e per il Varese al quale basta un gol di Rea per avere la meglio sul Vicenza. Bene anche Trapani (3-0 all’Albinoleffe), Crotone (2-0 al Latina), Juve Stabia (3-0 al Gubbio), Padova (2-1 all’Entella), Cittadella (1-0 al Savona). Successi esterni, invece, per il Benevento che sbanca Lanciano per 2-0 e per il Frosinone che passa a Modena. Servono i supplementari, invece, al Lecce per espugnare Terni con il risultato di 4-2. Si decide ai rigori, infine, la sfida del San Nicola tra Bari e Lumezzane dopo che i supplementari si erano chiusi sul 1-1. Dal dischetto la spuntano i pugliesi per 5-4. I RISULTATI DEL SECONDO TURNO DI COPPA ITALIA Spezia-Pro Patria 4-2 dts (giocata ieri) Cesena-Ponte San Pietro-Isola 4-1 (giocata ieri) Modena-Frosinone 0-1 Novara-Grosseto 3-0 Reggina-Carpi 1-0 Avellino-Monza 1-0 Brescia-Teramo 3-1 Cittadella-Savona 1-0 Trapani-AlbinoLeffe 3-0 Virtus Lanciano-Benevento 0-2 Bari-Lumezzane 5-4 dcr Crotone-Latina 2-0 Empoli-Sudtirol/Alto Adige 5-1 Juve Stabia-Gubbio 3-0 Padova-Entella 2-1 Palermo-Cremonese 2-1 Pescara-Pordenone 1-0 Siena-Pisa 4-1 Ternana-Lecce 2-4 dts Varese-Vicenza 1-0. Argomenti empoli calcio palermo calcio coppa italia ac siena Leggi i commenti I commenti dei lettori 
TORONTO - Serena Williams ha vinto il torneo Wta Premier sui campi in cemento di Toronto, in Canada. L'americana, numero uno del ranking e del tabellone, ha battuto in finale la rumena Sorana Cirstea in due set, con il punteggio di 6-2, 6-0, in un'ora e 6 minuti. Per la Williams si tratta dell'ottavo successo nel 2013 e del 54° in carriera. Argomenti tennis serena williams Leggi i commenti I commenti dei lettori 
ROMA - Domenica spettacolare, ricca di gol, in Bundesliga. Tre reti a testa e un punto ciascuno per Schalke e Amburgo. Padroni di casa in vantaggio al 2' con l'ex Milan Huntelaar, al 12' il pareggio degli ospiti con un rigore trasformato da Van der Vaart, al 23' Beister porta in vantaggio l'Amburgo ma a fine primo tempo ancora Huntelaar firma il 2-2. Nella ripresa, al 4', Sobiech segna il 2-3, poi al 27' arriva il definitivo 3-3 siglato da Szalai. In precedenza, il Mainz ha battuto 3-2 lo Stoccarda. A sbloccare il risultato in favore dei locali è Muller al 14'. Ibisevic realizza la rete del pareggio al 16', ma nella ripresa il Mainz prende nuovamente il largo con il grande ex dell'incontro Okazaki (20') e la seconda rete di Muller, al 33'. Harnik accorcia le distanze al 36'. RISULTATI 1^ GIORNATA VENERDI' Bayern Monaco    - Moenchengladbach           3-1 SABATO Bayer Leverkusen - Friburgo                   3-1 Hannover         - Wolfsburg                  2-0 Augsburg         - Borussia Dtm               0-4 Hertha Berlino   - Eintracht Fr.              6-1 Hoffenheim       - Norimberga                 2-2 Eintracht Braun. - Werder Brema               0-1 DOMENICA Mainz            - Stoccarda                  3-2 Schalke          - Amburgo                    3-3 Argomenti calcio tedesco Leggi i commenti I commenti dei lettori 
Tafferugli al porto di Forio d'Ischia alla partenza dell'aliscafo dell'Alilauro, diretto a Napoli, delle ore 15.55. Alcuni turisti napoletani senza biglietto, essendo esaurita la disponibilità di posti, hanno provato ad imbarcarsi lo stesso e quindi forzare i controlli alla passerella. Ricevuto un fermo diniego dal personale dell'aliscafo non hanno esitato a passare alle mani: ad avere la peggio un marinaio dell'Alilauro colpito allo stomaco da pugni e calci. Sul posto sono intervenuti i carabinieri, che in questi giorni stanno presidiando tutti i porti dell'isola, che hanno subito soccorso il marinaio che ha chiesto di essere portato in ospedale dove è sottoposto ad accertamenti sanitari. Gli aggressori dopo il trambusto generato sul porto si sono dileguati dandosi alla fuga. Argomenti ischia 
Due alpinisti italiani, un istruttore Cai di Borgosesia (Vercelli) e un escursionista bresciano, sono morti sulla cresta Rey, lungo il versante svizzero del Monte Rosa. Erano in cordata e sono precipitati su un ghiacciaio. Per recuperare i cadaveri è stato necessario l'intervento di tre elicotteri del soccorso alpino e della polizia svizzera. L'incidente è avvenuto ieri, ma la notizia è giunta solo oggi in Italia. 
ANAHEIM - Cinema d'azione e di animazione, effetti speciali e una pioggia di stelle. La Disney ha svelato con abbondanza di clip i prossimi film della propria casa di produzione, insieme a Marvel e Pixar, nel corso della due giorni "D23" al Convention Center di Anaheim, un'ora a sud di Los Angeles, attiguo ai famosi parchi di Disneyland e California Adventure. È il quarto anno consecutivo che la Disney presenta la nuova programmazione in uno stile alla Comic Con. Produttori e registi si sono avvicendati sul palco di fronte a una folla entusiasta di oltre 6000 persone mostrando spezzoni dei film in arrivo nei prossimi due anni e introducendo alcune delle star coinvolte in questi progetti. [[ge:rep-locali:repubblica:64643906]] La superstar Jolie. L'arrivo di Angelina Jolie, look sobrio, maglioncino e jeans neri, stella di Maleficent, ha scatenato il pubblico in una standing ovation. Maleficent uscirà il 2 luglio del 2014: è la nuova versione del classico animato La bella addormentata nel bosco del 1959, e qui Angelina interpreta la strega cattiva. "Da quando ero bambina, Malefica è sempre stata la mia favorita", ha confessato la diva, in una delle prime apparizioni pubbliche da quando si è sottoposta alla ricostruzione del seno per prevenire il tumore. "Ero terrorizzata da Malefica ma ne ero anche affascinata, e volevo saperne di più, di lei. Possedeva grazia ed eleganza, eppure era meravigliosametne e deliziosametne crudele. Spero che il modo in cui l'hanno ripensata in questo film piaccia ai suoi fan e a tutto il pubblico, grandi e piccoli". L'attrice è  particolarmente felice di far parte di un cast della Disney: "La cosa bella, nel sentirsi uno di famiglia alla Disney, è che tutti da bambini siamo stati fan del suo mondo, che è un mondo felice, pieno di cose positive per i piccini. Come madre, poi, c'è qualcosa di molto positivo quando sai che puoi portare i tuoi figli a vedere un film della Disney e che non ci sarà niente di offensivo o di violento, niente che farà loro del male. È una cosa che ti dà conforto". Un solo rammarico, per Angelina: la sua Malefica non avrà le corna del suo eleborato, vecchio costume. La Cenerentola di Branagh. Il regista di Cenerentola , Kenneth Branagh, è apparso solo in video per parlare della favola che arriverà nei teatri nel 2015: "Saremo fedeli alla favola originale", ha promesso Branagh, spiegando che il pubblico vedrà Cenerentola (interpretata da Lily James) che da bambina diventa una principessa e poi  una dolce e forte eroina. Cate Blanchett sarà la matrigna cattiva e Helena Bonham Carter la fata madrina. [[ge:rep-locali:repubblica:64643899]] I Muppets. Il chairman della Disney Alan Horn e il presidente Sean Bailey hanno presentato poi clip di Tomorrowland di Brad Bird e il seguito di Muppets Most Wanted , oltre ai progetti della Marvel, rappresentata dal presidente della produzione Kevin Feige, Thor 2: The Dark World, Captain America: The Winter Soldier e Guardians of the Galaxy . L'unione Disney/Marvel sembra porterà a grandi successi, anche a giudicare dall'entusiasmo con cui i fan hanno accolto le prime clip di tutti questi film, compresa una lunga scena nello spazio dei quattro eroi di Guardians of the Galaxy in ostile prigionia. Standing ovation anche per Sir Anthony Hopkins che è apparso sul palco accanto ai suoi colleghi Natalie Portman e Tom Hiddleston, interpreti di Thor 2: The Dark World. [[ge:rep-locali:repubblica:64658806]] Thor 2. La Marvel ha presentato alcune immagini iniziali del film in cui vediamo Natalie nei panni della scienziata Jane Foster ad Asgard esaminata e scansionata su un lettino, perché gli Asgardiani pensano ci sia una fonte di energia che cresce dentro di lei. Natalie Portman, 32 anni, bellissima, in forma smagliante - e madre felice di Aleph, due anni, che ha avuto dal marito, il coreografo francese Benjamin Millepied con cui si trasferirà presto a Parigi - ha voluto sottolineare la sua felicità nel fare parte di un progetto così amato. "È un onore far parte di un film che piace così tanto e a così tante persone. I film servono a questo, a coinvolgere le persone, a trasportarle lontano dalle loro vite per un po' di tempo", ha detto. "Tornare a lavorare con Chris Hemsworth è stato davvero fantastico: lui è molto professionale, ma ci siamo divertiti tantissimo sul set, c'erano alcuni momenti in cui ci prendeva la risarella e non la smettavamo più: la troupe è dovuta intervenire più volte invitandoci a essere seri!". Thor 2 uscirà l'8 novembre negli USA e il 20 novembre in Italia, per la regia di Alan Taylor, particolarmente apprezzato per il suo lavoro in televisione con le serie Games of Thrones e Mad Men . Odino e Asgard. La Marvel ha offerto qualche anticipazione sulla storia: nel film continuano le avventure di Thor, il Dio del Tuono (Chris Hemsworth è alla sua terza impersonificazione del Possente Vendicatore, dopo Thor 1 e The Avengers ), mentre combatte per salvare la Terra e tutti i Nove Regni da un nemico oscuro, una razza antica guidata dal vendicativo Malekith che rischia di far precipitare l'universo nel buio. Di fronte ad un nemico che anche Odino e Asgard non possono fermare, Thor deve intraprendere il suo viaggio più pericoloso e individuale, che lo riunirà con Jane Foster e lo costringerà a sacrificare tutto per salvare l'umanità. Tomorrowland. Sempre il presidente della Marvel Feige ha poi presentato delle clip di Captain America mostrando una battaglia dentro un ascensore piena di azione e di umorismo. POi ha accolto sul palco Chris Evans, Anthony Mackey e Sebastian Stan. La presentazione è continuata con clip e brevi anticipazioni di altri film della Disney, fra cui Tomorrowland e una misteriosa scatola piena di segreti che svela una promozione virtuale che continuerà fino all'uscita del film nel dicembre 2014, e Savings Mr. Banks con l'arrivo degli attori Jason Schwartzman e BJ Novak nei panni dei fratelli Sherman. I due si sono anche esibiti in un duetto al pianoforte per cantare Let's go fly a kite , insieme allo stesso Richard Sherman, mentre con delizia del pubblico la sala si riempiva di aquiloni in volo che hanno concluso la presentazione. Guerre stellari. La più grossa delusione per il pubblico e la stampa presente è stata la totale assenza di riferimenti o anticipazioni, come era stato vagamente promesso, su Guerre Stellari VII, se non un accenno da parte di Horn al fatto che il film "sarà stupendo e J. J.  Abrams farà un lavoro spettacolare: mi dispiace non poter condividere con voi niente di più," da detto l'executive, che in precedenza aveva presieduto la presentazione dei prossimi film animati della Disney e Pixar, la bellezza di 12 film in arrivo nei prossimi due anni. Fra questi Inside Out di Pete Docter, Finding Dory , con la voce di Diane Keaton, e Planes: Fire and Rescue , in arrivo sugli schermi americani a luglio 2014. Argomenti cinema hollywood angelina jolie natalie portman disney 

