ROMA - Sarà la sfida tutta italiana tra Var Group Unipol Fortitudo Bologna e Telemarket Rimini a decretare il club campione d'Europa 2013 di baseball. E a queste latitudini, pur essendo le due compagini habituees delle finali europee per club, si tratta di una sfida inedita in una finale primo e secondo posto.  Se la Fortitudo difenderà il titolo conquistato un anno fa a Nettuno, Rimini insegue la corona continentale che le manca dal lontano 1989! Ancora una volta il movimento azzurro del batti e corri si conferma leader europeo della disciplina. E stavolta Bologna e Rimini escono da un'intensissima settimana di test, la prima - regina continentale in carica - avendo vinto il raggruppamento di Ratisbona, in Baviera. La seconda avendo conquistato il successo nel girone a sei disputatosi a Barcellona. E a proposito della città catalana, la Coppacampioni ha disputato quest'anno la sua cinquantesima edizione. Fu proprio il Barcellona a vincere per la prima volta il trofeo. La finale. Quest'anno è cambiata la formula. Da lunedì a venerdi scorsi le dodici formazioni ammesse si sono affrontate in due gironi all'italiana. Al termine dei quali, le due prima classificate hanno dato vita alla semifinale secca, decisiva per accedere alla finale. Bologna ha battuto il San Marino, Rimini gli olandesi del Kinheim.  La finale per alzare il trofeo sarà disputata in una sfida di andata e ritorno. Il sorteggio ha stabilito che ad aprire le danze sarà l'Unipol Fortitudo, il primo agosto, al Falchi di Bologna; il ritorno due giorni dopo al Mondiale di Rimini. Il cappotto bolognese. Sei a zero! Senza se e senza ma, Bologna vola in finale con sei successi su sei. La squadra di Marco Nanni ha sbaragliato il campo in virtù di una forte compattezza di squadra, evidenziata dalla esponenziale crescita della parte bassa del lineup. Non a caso miglior battitore del torneo è stato premiato Francesco Fuzzi, un utility giunto quest'anno a Bologna dalla vicina Godo, che è al suo primo torneo continentale. E non a caso Nick Nosti, nono in battuta, ha rappresentato un'altra certezza trovata strada facendo. Come vuole tradizione Bologna ha vinto di strettissima misura il faccia a faccia iniziale con Amsterdam (al tie break), poi ha strapazzato in esaltante rimonta il San Marino (14 a 4 all'ottavo dopo un iniziale 0 a 4); logica flessione mentale con le Eagles di Praga (vittoria solo al nono), successo con un colpetto di gas sui debuttanti Cardinals Berna e vittoria sui padroni di casa dei Legionari Regensburg. Nella sfida domenicale che valeva la qualificazione, contro la rediviva T&A San Marino, in grado di giocarsela nonostante un record di 3 vinte e 2 perse, Bologna è partita male andando ancora sotto 4 a 0. Ha rimontato per passare in vantaggio per 5 a 4 nella parte centrale, ma San Marino ha piazzato un colpo di coda importante per il 6 a 5 al nono (doppio di Mazzuca e triplo di Albanese). Pugliese ha limitato i danni. All'ultimo attacco disponibile, con calma olimpica, Bologna ha piazzato i due punti decisivi per imporsi 7 a 6. Di Vaglio (mvp del torneo) la valida decisiva che ha spinto a casa l'eternauta Liverziani. Rimini sa soffrire. Il cammino di Rimini verso il match decisivo è stato contrassegnato da una costanza di rendimento, nonostante la squadra abbia vinto sempre di stretta misura. I Pirati di Catanoso hanno saputo reagire subito a un black out, in gara 4, che ha comportato la sconfitta (4 a 10) con i ceki del Draci Brno, tradizionali avversari di Eurocoppa. Al debutto contro gli olandesi di Kinheim, il successo è arrivato al tie-break grazie a Babini spinto a casa da una valida di Romero. Col Barcellona, il secondo successo è arrivato grazie a un avvio convincente e poi limitandoal minimo la reazione dei catalani: 2 a 1. Esattamente opposto l'andamento del match con i francesi del Rouen,  lo scorso anno qualificatisi a sorpresa per la finale four di coppa. Subìto il più lucido impatto sul match da parte dei transalpini (0 a 2 al secondo, Rimini ha accorciato al settimo con una valida di Buccheri che ha spinto a casa Santora; all'ottavo Santora ha restituito il favore con un triplo da 3 rbi (4 a 2) che ha però innescato la pronta risposta francese (valida di Smith e punto di Hereaud, prima che all'ultimo attacco utile, finalmente gli adriatici non allungassero con i doppi di Buccheri e Spinelli e il singolo di Bertagnon. 6 a 3 il finale. Problemi risolti in attacco? No di certo, stando il giorno dopo alla secca battuta d'arresto contro il Brno. Catanoso ha però chiamato tutti a raccolta per il match decisivo contro gli Intouchables di Paderborn, schiaffeggiati due volte. Secondo la teoria di Vico il ciclo ha riportato di fronte ai Pirati gli olandesi del Kinheim, stavolta superati senza bisogno dei supplementari. 6 a 2 grazie a un big inning da 4 punti e alla chiusura implacabile di Marquez.  Sul due a due, Rimini ha fatto la voce grossa nella parte bassa del terzo con le valide di Gomez, Buccheri, Spinelli e sfruttando un errore difensivo. Calando il poker, ad assicurare kla finale ci ha pensato poi l'autorevolezza sul monte dei rilievi Pezzullo e Marquez che hanno congelato i tulipani, concedendo loro solo due valide (una a testa) nelle restanti sei riprese. Alla fine il premio come mvp del torneo l'ha portato a casa Gomez, il terza base dei Pirati. Argomenti baseball Leggi i commenti I commenti dei lettori 
TORINO - Vittoria al tie break in rimonta per l'Italia nella seconda sfida contro la Germania nel primo weekend della World league. Dopo la facile affermazione di due giorni fa a Modena sempre contro i tedeschi, la squadra allenata da Berruto passa 3-2 (22-25, 19-25, 25-17, 26-24, 15-6) ma soffre nella prima parte e risale fino a completare l'opera dominando il quinto set. Per il ct una serata davvero ricca di emozioni: prima l'esordio nella sua città alla guida della nazionale italiana a due passi dall'oratorio dove iniziò ad allenare e poi la rocambolesca partita decisa al termine di circa due ore e dieci minuti di gioco. Il prossimo avversario, per il secondo weekend di gare, sarà Cuba. In campo venerdì ancora a Torino e domenica a Firenze. Le cifre raccontano di un'Italia che a muro fa la diffrenza con 16 block vincenti a 9. Mentre, nonostante i sei ace a tre a favore di Travica e compagni, nella prima parte della sfida la battuta non è il solito fondamentale capace di avvicinare l'Italia gli avversari. A tenere a galla gli azzurri il solito Ivan Zaytsev, 27 punti, che anche nei momenti di difficoltà trascina il gruppo. Si svegliano nel corso della sfida le bande con Savani 16 punti (tre muri e due ace) e Parodi 14 punti (due muri e due ace) e al centro un sontuoso Birarelli si conferma con 15 punti e sei muri. Dall'altra parte una Germania molto diversa rispetto a quarantotto ore fa, merito di una formazione capace di ritrovare vigore dagli inserimenti decisi dal tecnico Heynen con, tra gli altri, il nuovo regista Steuerwald. Spesso durante la gara il ct teutonico tenta di sorprendere l'attacco italiano con mosse a sorpresa che alcune volte danno fastidio alla squadra di Berruto. Lo schiacciatore Kaliberda ripete la buona prova di Modena e realizza 22 punti, sostenuto dal centrale Collin (una delle novità del match) con 14 punti, tre muri e un ace. Nei primi due set la formazione azzurra parte davvero male e non riesce proprio ad attaccare. Addirittura nel secondo parziale le percentuali sotto rete crollano. Per vedere sintomi di ripresa ci vuole la terza fase con Zaytsev in cattedra e una buona reazione a muro. A dare la scossa pure la rinascita di capitan Savani. Ma il pareggio arriva al termine del quarto set partito male e finito bene. Ancora una volta set mostruoso di Ivan Zaytsev, il turbo nel motore azzurro. La rimonta si completa con un tie break giocato dall'Italia sfruttando la scia lasciata dal parziale precedente e trascinata dagli applausi del pubblico (circa quattromila spettatori) di Torino. Al termine delle due serate da protagonista Ivan Zaytsev traccia un bilancio: "La partenza è stata da dimenticare, loro ci hanno sorpreso e noi siamo stati capaci di sbagliare davvero tutto. Mentre la nostra reazione è stata bella. Abbiamo messo a posto muro e battuta e la musica è cambiata. In questo ruolo (opposto, ndr) mi sento a mio agio e in queste due gare ho fatto abbastanza bene, però preferisco parlare dell'atteggiamento della squadra. Siamo stati bravi a compattarci nei momenti di maggiore difficoltà e vincere una partita che a un certo punto sembrava persa". A punteggio pieno nella pool B, e anche nella prima fase dell'ontera manifestazione, ci sono Russia e Serbia che nel loro weekend raccolgono il massino nei confronti rispettivamente di Iran e Cuba. Per quanto riguarda i campioni d'Europa escono indenni dall'insidiosa trasferta contro i temebili ragazzi cubani grazie al top scorer Atanasijevic con 21 punti, seguito da Bisset e Cepeda con 16 punti. Ora la Serbia, nel prossimo fine settimana, si trasferirà in Russia, a Kaliningrad, per giocare contro i campioni olimpci di Londra 2012. Intanto aumenta il quadro delle partecipanti ai prossimi campionati europei di settembre. Le ultime arrivare sono Slovenia e Belgio. Proprio il Belgio completa il girone azzurro insieme a Danimarca e Bielorussia. Invece finisce male il torneo di Alassio per la nazionale italiana femminile. Le ragazze guidate in panchina da Mencarelli crollano al cospetto delle campionesse olimpiche del Brasile con un netto 0-3 (18-25, 17-25, 10-25). Le carioca, dopo il successo a Montreux, chuidono il viaggio con un altro successo e mettono in mostra un organico giovane e rinnovato di prima qualità. In casa Italia il ct analizza la tre giorni di partite: "Abbiamo retto finché ce l'abbiamo fatta, poi è uscita tutta la loro maggiore solidità. Nel nostro gruppo ci sono giocatrici che si allenano solo da pochi giorni e questo anche se non è un alibi, è un qualcosa di cui tenere conto. Durante il torneo non si è vista una grande continuità da parte nostra perché ho fatto ruotare diverse atlete. Resto, comunque, estremamente fiducioso". Risultati della pool B: Venerdì: Russia-Iran 3-0, Italia-Germania 3-0 Sabato: Russia-Iran 3-1, Cuba-Serbia 1-3 Domenica: Italia-Germania 3-2. Classifica. Russia, Serbia 6 punti, Italia 5, Germania 1, Cuba, Iran 0. Prossimo weekend  -  Venerdì: Russia-Serbia, Italia-Cuba (Torino. Pala Ruffini) ore 20. Sabato: Russia-Serbia. Domenica: Italia-Cuba (Firenze). Nelson Mandela Forum) ore 20. Argomenti volley italvolley Leggi i commenti I commenti dei lettori 
TORINO - Vasco è tornato. Due ore di concerto di rock tirato, senza un attimo di tregua, il Komandante è di nuovo qui. "Ciao a tutti, bentornati, bentrovati, tutto è bene ciò che finisce bene" dice entrando sul palco dell'Olimpico di Torino di fronte ai 50 mila spettatori che gremiscono il prato e le gradinate dello stadio e che nonostante la pioggia intermittente non smettono per un attimo di sostenerlo. Attacca "Sei pazza di me", ed è tornato davvero; l'energia è sempre la stessa, la magia si rinnova dopo due anni da incubo. Vasco esce così dal cono d'ombra in cui era precipitato per il batterio polmonare, si riappropria del palco e dei riflettori, si riprende insomma la corona da "Re del rock" italiano che gli appartiene, non fosse altro perché è stato proprio lui a portare per primo il rock negli stadi, prima territorio riservato solo alle star straniere. Vasco spunta subito a sorpresa da una botola alla destra del palco,  occhiali con la montatura bianca, giacca di pelle e cappello  d'ordinanza. Le parole di "L'uomo più semplice" vengono coperte  dall'urlo della folla, che ondeggia, tiene il tempo con le braccia,  canta incessantemente, tutto il pezzo in coro. Lui saltella come un  ragazzino che dopo tanto tempo ha ritrovato i suoi giochi: "Sono l'uomo  più semplice che c'è, sono l'uomo giusto per te" canta, iniziando il  concerto con l'ultimo singolo "L'uomo più semplice", quando accennando  alla necessità di una nuova leggerezza il Blasco fece intendere anche la  sua volontà di tornare a esibirsi, rinunciando alle dimissioni da  rockstar. [[ge:rep-locali:repubblica:60751882]] Debutto bagnato, debutto fortunato. Due anni fa per la prima di Ancona, e fino all'interruzione di Roma, il tour era stato accompagnato dal sole. A Torino ieri è piovuto per tutta la giornata e non ha dato tregua neanche durante il concerto. La platea dei fan di Vasco si è così trasformata in una spianata di mantelline, saltellanti e colorate, di ombrelli aperti, hanno danzato con la musica dei dj (tra i quali il figlio di Vasco, Davide Rossi), hanno invocato senza sosta il loro mito: "Alè-Alè-Alè-Va-sco, Va-sco". Ora si godono Vasco in alta definizione e in primo piano sui due maxischermi ai lati del palco di quasi 80 metri, quando affianca pieno di complicità il bassista Claudio "Gallo" Golinelli, il volto segnato del rocker di razza: "Come stai, non lo dici, però lo fai" gli canta nell'orecchio le parole di "Come stai". Quindi un'altra storia di separazione con "Siamo Soli" e quando urla "siamo qui, siamo vivi" un brivido attraversa lo stadio, suscita un coro di "Vasco, Vasco" da parte del pubblico. Per "Ogni volta" poi l'Olimpico diventa una spianata di luci accese. [[ge:rep-locali:repubblica:60756331]] L'inizio è mozzafiato: con "Non sei quella che eri" parte un altro treno rock, la band ha un suono fantastico, l'assolo di chitarra stavolta tocca a Maurizio Solieri, Stef Burns assiste alla ritmica, il Gallo fa mulinare il suo basso. Con Matt Laug alla batteria, Alberto Rocchetti alle tastiere, Frank Nemola alla tromba, Andrea Innesto al sax e Clara Moroni ai cori, è senza dubbio una delle migliori band in circolazione. Il ritmo scende con "Starò meglio di così" ed è una di quelle canzoni che prende allo stomaco, la storia di una separazione: "Ora posso fare tutto ciò che voglio, ma so che starò meglio di così". Rispetto al tour del 2011 "interrotto per cause di forza maggiore" molte cose sono cambiate ma non il palco, che punta sempre verso l'alto grazie all'incrocio di triangoli con al centro la scritta Vasco, il logo che lo accompagna il Komandante da tanti anni. E' cambiata in parte la scaletta, Vasco ha voluto inserire "Stupendo", "Gli spari sopra", "Delusa" dedicata alle ninfette televisive (in cui al posto di Berlusconi inserisce stavolta il nome di Emilio Fede), "C'è chi dice no", "Mi si escludeva", che sembrano scritti oggi. Alla fine saranno 22 brani più un medley di brani storici, quasi due ore e mezza di musica per uno show tiratissimo e molto rock che Vasco conduce al meglio, nessuna traccia di cedimento. Nel medley inserisce anche "Asilo Republic" del 1980, una metafora dell'Italia di quegli anni ma anche un chiaro riferimento, come Vasco ha spiegato di recente, al caso di Giuseppe Pinelli, l'anarchico volato giù da una finestra della questura di Milano, una morte intorno alla quale restano molti punti oscuri: "I bambini dell'asilo, stanno facendo casino, ci vuole qualcosa per tenerli impegnati, ci vuole un dolcino, ci vuole uno spino. Dice che è stata una disattenzione della maestra, e subito uno si è buttato giù dalla finestra". Aveva spiegato Vasco: "In questa ripresa del tour ho inserito canzoni più dure, di carattere più sociale che ho scritto 20 o 30 anni fa e sono incredibilmente ancora d'attualità: evidentemente percepivo qualcosa nell'aria, meglio, la percepiva l'artista che è in me". [[ge:rep-locali:repubblica:60756543]] Discorso che si può applicare perfettamente anche a "Eh già" che attacca a metà concerto. "Eh già, sembrava la fine del mondo ma sono ancora qua" canta per il pubblico adorante di Torino, e sembra uno sberleffo contro il "batterio killer", l'inizio di due anni da incubo. "Eh già" uscì all'inizio del 2011, qualche mese prima dello stop di giugno del Live Kom Tour "per cause di forza maggiore", lo stesso che ora riprende e continuerà per altri sei concerti, tre sempre qui all'Olimpico di Torino, altri tre allo stadio Dall'Ara di Bologna. Ma due anni fa nessuno poteva immaginare che quella canzone potesse avere significati premonitori, né che ora potesse assumere il tono di uno sberleffo: "Eh già, il freddo quando arriva poi va via, il tempo di inventarsi un'altra diavoleria". Vasco aveva detto che "Quando il gioco si fa duro, i duri cominciano a ballare" e non ha mancato la promessa: nella prima parte dello show è da pelle d'oca quando interpreta "C'è chi dice no", "Gli spari sopra" e "Stupendo", nella seconda è irrefrenabile, canta "I soliti", "Siamo solo noi" che accompagna con il dito medio alzato trascinando nello stesso gesto tutto lo stadio. Poi un finale da standing ovation, "Sally", "Un senso", "Vita spericolata". Il bis, sempre lo stesso, è con "Albachiara". Il messaggio di Vasco è giunto a destinazione: "Non cedere, mai. Domani è un altro giorno: e arriverà". Il Komandante è tornato. Argomenti vasco rossi 
MONTREAL - Fernando Alonso è molto soddisfatto del secondo posto del Gp del Canada, raggiunto dopo essere partito con il sesto tempo: "Un secondo posto che vale come una vittoria dopo un week end difficile", spiega lo spagnolo. "Ieri non abbiamo fatto una buona qualifica, ma sapevamo che il nostro passo sull'asciutto era buono. Ci stiamo misurando contro piloti di primissimo livello, però anche noi siamo stati straordinari". Più deluso Felipe Massa, partito 16/mo e comunque autore di una buona prestazione che l'ha portato all'8/o posto: "Peccato, sono solo 4 punti. Durante la gara ho superato tante macchine ma ne avevo troppe davantie  questo mi ha fatto perdere posizioni. Adesso pensiamo a Silverstone, pensiamo all'asfalto e non ai muri". Di altro umore Sebastian Vettel: "E' stata una bella corsa, sono partito bene, che era importante, e poi sono riuscito ad andare bene con le supersoft. Sono riuscito a creare un certo vantaggio che ho mantenuto, alla fine è stato anche facile controllare la corsa. C'è stato un ottimo lavoro da parte del team, finalmente siamo riusciti a vincere qui in Canada - aggiunge il tre volte campione del mondo -. Abbiamo fatto belle corse anche in passato ma non abbiamo fatto tutto giusto: due anni fa stavo vincendo, all'ultimo giro ho sbagliato io, ma ho compensato oggi. Siamo riusciti a staccarci dagli altri controllando la corsa fino alla fine". "Con Fernando Alonso è stata una bella battaglia, speriamo di essere noi più veloci la prossima volta", commenta Lewis Hamilton: "L'auto sta migliorando, tutti hanno fatto un ottimo lavoro", ha aggiunto il britannico della Mercedes. Argomenti gp canada formula 1 fernando alonso felipe massa sebastian vettel Leggi i commenti I commenti dei lettori 
