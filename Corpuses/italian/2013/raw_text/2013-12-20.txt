Lo hanno visto scendere dall'auto barcollante, fare pochi metri e poi accasciarsi al suolo. E' morto così Khoule Mame Balle, 25 anni, senegalese. Teatro del delitto via Ciamarella, in borgo Vittoria. L'allarme è scattato poco dopo le 21 quando è arrivata una telefonata al 118 con la richiesta di ambulanza. Ma quando i soccorsi sono arrivati non c'era più nulla da fare: Khuole era già spirato. [[ge:rep-locali:rep-torino:74169402]] Per terra, una chiazza di sangue. Poi, il medico legale, ha accertato che è stato ucciso con un'unica coltellata, al cuore, inferta con una grossa arma da taglio. Ora i carabinieri stanno indagando per capire cosa sia successo. Un'ipotesi, nulla più, quella di una lite tra connazionali. Ma è presto. Nel frattempo ci sono stati attimi di tensione: in un primo momento i senegalesi, accorsi in numero dalla comunità vicina, pensavano che lo avessero investito e ucciso i carabinieri. Un gruppo di africani ha sfondato il nastro biancorosso per avvicinarsi al cadavere. Poi è stata riportata la calma. 
ROMA  - Il decreto Cancellieri? "Ci vuole più coraggio". Il ministro è in bilico? "Renzi deciderà con Letta". Le manette più difficili un favore a Berlusconi? "Lui è un cittadino come gli altri". La nuova responsabile Giustizia del Pd Alessia Morani, renziana doc, punta i piedi e chiede che nel dl entri la custodia cautelare. Un'altra evasione a Pescara, dopo Genova, mentre il governo vara il dl svuota-carceri. Non è una contraddizione? "Sono episodi su cui il ministro deve fare assolutamente chiarezza. La politica dei permessi è positiva, ma bisogna sempre valutare caso per caso e individuare modalità di controllo che garantiscano dalla fuga. Sul braccialetto elettronico siamo clamorosamente in ritardo. In altri paesi è usato da tempo con buoni risultati". A palazzo Chigi si è molto litigato sul dl. A lei il piace? "In parte sì, ma Cancellieri avrebbe dovuto avere più coraggio vista l'emergenza nelle carceri per cui Napolitano ha mandato il suo unico messaggio alle Camere". Perché, cosa manca? "Le risposte del ministro sono inadeguate. Io sarei partita dallariforma della carcerazione preventiva, visto che il 40% dei detenuti è in custodia cautelare. È un principio di civiltà giuridica dare la priorità a chi non è stato ancora dichiarato colpevole, piuttosto che a un condannato definitivo. Anche sulla Fini-Giovanardi e il reato di piccolo spaccio c'è stata troppa timidezza. Anziché da 1 a 5 anni, io sarei calata almeno a 4 per agganciare i vantaggi della messa in prova". Come Alfano, vorrebbe inserire nel dl anche il ddl Ferranti? "Sì, ma  -  sia chiaro  -  senza mettere lì dentro niente che possa essere utile ad ex senatori eccellenti". Parla della norma per evitare l'arresto degli over 75 su cui punta Forza Italia? "Se dovessero solo provare a presentarla, troverebbero un Pd compatto nel respingerla al mittente". Parliamo del ministro invece. Durante il caso Ligresti, proprio lei ha chiesto le dimissioni. Oggi lo rifarebbe? "Per noi quel caso è chiuso, ma rimane l'ombra di un rapporto con i membri di una famiglia finita troppe volte sotto processo". S'è detto che Renzi, da segretario, avrebbe chiesto un rimpasto e la sostituzione di Cancellieri. Ora che succede? "Il segretario valuterà con il premier se ci sono ancora le condizioni per mantenere la stessa compagine di governo". Scusi, ma non è che siete duri con Cancellieri e poi con le manette più difficili fate un favore a Berlusconi? "Cominciamo col dire che anche io ho delle perplessità su quella norma. Ne ho già parlato con la presidente Ferranti che è disponibile a discutere. Col testo attuale abbiamo ristretto troppo i margini di discrezionalità del magistrato. Questo certamente non va bene, perché potremmo trovarci di fronte al caso di una persona che non viene arrestata e magari poi scappa o commette di nuovo lo stesso reato o peggio inquina le prove". L'Anm può stare tranquilla? "Sì, perché il nostro obiettivo è riformare la custodia cautelare in modo equilibrato, ma senza mettere a rischio la sicurezza dei cittadini". Non state salvando Berlusconi da un ipotetico arresto? "Ci piace pensare che sia un cittadino come gli altri e che riceverà esattamente lo stesso trattamento che sarà riservata alla gente comune. È finita la stagione delle leggi ad personam. Vogliamo inaugurare quella delle leggi per tutti". Però gli alfaniani come Costa giudicano il ddl sulla custodia troppo morbido... "Invece io sono convinta che va già bene, ma che le perplessità dell'Anm vanno tenute in debito conto". Argomenti interviste politica alessia morani Leggi i commenti I commenti dei lettori 
METRO C, ora in discussione è Roma Metropolitane e e la sua gestione della costruzione della nuova linea. Che fare? "A partire dalla tappa che è stata già raggiunta , e cioè il pre-esercizio della Pantano- Centocelle, con la contestuale possibilità di disporre di un finanziamento di circa300 milioni da parte del governo per completare la tratta fino a piazza Venezia, è necessario cambiare registro". In che modo? "Con procedure certe, validate, e tempi congrui. Perché in questi anni sono state troppe le evidenze circa omissioni di controllo e liquidazioni a piè di lista. Questo ha prodotto una dilatazione dei tempi e una crescita inaccettabile dei costi dell'opera. Tutto ciò è certamente addebitabile al modello del general contractor". Ma anche a chi doveva controllarlo e cioè Roma Metropolitane. "È fuori di dubbio che le responsabilità di Roma Metropolitane siano grandi. Perciò, dato che abbiamo a cuore che l'opera venga completata, dobbiamo valutare l'opportunità di incorporare le funzioni di Roma Metropolitane all'interno dell'amministrazione, liquidando progressivamente la società". Metro C, mosse in parlamento su Acea e le altre municipalizzate. Che sta succedendo? "La Capitale è sotto attacco". Da parte di chi? "Un misto di lobby e tecnocrazie ministeriali in nome del contenimento dei costi e della retorica dei conti pubblici tende ad appropriarsi di grandi patrimoni pubblici locali. Non nascondo nulla dicendo che la piazza di Roma sul tema dei servizi è appetita da molti. E in nome di questa logica predatoria si intendono lasciare sul campo migliaia di lavoratori". Intanto però in giunta si litiga... "Il dibattito di questi giorni e i personalismi non hanno aiutato, anzi hanno alimentato l'idea che l'amministrazione fosse debole e isolata. Certamente abbiamo dei problemi, ma, a questo punto, di fronte alla virulenza dell'attacco, bisogna fare squadra e garantire all'amministrazione una maggiore forza e autorevolezza". Significa rimpasto? "Il Pd non chiede un rimpasto ma pretende misure coraggiose e forti. Chi non condivide lo spirito di squadra e sceglie invece battaglie personali può tranquillamente lasciare la barca". Argomenti interviste roma francesco d'ausilio 
GENOVA -  Un'ora a fianco del serial killer che lo ha sequestrato. Pensando alle sue bambine, con la paura di venire ammazzato con un colpo di pistola. Maurizio Revelli, 35 anni, panettiere, esce dall'ufficio del sostituto procuratore Alberto Landolfi che lo ha convocato come persona informata dei fatti poco dopo mezzogiorno. Si siede sulla panca e chiama la moglie al cellulare. "È tutto finito, abbracciale forte". In quei 40 chilometri da Savona a Genova, ha parlato con Gagliano? "Poco, mi ha detto soltanto che doveva rientrare in carcere a Marassi e mi ha dato qualche indicazione sulle strade da seguire Tutto qui, aveva come lo sguardo perso nel vuoto, come se stesse pensando a qualcosa che lo tormentava". L'ha minacciata? "Quando è salito mi ha puntato la pistola in mezzo agli occhi, poi l'ha sempre tenuto in mano, nascosta tra le gambe. Che devo dire, con me è stato un signore, si è comportato bene e mi ha permesso di ritornare a casa dai miei figli". Ora che sa con chi ha avuto a che fare, cosa prova? "La polizia subito mi ha mostrato diverse foto senza dirmi chi fosse, ma io non l'ho proprio riconosciuto. Quando ho visto quellacon i capelli lunghi, allora l'ho indicata. Devo dire che appena mi hanno detto che era un assassino, mi sono sentito male e ancora adesso quando ci penso mi tremano le gambe". Può ripercorrere il momento del sequestro? "Alle cinque stavo salendo in macchina per il giro di consegne, quando è arrivato quell'uomo che mi ha puntato la pistola e mi ha detto "sali e metti in moto". Dove le ha detto di andare? "Non mi ha indicato la via, mi ha detto solo "ascolta bene quello che ti dico" e "vai piano, stai attento, non ci devono fermare". Quando siamo arrivati davanti a casa della madre, mi ha fatto accostare e mi ha chiesto di andare con lui. I borsoni, tre se non sbaglio, erano nel sottoscala. Li ha presi e ha aperto il portellone. Poi siamo risaliti e abbiamo imboccato l'autostrada. Arrivati a Genova, in via De Marini, mi ha detto di scendere e si è diretto verso Ponente". 
None Leggi i commenti I commenti dei lettori 
None Leggi i commenti I commenti dei lettori 
PESCARA – Settima vittoria in nove partite per il Pescara di Marino, che soffre ma riesce a superare il Padova nel secondo anticipo della 19/a giornata del campionato di Serie B. È un successo meritato quello degli abruzzesi sul Padova, seppur sporcato dal penalty non concesso ai veneti in pieno recupero, per un fallo di mano di Balzano. Decide il match l’ex Aniello Cutolo, che porta momentaneamente il Pescara al terzo posto, a pari punti col Crotone e a tre lunghezze dalla capolista Palermo. MAZZONI PROTAGONISTA – I veneti interpretano la gara con buona personalità, ma soffrono sulle ripartenze biancazzurre. Nel primo tempo, è Mazzoni a togliere le castagne dal fuoco in due circostanze, su Maniero: al 10’ è bravo a chiudere in uscita sull’attaccante; a metà frazione si supera neutralizzando il suo calcio di rigore, concesso per fallo di Legati su Rossi. Anche l’undici di Mutti ha le sue chances, ma Vantaggiato e Melchiorri non riescono a pungere nel batti e ribatti innescato in area pescarese al 7’, né lo stesso Melchiorri trova la porta con un insidioso mancino dal limite, poco dopo la mezz’ora. LA LEGGE DELL’EX – Nella ripresa c’è maggiore equilibrio, ma è ancora il Pescara a creare di più, colpendo un palo (deviazione di Perna su cross di Capuano dal vertice destro) e costringendo Mazzoni a un altro super-intervento sulla punizione di Brugman sporcata dalla barriera. Alla mezz’ora, la gara sembra girare in favore degli ospiti, con il debutto in biancoscudato di un Tommaso Rocchi che sfiora il gol per due volte nei suoi primi due minuti in campo. Al primo capovolgimento di fronte, però, è un altro subentrato, l’ex Cutolo, a colpire: pallone rubato a Cuffa in area patavina, dribbling che mette a sedere Mazzoni e tap-in nella porta sguarnita. FINALE CONVULSO – La chance per il pari arriva nel recupero, ma Vantaggiato non riesce a trasformare in gol una punizione a due in area adriatica; sugli sviluppi dell’azione, il Padova protesta invano per un fallo di mano di Balzano. Dopo sette minuti di recupero, finisce all’Adriatico con la gioia degli abruzzesi e il capannello degli ospiti attorno all’arbitro. IL TRAPANI PASSA A TERNI – Ad aprire la serata di anticipi, nel match delle 19, erano state Ternana e Trapani: al Liberati è la formazione siciliana a imporsi, portandosi a casa tre punti che le consentono di agganciare momentaneamente Varese, Cesena e Latina nel treno appaiato al settimo posto. Ottima prestazione degli uomini di Boscaglia, che sfiorano il gol già nel primo tempo in più di una circostanza, per poi trovare il colpo risolutore nella ripresa. Il vantaggio porta la firma del capocannoniere Mancosu, bravo a trasformare in gol il cross dalla sinistra di Nizzetto. I rossoverdi reagiscono a caccia del pari (strepitoso Nordi sul colpo di testa di Avenatti), ma in pieno recupero capitolano nuovamente in contropiede, quando Nizzetto capitalizza l’assist di Iunco. Si chiude tra i fischi del pubblico ternano, insoddisfatto per la prova dell’undici di Toscano. Leggi i commenti I commenti dei lettori 
MONTECARLO – Il turno prenatalizio rischia di risultare decisivo in Ligue 1: il Monaco di Claudio Ranieri cade inaspettatamente tra le mura amiche per mano del Valenciennes terzultimo in classifica. Il tecnico romano decide di risparmiare inizialmente Radamel Falcao, ancora non al meglio, ma alla mezz’ora di gioco la partita si mette male per un’autorete di Eric Abidal. Il gol subìto costringe Ranieri a inserire il fuoriclasse colombiano prima dell’intervallo ma, al quarto d’ora della ripresa, il Valenciennes va sullo 0-2 grazie a una rete di Ducourtioux. TITOLO D’INVERNO AI PARIGINI – A dieci minuti dal termine, Falcao avrebbe la chance per riportare il Monaco in corsa, ma Penneteau respinge di piede il rigore calciato dal colombiano. Tre minuti dopo, James Rodriguez riesce a dimezzare le distanze ma il tempo a disposizione non basta per regalare il pari al Monaco. Ora è il Paris-Saint Germain a fregarsi le mani: con un successo contro il Lille, nel posticipo di domenica sera, gli uomini di Blanc potrebbero passare un Natale più che sereno, con 5 punti di margine sui rivali del Principato. Ad ogni modo, con questo risultato, il PSG è già campione d’Inverno. Leggi i commenti I commenti dei lettori 
STRASBURGO – Sconfitta indolore per l’EA7 Armani Jeans Milano che, già qualificata alla Top16, cade a Strasburgo nel match che chiude il calendario del Gruppo B di Eurolega. Gli uomini di Banchi, già certa del secondo posto nel raggruppamento dopo le sconfitte di Efes e Bamberg nel turno di giovedì, non trovano mai la giusta carica agonistica, lasciando ai transalpini un successo prestigioso, arrivato al termine di una gara che li ha visti sempre davanti. ABROMAITIS SUGLI SCUDI – Finisce 76-67 in Francia, con Gentile e Langford decisamente sottotono (rispettivamente 9 e 6 punti a referto); all’Olimpia non bastano i 17 punti di Jerrells, unico in doppia cifra per Milano. Strasburgo tira di più (e con percentuali migliori), nonostante Ajinça sia già partito per gli States. È Abromaitis il top-scorer con 23 punti, mentre Duport e Lacombe ne collezionano rispettivamente 14 e 13. TRA GLI AVVERSARI ANCHE SCARIOLO – Nonostante il ko, quindi, Milano conserva un secondo posto che mai aveva raggiunto nella prima fase di Eurolega e ora guarda ad una Top16 che affronterà, verosimilmente, forte dell’arrivo di Daniel Hackett, per sognare insieme la Final Four del Forum di Assago. Nel Gruppo E, ora, sulla strada dell’EA7 ci saranno innanzitutto l’Olympacos Pireo e il Fenerbahçe di Obradovic, teste di serie di un raggruppamento che vede anche Barcellona, Panathinaikos, Unicaja Malaga e Anadolu Efes Istanbul, oltre al Vitoria di Sergio Scariolo. Il girone F sarà invece formato da Real Madrid, Maccabi Tel Aviv, CSKA Mosca, Galatasaray Istanbul, Zalgiris Kaunas, Lokomotiv Kuban, Partizan Belgrado e Bayern Monaco. Per il sorteggio del calendario bisognerà attendere la prossima settimana, squadre in campo dal 2 di gennaio. Argomenti basket eurolega olimpia milano Leggi i commenti I commenti dei lettori 
ROMA -  Nel derby che si aperto nella maggioranza tra Renzi e Alfano sulla legge elettorale, Pier Ferdinando Casini, a sorpresa, dà ragione al segretario del Pd. "Sulle riforme  -  afferma il leader dell'Udc  -  si deve parlare con tutti. Anzi dovremmo essere proprio noi moderati che sosteniamo il governo a spingere perché si apra un confronto anche con Berlusconi". Senatore Casini, mastica amaro perché Renzi ha imposto lo spostamento alla Camera della riforma elettorale? "Questa accelerazione è stato un atto di arroganza e una scortesia istituzionale. Oltretutto trovo contraddittorio che Renzi demonizzi il Porcellum e poi se ne serva per imporre una prova di forza alla Camera grazie proprio ai deputati in più ottenuti con quel premio di maggioranza abnorme". Siete voi che avete votato il Porcellum... "Noi presentammo, da soli, un emendamento che avrebbe introdotto le preferenze, ma fummo sconfitti. Inoltre è illusorio pensare che un meccanismo elettorale possa da solo risolvere i problemi della politica. Il Porcellum fu applicato due volte e il premio non sembròcosì eccessivo perché eravamo in uno schema bipolare. È diventato abnorme con l'arrivo di Grillo, quando si sono confrontate tre forze con risultati molto simili. E il Pd, con il 30 per cento dei voti, ha avuto il 55 per cento dei seggi". Voi con quale modello elettorale vi presenterete al tavolo di maggioranza? "La nostra idea, da sempre, è il proporzionale alla tedesca. Un sistema che garantisce la democrazia dell'alternanza ma che, quando serve, permette anche il governo di larghe intese. Ma il problema è la politica, non la legge elettorale". Che intende? "Che è sbagliato pensare alla legge elettorale come il passaporto per il paradiso. Io sono per il proporzionale corretto, ma con il maggioritario sono diventato presidente della Camera. La storia è piena di personaggi che hanno pensato di costruirsi legge elettorali su misura e, proprio con quelle leggi, hanno subìto sconfitte enormi. Lo stesso vale per chi pensa di sfruttare le elezioni anticipate e poi finisce per perderle". Ecco, le elezioni. Si parla di un'intesa fra Renzi e Berlusconi per arrivare a votare il 25 maggio. Ci crede? "Non lo so, anche perché io non vedo alcun automatismo fra l'approvazione della legge elettorale e il voto anticipato. Ma chi l'ha detto? L'unico automatismo che c'è è tra il lavoro del governo e le elezioni". Ovvero? "Ora che Berlusconi è uscito dal Parlamento il governo non ha più alibi. Si deve conquistare la sua sopravvivenza risolvendo i problemi degli italiani che, lo ricordo, non mangiano la legge elettorale". Anche perché Napolitano ha fatto capire che si dimetterebbe nel caso qualcuno provasse a far saltare la maggioranza, non è cosi? "Le ultime due righe del suo ultimo discorso sono chiarissime. Non toglierà le castagne dal fuoco a chi volesse mettercele impropriamente". Torniamo ad Alfano e al Ncd. Insistono col dire che la riforma elettorale va discussa prima tra alleati di governo. Hanno paura di un asse Renzi-Berlusconi? "Non saprei, ma io non mi scandalizzo affatto per la posizione di Renzi, anzi auspico che si apra un dialogo fra lui e Berlusconi. Che i moderati mostrino preoccupazione per questo è un segno di impotenza. Noi non abbiamo complessi d'inferiorità". Lo spieghi a quelli del nuovo centrodestra. Arrivano a minacciare anche la crisi di governo... "Ripeto, dovrebbero essere i moderati del governo i primi a pretendere il coinvolgimento di Berlusconi sulla riforma, anche per stanarlo e andare a vedere le sue carte. E tanto più dovrebbe chiederlo Alfano, visto che sostiene di volersi alleare con Berlusconi alle elezioni. Allora, a maggior ragione, perché tenerlo fuori dalla discussione?". Argomenti interviste politica pier ferdinando casini Leggi i commenti I commenti dei lettori 
