L'ultima volta contro il Bayern finì nel peggiore dei modi, con la Juventus battuta per 4-1 in casa.. Tre anni dopo, i bianconeri tornano ad affrontare la stessa squadra, ma stavolta "spirito e consapevolezza sono completamente diversi", assicura Gigi Buffon. Perchè anche se i bavaresi, per stessa ammissione di Antonio Conte, "sono i candidati più accreditati alla vittoria finale, la Vecchia Signora non ci sta a fare da vittima sacrificale". "Non siamo qui per caso", osserva il tecnico bianconero, che continua a definire la Champions "un sogno", ma di quelli che "possono anche realizzarsi". L'importante, sostiene, è "vivere questa festa con grande gioia e voglia di passare il turno". Sempre con quell'idea di gioco che è diventata l'impronta della sua squadra, tanto da meritarsi i complimenti del collega tedesco, Jupp Heynckes. "Lo ringrazio - risponde a distanza - per me è un grandissimo esempio per quello che ha fatto e ha vinto". Bayern favorito, dunque, e Juventus "outsider", ma non per questo sconfitta in partenza. Tanto più che con questi giocatori, sottolinea Conte, "non ho paura di niente e di nessuno". Capitan Buffon si spinge persino più in là, parlando di Bonucci-Barzagli-Chiellini come del "miglior trio con cui ho avuto l'onore di giocare". "Forse come singoli hanno qualcosa in meno - è il suo giudizio - ma come reparto sono davvero il massimo, perchè hanno una propensione al noi che ho riscontrato in pochi altri". Tutte considerazioni, quelle di Conte e Buffon, che fanno passare in secondo piano il rebus una o due punte e il dubbio Vucinic. Il montenegrino, ancora ieri febbricitante, si è allenato per la prima volta da quando la scorsa settimana è rientrato dagli impegni con la sua nazionale. "Faremo le nostre valutazioni - si limita a dire Conte al riguardo - e come sempre giocheranno i migliori". Matri e Quagliarella, match winner contro l'Inter, scaldano i motori. E intanto Conte non esclude uno schieramento a una sola punta: "Può essere un'alternativa - dice - perchè inserendo un centrocampista con certe caratteristiche accanto a un solo attaccante il nostro atteggiamento non verrebbe snaturato". " 
Si chiamano Majdal, Samah, Mohammed, Tariq, Amani e sono tra i 25 pittori, fotografi, videomaker, musicisti, ballerini, giornalisti e acrobati provenienti dalla Striscia di Gaza. Questi artisti sono stati invitati dal centro italiano di scambio culturale "Vik", che prende il nome da Vittorio Arrigoni, l'attivista per i diritti umani assassinato a Gaza il 14 aprile del 2011 (a Bulciago, il comune dove Vittorio era nato, fervono i preparativi per una giornata in suo onore). Per loro c'è un fittissimo calendario di incontri ed esibizioni a Roma e nel resto d'Italia che andrà avanti fino al 16 aprile. Nella capitale, il programma comprende anche spettacoli alla Scuola popolare di musica di Testaccio, lezioni all'università Roma tre con il professor Giacomo Marramao, interviste e laboratori a Radio Città Aperta. ARTISTI DI GAZA "Vogliamo far sapere ai romani e agli italiani che a Gaza non c'è soltanto la guerra, non c'è solo disperazione - dice Samah Ahmad, 33 anni, che coordina i laboratori di fotografia per i bambini - come negli altri paesi, ci sono tanta creatività, vitalità, genialità, accompagnate da un impellente bisogno di comunicare, di confrontarci". Un bisogno amplificato e dolorosamente acuito proprio dall'impossibilità di uscire dalla Striscia, sigillata dal blocco israeliano. Un bisogno e un sogno che si traducono anche nel nome del gruppo dei pittori, "Shababik", Finestre. "L'arte è il nostro modo di resistere e di cercare un varco per aprirci al mondo", dice Mohammed Joha. Questa volta l'iniziativa viaggia senza il supporto finanziario di nessuna istituzione. "Da Gaza abbiamo lanciato un appello ai movimenti, alle reti, ai circoli Arci, alle scuole, alle fondazioni culturali come la fondazione Basso - racconta Meri Calvelli, del centro italiano di scambio culturale "Vik" - e da novembre scorso, subito dopo la guerra, abbiamo ricevuto un mare di richieste, specialmente dalle scuole, che volevano scambi culturali. E' da tutti questi gruppi che sono arrivati i soldi per pagare il viaggio e la permanenza in Italia ai giovani artisti. Abbiamo chiesto il visto al consolato italiano di Gerusalemme. Ma arrivare non è stato facile: a Rafah, il confine con l'Egitto da dove siamo passati, metà gruppo è stato rimandato indietro tre volte". Ora i giovani artisti ci sono. "E' stato un viaggio molto faticoso - dicono - ma appena arrivati in Italia è passata la stanchezza". Sono tante le cose che hanno da comunicare questi artisti. Li divora una specie di febbre di confrontarsi e vedere. "Vogliamo inserire le nostre esperienza in circuiti internazionali", spiega Samah. Tariq Moammar lavora in una radio locale a Gaza e si occupa di questioni sociali. "Negli ultimi giorni - racconta - abbiamo affrontato il tema del matrimonio precoce. Nei villaggi ci si sposa ancora a 15-16 anni. E' stato un argomento molto partecipato in radio". "La filosoafia è un lungo viaggio di ricerca - racconta Muhammed Jihad Ismael - Io sono solo all'inizio". "La filosofia non è solo per gli uomini - dice Amani Rabah, 26 anni, anche lei filosofa - E' la madre della conoscenza, apre le menti per capire meglio e spinge sempre a una nuova ricerca". Anche Majdal Nateel, 26 anni, che dipinge in acrilico e acquerello, si confida: "Da piccola sognavo di essere una pittrice, ora il mio sogno si sta avverando. E' un onore per me essere in Italia, il paese dell'arte". 
NEW YORK - L'American History X che ritorna all'infinito. La storia della violenza razziale che cambia nome ma continua ad animare gli incubi della nazione più multietnica del mondo. Questa volta a spaventare sono i Fratelli Ariani, fortemente sospettati di essere i responsabili di tre omicidi in due mesi. Un procuratore distrettuale di Kaufman, Mark Hesse, freddato alla fine di gennaio in un parcheggio. Il responsabile delle carceri del Colorado, Tom Clemes, ucciso due settimane fa sulla porta della propria abitazione. E ora un altro procuratore, Mike McLelland, della stessa contea texana non lontano da Dallas, colpito a morte insieme alla moglie Cynthia all'interno della propria abitazione. Le fonti ufficiali non rilasciano ancora dichiarazioni, ma tutti gli elementi, come raccontano i media Usa, Cnn e FoxNews in testa, portano alla gang razzista. Nata nel 1964 a San Quintino, l'organizzazione ora può contare su circa ventimila membri fuori e (soprattutto) dentro le prigioni, dove compie ogni anno una vera e propria strage, ed è ritenuta responsabile del 18% degli omicidi commessi. Coreografia obbligatoria: svastiche, croci celtiche e tutto il repertorio di simboli cari al nazismo. Filosofia semplice: la purezza ariana, la lotta senza tregua a tutti "i nemici della vera America". Essere bianchi è il requisito principale per entrare, poi bisogna superare una prova d'accesso: uccidere un nero o un ispanico o un asiatico ma anche un bianco che non accetta le loro regole. Le dimissioni non sono previste, si esce dalla banda solo da morti. Negli ultimi mesi la polizia ha segnalato una maggiore attività della gang in Texas, dove sta raccogliendo sempre più adepti. E dopo l'uccisione del primo procuratore l'allarme era aumentato, ma non abbastanza. Mike McLelland era stato duro nel condannare l'uccisione del collega indicando per primo i fratelli ariani come i possibili colpevoli: "I responsabili sono la feccia dell'umanità e non ci fermeremo sino a quando non li avremo catturati". Da qui le ovvie minacce telefoniche e la decisione di girare (lui un ex marine) sempre armato, ma nella notte tra sabato e domenica non ha potuto far niente per proteggersi dai suoi aggressori. Il Washington Post scrive che adesso la sorveglianza è stata alzata ai massimi livelli e i procuratori di Kaufman sono protetti da agenti di scorta: "Io non voglio vivere tutti i giorni con la paura, ma la situazione adesso è questa", dice alla Cnn uno dei giudici della Contea. E il terrore scuote la piccola comunità: "Mi chiedo se ci sarà ancora qualcuno coraggioso che vorrà venire qui a fare il procuratore", osserva sconsolato il sindaco William Fortner. Per dare una risposta immediata l'Fbi ha inviato sul posto molti agenti che collaborano con i Texas Rangers e riprendono le indagini, mettendo ora insieme il filo che collega i tre omicidi. Con l'America che si guarda per l'ennesima volta spaventata nello specchio rotto delle sue peggiori paure. Argomenti razzismo texas colorado stati uniti - usa 
Di seguito il programma: 2 APRILE Ore 9 - 13: Artisti, videomaker, fotografi e operatori cinematografici sono al laboratorio "Fotogramma 24", via Spontini 24 Ore 14: Gli operatori dei media incontrano Radio Città Aperta, via Casalbruciato Ore 15  -  18,30: Artisti e operatori cinematografici sono a Occhi Rossi C/O Zona rischio, via Pietralata, Casalbertone Ore 19: Casetta Rossa, via Gian Battista Magnaghi, Garbatella Ore 20: CSOA La Strada, via Passino, Garbatella 3 APRILE Dipartimento Filosofia Università Roma 3, via Ostiense 234 Ore 10 -13: Incontro con Giacomo Marramao, docente di Filosofia politica, Emanuela Fornari, Mario De Caro, Mohammed Mzhughi, docente di Filosofia araba al Pontificio Istituto di Studi Arabi e Islamici, Gian Mario Gillo, direttore di Confronti, Fausto Tortora, Fondazione Basso, sul tema: "Può essere democratico uno stato confessionale?" Ore 9 - 18: AAMOD (Archivio audiovisivo del mondo operaio e democratico), via Ostiense 106 Ore 16 - 19: Radio Onda Rossa, via dei Volsci, L'intero convoglio Ore 9,30: allo Scup, via Nola 5, incontra il quartiere San Giovanni 4 aprile Ore 10: Gaza Parkour alla scuola B. Croce Ore 10: scuola Gassman 7-8 aprile Scuola di Musica di Testaccio Argomenti striscia di gaza arte fotografia 
ROMA - Bre Banca Cuneo e Copra Piacenza raggiungono Trento in semifinale. I piemontesi faticano tanto e solo in rimonta al tie break riescono a piegare la resistenza di Casa Modena 3-2 (21-25, 22-25, 25-20, 25-16, 15-13) e chiudono la serie. Ora nella corsa scudetto sfida fra Itas Diatec e Cuneo, remake di tante finali. Invece Piacenza piega agevolmente Perugia 3-0 (25-16, 29-27, 25-16) e aspetta di conoscere il nome della propria avversaria che verrà fuori dal confronto tra Latina e Macerata. Finora i campioni d'Italia sono in vantaggio nella serie per 2-1. Non c'è dubbio che a Cuneo piace complicarsi la vita. La squadra allenata da Roberto Piazza gioca male nei momenti decisivi dei primi due parziali ed è costretta a rincorrere Modena fino a decidere tutto nel tie break conclusivo, dopo due ore e sette minuti di intensa pallavolo. Viceversa i gialloblù hanno tanto da recriminare per non aver sfruttato al meglio il doppio vantaggio. In casa biancoblù decisive alcune giocate di capitan Wijsmans (16 punti), del top scorer Sokolov (22 punti) e le invenzioni dell'esperto regista Nikola Gribic, tra l'altro capace di realizzare otto punti. A spingere Casa Modena un gioco di squadra e i punti di Celitans (20 punti), Deroo (15 punti), Quesque (12 punti) e Vesely (10 punti). Un primo parziale dall'esito imprevisto per come si erano messe le cose in avvio di gara. Cuneo fatica ma riesce a tenere a distanza una coriaceca Modena, Dopo il secondo time out tecnico la svolta: a Cuneo si spegne la luce e i giovani canarini ne approfittano con una bella rimonta e un finale in crescendo. Il set si chiude con un errore in attacco di Sokolov che spara fuori un facile attacco. Allora coach Roberto Piazza cambia il sestetto: fuori Antonov, dentro Rossi e Sokolov passa a fare l'opposto, suo ruolo naturale. La mossa non coglie di sorpresa Modena che ottiene subito un paio di break importanti. Nel rush finale si arriva una di fianco all'altra. Pure in questa frazione i gialloblù riescono a gestire meglio le opportunità: un errore al servizio dei cuneesi offre agli emiliani la possibilità di chiudere il parziale, Sokolov annulla il set ball. Ancora un errore biancoblù manda in archivio il secondo set. Cuneo si rimbocca le maniche e torna in partita più con la grinta e la determinazione che con il gioco. Due ace di Nikola Grbic portano i padroni di casa avanti di due lunghezze al primo time out tecnico. Lo sprint finale parte con un time out di Piazza che teme un finale simile ai precedenti. Questa volta è Cuneo che tiene alto il ritmo e riapre la partita. Quarto set a senso unico a favore dei padroni di casa. La Bre Banca appare determinata e da ambo le parti si vedono bei colpi. Il domino di Cuneo è totale, a Casa Modena rimane il tie break. Quinto set equilibrato e giocato punto a punto con leggero vantaggio di Cuneo. Piacenza allunga la serie di risultati positivi cominciati con il successo europeo in Challenge cup e proseguito con due gare dominate nei quarti di finale dei playoff scudetto. Per capire la superiorità degli emiliani  basta dare un'occhiata alle cifre: sei ace contro lo zero della Sir Safety, undici muri a cinque per la truppa allenata da Luca Monti e per chiudere un 54 per cento offensivo dei padroni di casa contro un modesto 36 per cento dei bianconeri. Nel leggere le cifre delle prestazioni dei singoli bene capitan Zlatanov con 19 punti e un prezioso 63 per cento in attacco. In crescita pure Papi (13 punti) e Fei (15 punti). A Perugia Kovac anche in gara tre opta per il modulo tattico con Edgar al centro e i tre martelli alle bande, ma i bianconeri hanno un rendimento troppo basso al servizio, non riuscendo a mettere in difficoltà la ricezione piacentina e consentendo quindi a De Cecco di poter giostrare a piacimento il gioco d'attacco. Tra le file della Sir Safety Perugia si sono ben disimpegnati soprattutto Petric, best scorer dei suoi con 14 punti, e Schwarz (10 punti), autore di belle giocate. Piacenza parte subito forte e fa capire che per Perugia sarà difficile. Il primo parziale è tutto di marca biancorossa, la squadra di Monti domina in ogni settore della rete e, con facilità, porta a casa il set di partenza. Il monologo prosegue nel secondo parziale. Poi un paio di errori grossolani della Copra permettono alla Sir Safety di rientrare in partita. Quando tutto lascia presagire un finale tranquillo per Piacenza, si sveglia Perugia e porta ai vantaggi Simon e soci. I padrioni di casa sprecano tre set point e devono ricorrere ai vantaggi per conqistare il secondo parziale. Il terzo set è simile al parziale di inizio gara e Piacenza si dimostra più forte e nei due confronti ne dà ampia dimostrazione. Luca Monti guarda al futuro: "Dopo questa vittoria abbiamo bisogno di fare una settimana tranquilla per ricaricare le pile e per affrontare al meglio la prossima avversaria delle semifinali tra Macerata e Latina. Questa gara, rispetto a quella disputata giovedì a Perugia, è stata meno difficile dal punto tecnico ma più complicata sotto l'aspetto psicologico anche se ci è mancata un po' la continuità di gioco". Risultati Quarti di finale Gara Tre Lube Macerata-Andreoli Latina 3-0 Itas Diatec Trentino-Tonno Callipo Vibo Valentia 3-0 Bre Banca Cuneo-Casa Modena 3-2 Copra Elior Piacenza-Sir Safety Perugia 3-0 Gara Quattro. Mercoledì ore 20.30 Andreoli Latina-Lube Macerata. Argomenti volley cuneo volley modena volley perugia volley piacenza volley Leggi i commenti I commenti dei lettori 
BRINDISI - Una bimba di tre anni è stata trovata morta, la madre ha tentato il suicidio ed è in coma. E' successo a Carovigno, nel brindisino. A dare l'allarme sono stati i vicini di casa. La donna, Francesca Sbano, 32 anni, bracciante agricola, era separata da poco e viveva con la piccola, che è stata forse avvelenata dalla stessa madre. I carabinieri hanno infatti trovato del diserbante nella spazzatura e tracce di vomito sul pavimento. La donna si è poi gettata dalla finestra e ora è in condizioni gravissime ma stazionarie all'ospedale Perrino di Brindisi. È stata sottoposta nella notte a un intervento chirurgico per i gravi traumi riportati alla testa dopo un volo di alcuni metri dal primo piano dello stabile. A dare l'allarme al 118 sono stati alcuni familiari che abitano nello stesso stabile: la sorella risiede nello stesso palazzo dal quale si è gettata la donna. All'inizio i parenti avevano pensato che la bambina fosse morta in seguito a un rigurgito e che la madre potesse essersi gettata dal secondo piano per la disperazione. Gli inquirenti, dopo aver sentito alcune persone, hanno cominciato ad avere un quadro più chiaro e drammatico e si sono orientati verso l'omicidio e il tentato suicidio. I parenti, che ieri sera erano in ospedale, non sono stati ancora ascoltati e non risulta che la donna fosse in cura a seguito della separazione. Il pm di turno, Pierpaolo Montinaro, conferirà l'incarico a un medico legale per eseguire l'autopsia sul corpo della bimba. 
Una grintosa ragazzina italiana ha vinto il 31° Meeting del Garda Optimist: Alexandra Stalder (Bardolino del Garda) stravince nella categoria juniores. Dominio polacco tra i più giovani cadetti. Bilancio di una manifestazione-monstre, tra Guiness, pioggia e il sottofondo gioioso della vela di domani Finalmente il sole nell'ultimo giorno del 31° Meeting del Garda Optimist per salutare con gioia i quasi 1200 timonieri giunti sul Garda Trentino da ben 30 nazioni, registrando per la prima volta la partecipazione di Antigua e Sri Lanka. La manifestazione, organizzata dalla Fraglia Vela Riva e Vela Garda Trentino, e inserita nella prima Settimana mondiale della vela giovanile (manifestazione che ha visto coinvolti tutti i circoli dell'Alto Garda in altre regate veliche dedicate ai giovani), ha segnato un altro record di iscritti con 1126 timonieri in tutto, confermandosi la regata velica monoclasse più numerosa al mondo. Sei le regate disputate in condizioni spesso di maltempo e freddo, che non hanno mai scoraggiato i giovani, ma determinati partecipanti, linfa per la vela del futuro. Molti vincitori del Meeting del Garda Optimist sono infatti diventati qualche anno dopo atleti olimpici o velisti coinvolti in sfide di Coppa America come dimostra l'albo d'oro della manifestazione (http://www.fragliavelariva.it/sites/default/files/regatta/r1156-doc-f2058.pdf). JUNIORES Lotta tutta italiana per il podio e per la conquista dell'ambita vittoria finale tra gli juniores (854 partecipanti di 12-14 anni), categoria in cui nell'ultimo giorno di regate l'italiana Alexandra Stalder, grintosa ragazzina di Bardolino sul Garda, ha dimostrato oltre che bravura tecnica, gran carattere. Alexandra infatti (Circolo Nautico Bardolino) ha stravinto nella classifica assoluta con ben 12 punti di vantaggio sull'inglese Clapp. Alexandra, già in squadra agonistica nazionale della classe Optimist Italia, in testa dopo il primo giorno, era slittata terza a due prove dalla fine, alle spalle dei suoi compagni di squadra optimist nazionale (GAN) SIlvestrini (CN Porto San Giorgio) e Tezza (Fraglia Vela Riva). Ma l'ultima giornata, caratterizzata prima da una splendida mattinata di sole e vento da nord leggero e poi da un forte vento da sud (anche raffiche di 20 nodi) ha riportato Alexandra Stalder in vetta grazie ad una bella vittoria parziale nella penultima regata, che le ha spianato la strada per la vittoria finale, meritandosi quel così desiderato gradino più alto del podio, tanto che ha inflitto al secondo classificato, il britannico Clapp, un buon margine. Altre femmine avevano vinto prima di lei in assoluto al Meeting del Garda Optimist: l'ultima era stata nel 2009 la trentina Cecilia Zorzi e prima di lei nel 2000 la nostra atleta olimpica Giulia Conti! Ma le prospettive di Alexandra ora rimangono concentrate nel Mondiale Optimist del prossimo luglio, almeno per il momento! Terzo classificato il turco Aslan (le ultime due edizioni erano state vinte da atleti turchi) e quarto, primo maschio degli italiani il vicentino Alberto Tezza (atleta della Fraglia Vela Riva), che con la penultima prova (settantacinquesimo poi scartato) ha compromesso il podio finale assoluto, seppur arrivando terzo della sola categoria maschile. A seguire atleti di nazioni diverse: quinto il francese Vincent, sesto il croato Marfat, settimo il tedesco Jordan, ottavo lo svizzero Van Cauwenberghe, nono il tedesco Schülter e decimo il portoghese Serra. Un mix di nazioni, etnie che fa di questo Meeting del Garda Optimist un evento unico al mondo, che rappresenta un ricordo indelebile nell'esperienza velica e non solo dei partecipanti. Per la cronaca il dodicenne Marc Wilson, primo partecipante dello Sri Lanka, che non aveva mai regatato in acque così fredde (e non solo l'acqua visto il maltempo anomalo avuto nel nord Italia) ha concluso al ventidueesimo posto della flotta "pearl", lasciando dietro altri 140 timonieri: un risultato che gli fa onore, anche solo per il fatto di essere sempre andato in acqua a regatare, nonostante lo avessimo spesso visto a fine giornata di regate tremolante dal freddo, per lui un'esperienza sicuramente anomala! CADETTI Tra i più piccoli cadetti (9-11 anni) dominio polacco con tre atleti nei primi 5, che si sono scambiati di giorno in giorno le posizioni di vertice, lasciando poco spoazio agli altri. Alla fine l'ha spuntata  Jakub Goleblowski, primo con due punti di vantaggio su Pawel Abramowicz. Inserimento al terzo posto dello svedese Marius Westerlind, mentre l'altro polacco Filip Szmit, in testa nei giorni precedenti, è scivolato al quarto posto perdendo il podio per un solo punto. Primo degli italiani ancora una volta un atleta del circolo organizzatore, il fragliotto Gregorio Moreschi, crollato nell'ultima regata (94esimo poi scartato), ma protagonista di buoni parziali, che gli hanno permesso di finire in un più che onorevole quinto finale. Prima femmina si è confermata la statunitense Hawkins, tredicesima assoluta; prima femmina italiana invece Alessia Palanti (Fraglia Vela Malcesine, 24 esima assoluta) terza della categoria femminile. Per quanto riguarda i colori italiani soddisfazione dunque per la vittoria assoluta di Alexandra Stalder, ma buona prestazione in tutte le categorie. In vista del mondiale della stessa classe Optimist previsto dal 15 al 26 luglio sempre a Riva del Garda e sempre con l'organizzazione della Fraglia Vela Riva un buon test, che fa ben sperare. Commento Presidente Fraglia Vela Riva Mauro Stanga "Nonostante il tempo orribile avuto durante quasi tutti i giorni del Meeting Optimist - ha commentato il Presidente della Fraglia Vela Riva Mauro Stanga - in definitiva tutto è andato per il meglio. Il dispiacere iniziale, diffuso almeno tra di noi dello staff organizzatore nel vedere sempre brutto tempo, pioggia e freddo, è stato rincuorato dal vento che non ci ha abbandonato e che lo staff in acqua coordinato da Fausto Maroni ha saputo sfruttare sempre, nei brevi momenti in cui è soffiato. Ma questo dispiacere è stato spazzato definitivamente via nell'ultimo giorno, Pasqua, quando il Garda Trentino ha potuto brillare sotto una limpida giornata di sole e farsi vedere in tutta la sua bellezza, soprattutto per quei bambini, quelle famiglie venute da lontano (vedi Sri Lanka, ma anche Stati Uniti, Antille Olandesi, Antigua), che non avevano ancora avuto modo di vedere la meraviglia del nostro territorio, con le montagne innevate e un Lago di Garda spettacolare. La tenacia di questi bambini non è mai venuta meno, neanche sotto la pioggia battente, e questo credo sia il bello del Meeting del Garda Optimist, unisce popoli lontani sotto la stessa passione per la vela, che non viene sbiadita nemmeno da condizioni meteo, solitamente più usuali nello sci! E non posso non ringraziare tutti colori i quali hanno contribuito alla felice conclusione della manifestazione, che è sempre impegnativa a livello organizzativo, ma dà anche tante soddisfazioni. Tutti sono stati preziosi nel loro specifico ruolo; un buon test per il mondiale Optimist che ci aspetta a luglio". VELA E TURISMO Mai come quest'anno il Meeting del Garda Optimist ha comunque fatto partire discretamente la stagione sul Garda Trentino, grazie alle migliaia di presenze che porta questa regata nei giorni precedenti e in concomitanza delle vacanze pasquali. Il maltempo ha sicuramente influito sulle presenze turistiche "normali" e la partecipazione da record del Meeting del Garda Optimist, insieme alle altre regate organizzate sull'Alto Garda per la Prima Settimana Mondiale della Vela Giovanile, ha comunque portato un flusso di gente, che ha fatto lavorare tutte le attività nel territorio, dagli Hotel, ai ristoranti, ai bar, supermercati e negozi in genere. Il Garda Trentino si è confermato un centro mondiale della vela e il contributo di tutti i circoli dell'Alto Garda all'economia del territorio si dimostra vitale soprattutto in stagioni ove il tempo può giocare brutti scherzi, così come successo in questa Pasqua 2013, tra le più fredde degli ultimi decenni. Classifiche juniores Classifiche cadetti Pagina web evento UN VIDEO DELLE REGATE www.fragliavelariva.it Leggi i commenti I commenti dei lettori 
Due i principali appuntamenti sportivi in Piemonte nel giorno di Pasquetta:volley e basket. Nel primo caso è andata bene a Cuneo che al Pala Bre Banca, di fronte ad oltre 3 mila suuporetr  ha vinto contro Casa Modena ma solo al tie-break e dopo essere stata sotto di due set: 3-2 il finale, parziali 21-25, 22-25, 25-20, 25-16, 15-13. Un bis della gara d'andata a conferma del sostanziale equlibrio tra le due squadre, risolta solo agli assi di cui Cuneo dispone. In questo modo la Bre Banca approda alle semifinali dove affronterà la storica rivale Trento. Nel basket deve quasi dire addio alla serie A l'Angelico Biella che ha pereduto ancora in casa contro il Montegranaro:(73-86 il punteggio finale). Un match giocato in una situazione difficile per l'Angelico con cinque minuti di sciopero del tifo per i supporter  di Biella, che hanno poi costellato la partita di striscioni e contestazioni contro la società e il coach. Non è stata quindi un'atmosfera piacevole quella in cui ha giocato la squadra piemontese, che alla fine, forse anche perchè condizionata dai problemi ambientali, ha dovuto cedere a Montegranaro. A nulla è servito lo scatto di orgoglio nell'ultimo quarto trascinati dalla grinta di Jurak. Biella ha giocato male sopratutto nel secondo e terzo quarto. E la salvezza è quasi un miraggio. 
I vigili del fuoco stanno sgomberando una palazzina di quattro piani in via Cacciatore, a Palermo, per la presenza nel vano scala e in alcuni appartamenti di gravi lesioni strutturali. Quattro le famiglie costrette a lasciare le proprie abitazioni. L'edificio si trova vicino via Bagolino, dove la notte del 17 dicembre morirono quattro persone per il crollo di due edifici. Argomenti crolli palermo 
