None Leggi i commenti I commenti dei lettori 
ROMA - "Grazie a tutti quelli che hanno lavorato per me, e grazie naturalmente a Toni Servillo, senza il quale questo premio non sarebbe stato possibile". Paolo Sorrentino commenta al telefono il trionfo di La grande bellezza agli Efa , gli European Film Awards, gli Oscar europei, dove ha conquistato i riconoscimenti per il miglior film, il migliore attore per Toni Servillo , la miglior regia e il migliore montaggio per Cristiano Travaglioli. Il regista è in Marocco, fa parte della giuria, presieduta da Martin Scorsese, del Festival del cinema di Marrakech. "Abbiamo brindato insieme - racconta - la notizia è arrivata mentre eravamo a cena con gli altri giurati, è stato bellissimo". [[ge:rep-locali:repubblica:72979784]] [[ge:rep-locali:repubblica:72981040]] La grande bellezza è il film candidato a rappresentare l'Italia nella corsa alle nomination per il miglior film in lingua non inglese. "Al di là del fatto se piace o non piace - continua Sorrentino - credo che il mio sia un film coraggioso. Questo non è solo un successo per il film, è un successo per tutto il cinema italiano. E spero che sia anche un incentivo, un messaggio per gli artisti e i produttori italiani a essere coraggiosi, a osare di più, a fare cose che non siano prive dell'elemento del coraggio, l'unico che può garantire qualcosa di buono nel futuro del cinema". Alla domanda se Scorsese abbia visto La grande bellezza , Sorrentino risponde che "sì, ha visto tutti i miei film ma d'altronde Scorsese è un grande cinefilo, è lui che ha scelto i giurati del festival di Marrakech perché sono tutti autori e attori che apprezza". In corsa per l'Efa come miglior film c'era anche La vie d'Adele , di Abdellatif Kechiche, vincitore dell'ultimo Festival di Cannes : "Facciamo una volta per uno...". Argomenti cinema palazzo efa european film awards la grande bellezza paolo sorrentino toni servillo 
NAPOLI - “Non abbiamo mollato mai, il punto è meritato”. Francesco Guidolin promuove a pieni voti la sua Udinese, capace di strappare il 3-3 in rimonta su un campo difficile come quello di Napoli. ”Sono soddisfatto per i ragazzi, la mentalità è cambiata un mese fa ma il calendario durissimo ci ha complicato la vita. Siamo ripartiti dopo la bruttissima partita con l’Inter, prima e dopo la squadra ha sempre giocato con intensità, ben sapendo che è un campionato da punto su punto per noi: non sempre riescono i capolavori e le annate in cui a febbraio sei già salvo e guardi all’Europa dei grandi. Questa è la nostra dimensione, il fatto di esserci calati in questa realtà mi fa ben sperare, nelle prime sei-sette gare stagionali forse non lo avevamo capito”. L’EPISODIO MAGGIO-MAICOSUEL – Il tecnico è stato espulso nel finale per proteste: chiedeva il rosso ai danni di Maggio, che aveva trattenuto Maicosuel lanciato a rete. ”Penso quello che ho visto sul campo: era una chiara occasione da gol, Maggio è stato abile e furbo nel fargli rallentare la corsa con la trattenuta. Sono stato espulso perché ho chiesto come fosse possibile non vedere una cosa del genere, l’assistente doveva dare una mano a Gervasoni. Hanno deciso così e per noi va bene, è inutile continuare a protestare a partita finita”. Guidolin esalta il migliore in campo, Bruno Fernandes, e torna sulla rinuncia a Di Natale. ”Fernandes ci ha dato vivacità, è un ragazzo intelligente e che ha personalità, si è ritagliato uno spazio in fretta e ci sta dando una bella mano. Di Natale, un mesetto fa, ha subito un infortunio al flessore: a metà settimana ha avuto un piccolo risentimento e dovevamo decidere se rischiarlo oppure no, abbiamo preferito evitare per non far peggiorare una situazione delicata”. L’AUGURIO AL NAPOLI – Il mister di Castelfranco Veneto augura agli azzurri di poter passare il turno in Champions League. ”L’attacco del Napoli, quando va in velocità, mette in difficoltà chiunque e gli auguro di farlo contro l’Arsenal in settimana, visto che sarebbe incredibile l’eliminazione con così tanti punti. Quanto a noi, dispiace aver preso il gol del 3-2 a pari appena raggiunto ma i ragazzi ci hanno creduto fino in fondo e hanno portato a casa quello che meritavano. Nelle ultime gare con Fiorentina e Juventus potevamo tranquillamente segnare diverse reti, sono arrivate oggi su un campo difficile come quello di Napoli. Ci sono sere in cui tiri 15 volte e non segni mai, altre in cui ti bastano poche conclusioni per riuscirci”. Argomenti udinese serie a francesco guidolin Leggi i commenti I commenti dei lettori 
NAPOLI - Guidolin può sorridere, Benitez proprio no. L’Udinese mette sul campo tutto quello che ha e lascia  il San Paolo con un meritato pareggio, trascinata dai suoi giovani – Bruno Fernandes su tutti – e agevolata da un Napoli svagato, distratto, presuntuoso. Succede di tutto, con gli azzurri che sciupano un doppio vantaggio materializzatosi quasi per caso, si fanno raggiungere sul 2-2, trovano immediatamente la forza per la terza segnatura ma poi si addormentano sul più bello, lasciando a Basta lo spazio sufficiente per fissare il risultato sul 3-3: partenopei che mancano l’aggancio momentaneo alla Roma e si avvicinano con molti dubbi alla sfida clou con l’Arsenal, visto lo score di un solo successo nelle ultime cinque partite tra campionato e Champions. MEGLIO GLI OSPITI – L’Udinese, in emergenza disperata in attacco (fuori Di Natale, Muriel e Ranegie, spazio a Nico Lopez unica punta atipica), ha il merito di non lasciare metri alla profondità di Higuain e compagni: ne esce una frazione in cui i friulani occupano meglio il campo, rischiando soltanto in avvio su un’uscita avventata di Brkic. Pericolo analogo anche sul fronte opposto: l’esordiente Rafael manca lo stop su un retropassaggio e deve fermare il pallone sulla linea per evitare il clamoroso autogol. L’estremo brasiliano non è il solo a debuttare in casa azzurra, vista la presenza di Reveillere sull’out mancino. L’ex Santos è comunque attento su due scorribande di Bruno Fernandes: il portoghese calcia da lontanissimo al 13′ e trova in risposta i pugni del portiere, mentre al 28′ la sua conclusione è deviata proprio da Reveillere, prima del riflesso decisivo di Rafael. In mezzo, un timido tentativo di Insigne: destro da fuori, pallone ampiamente a lato. Il Napoli soffre, non riesce a manovrare, sembra oppresso dall’organizzazione bianconera. Ci pensa Pandev. UNO-DUE PRIMA DELL’AUTOGOL – Minuto 38, angolo da destra, Fernandez salta più in alto di tutti: il macedone si ritrova solo in area piccola, tra lo stop di coscia e il tocco di punta sull’uscita di Brkic passa un battito di ciglia, vantaggio azzurro. All’Udinese va praticamente tutto male, nel giro di 60 secondi è 2-0. Higuain scappa a Domizzi sulla destra, cross rasoterra all’indietro, Pandev aggancia con il destro, fa perno proteggendo la sfera e col mancino rasoterra va a baciare l’angolo opposto. Nel momento più difficile, quando la frazione è a 10″ dalla conclusione, i friulani reagiscono. Altro corner, altra torre di un difensore – Heurtaux – e altro pallone in rete: ce lo spedisce, suo malgrado, Fernandez, che anticipa Domizzi ma batte imparabilmente Rafael. L’avvio di ripresa è timido da parte di entrambe le formazioni, Callejon ha l’unica chance interessante dei primi 20 minuti, destro bloccato in due tempi da un Brkic apparso in confusione anche su palloni innocui. DELIRIO AL SAN PAOLO – Guidolin inserisce Maicosuel per Heurtaux, la difesa passa a 4, i friulani trovano il coraggio necessario per il pari. Spazio centrale per Fernandes, innescato da un pasticcio Reveillere-Inler: destro centrale dai 20 metri, Rafael fa il vigile e resta col braccio alto senza andare sul pallone, 2-2. La partita si conferma schizofrenica, il Napoli si affaccia nella metà campo avversaria e fa 3-2: Higuain salta secco Danilo, destro sporcato da Brkic, Dzemaili brucia Danilo e Gabriel Silva ed insacca il tap-in. I cambi di Benitez – Mertens per Pandev e Behrami per Dzemaili – indicano prudenza, i padroni di casa perdono campo e si limitano a pungere in contropiede: una conclusione per parte (Maicosuel e Insigne) prima del pari definitivo. Angolo da sinistra, il neo entrato Behrami si addormenta e Basta calcia di controbalzo: doppia respinta, Inler anticipa Lazzari, il cuoio rimane in area piccola e l’esterno serbo non può sbagliare. Veleno in coda, con l’Udinese che recrimina: Maicosuel si invola verso la porta, Maggio lo trattiene, il brasiliano non va giù e così facendo salva il terzino da un rosso pressoché certo, dando anche modo al nazionale di portargli via il pallone con una scivolata chirurgica. La panchina friulana si svuota per il nervosismo (espulsi Guidolin e il suo vice Bortoluzzi) ma esulta al triplice fischio: i segnali positivi sono tutti per i bianconeri, il Napoli deve iniziare a fare i conti con i propri fantasmi. NAPOLI-UDINESE 3-3 (2-1) Napoli (4-2-3-1): Rafael 5; Maggio 6, Fernandez 5.5, Albiol 5.5, Reveillere 5.5 (36′ st Armero sv); Dzemaili 6 (33′ st Behrami 5.5), Inler 5; Callejon 5, Pandev 7 (29′ st Mertens 5.5), Insigne 5; Higuain 6. (Colombo, Reina, Cannavaro, Uvini, Radosevic, Zapata). All.: Benitez Udinese (3-4-2-1): Brkic 5.5; Heurtaux 6 (23′ st Maicosuel 6.5), Danilo 5.5, Domizzi 5.5; Basta 6.5, Allan 6.5, Lazzari 6.5, Silva 6; Pereyra 6.5, Fernandes 7 (39′ st Naldo sv); Lopez 6 (35′ st Zielinski sv). (Kelava, Bubnijc, Santos, Widmer, Badu, Jadson, Merkel, Mlinar, Pinzi). All.: Guidolin Arbitro : Gervasoni Reti : 38′ e 40′ pt Pandev, 45′ pt aut. Fernandez, 25′ st Fernandes, 26′ st Dzemaili, 35′ st Basta Ammoniti : Albiol, Fernandez, Domizzi, Dzemaili, Pandev e Fernandes per gioco falloso Espulso : Guidolin per proteste Recupero : 0 e 4′ Argomenti serie a ssc napoli udinese Leggi i commenti I commenti dei lettori 
None Leggi i commenti I commenti dei lettori 
Benitez fa turn over (fuori Reina, Behrami e Armero) in vista della partita di Champions contro l'Arsenal e non riesce ad andare oltre il pareggio nei confronti di un'Udinese che si dimostra bella come contro la Juve. Dopo una buona partenza friulana, è Pandev (tre gol in due partite) a portare in vantaggio il Napoli: calcio d'angolo battuto da Insigne, sponda di Fernandez e l'attaccante macedone come un avvoltoio non sbaglia. Nemmeno due minuti e l'ex interista raddoppia sfruttando al meglio una splendida azione di Higuain sulla destra e mandando la sua conclusione alle spalle di Brkic. L'Udinese traballa, ma all'ultimo istante del primo tempo riesce ad accorciare le distanze  grazie ad un autogol di Fernandez nel tentativo di anticipare Domizzi sugli sviluppi di un calcio d'angolo. Nella ripresa è l'Udinese a continuare a spingere ed a trovare il pareggio con un gran tiro da lontano di Bruno Fernandes, complice però un errore di Rafael poco reattivo. Il portiere non ha convinto in questa sua prima uscita da titolare in campionato. Passano solo due minuti e il Napoli si riporta in vantaggio con Dzemaili, bravo a riprendere una corta respinta di Brkic su tiro di Higuain. Sembra finita, ma nel finale ci pensa Basta a regalare il meritato pareggio ai friulani con un colpo di testa preciso. Finisce la partita e sul Napoli cadono, copiosi, i fischi di disapprovazione del suo pubblico. 
None Leggi i commenti I commenti dei lettori 
NAPOLI - L’autocritica, in casa Napoli, non manca. Rafa Benitez indica senza giri di parole le imperfezioni dei suoi, fermati in casa dall’Udinese nonostante il vantaggio: 2-0 prima e 3-2 poi. “Abbiamo commesso errori su palla inattiva in due occasioni, siamo in sofferenza a causa nostra. Sui corner serve più attenzione, abbiamo fatto tutto noi. Nella ripresa la squadra ha iniziato bene, pressando e senza correre rischi: siamo noi la causa dei nostri mali, c’è da migliorare e non poco. Sicuramente contro l’Arsenal servirà una fase difensiva più lucida, è impossibile concedere così tanto su angoli e punizioni. Servirà una squadra corta e stretta in fase difensiva, ben sapendo che ci servono 2-3 reti per vedere cosa potrà succedere nel girone”. JUVE PIU’ FORTE – I punti di distanza dalla Juventus capolista aumentano: gli azzurri ora sono a -8 dai campioni d’Italia. “La Juve è la squadra che ha la rosa più forte e per questo motivo ha vinto gli ultimi due campionati, noi stanno facendo meglio di tutti, la nostra stagione resta positiva. Tutti si aspettano un Napoli più vicino alla vetta e quando si sbagliano partite del genere è normale che il pubblico non sia contento, ci sta che arrivi qualche fischio”. Al Napoli non è bastato un Higuain generoso: Benitez difende l’argentino. “Le difese sanno che Gonzalo è pericoloso e lo tengono d’occhio, lui lavora bene per la squadra e oggi ha fatto la differenza due volte, i compagni devono supportarlo di più. Oggi eravamo in controllo del match grazie al vantaggio, non siamo stati bravi sui singoli episodi”. La chiusura è sul Mondiale: “L’Italia ha il girone più difficile”. Leggi i commenti I commenti dei lettori 
None Leggi i commenti I commenti dei lettori 
